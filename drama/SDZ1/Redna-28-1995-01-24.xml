<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-28-1995-01-24">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A51BB0525EDA90AAC1257832004838F4</idno>
               <idno type="URI">A51BB0525EDA90AAC1257832004838F4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-28-1995-01-24.DZ" n="28">
               <name>Redna</name>
               <date when="1995-01-24"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-28-1995-01-24.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 24. JANUARJA 1995 OB 10.15 URI.)</stage>
            <sp xml:id="SDZ1-Redna-28-1995-01-24.sp1">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice poslanke, kolegi poslanci, gospe in gospodje! Pričenjam
                  nadaljevanje 28. seje Državnega zbora Republike Slovenije. Obveščen sem, da so
                  zadržani in se današnje seje ne morejo udeležiti naslednje poslanke in poslanci:
                  Borut Pahor, Dušan Bavdek, Nada Skuk, Janez Kocijančič, Alojz Peterle. Ugotovimo
                  prisotnost! Ugotavljam, da je navzočih 57 poslank in poslancev. Tako je zbor
                  sklepčen in lahko dela in odloča. Na to sejo sem vabil predstavnike Vlade
                  Republike Slovenije in jih lepo pozdravljam.</p>
               <p>Današnje nadaljevanje 28. seje bomo pričeli z obravnavo 3. točke dnevnega reda - S
                  predlogom aktov o nasledstvu sporazumov nekdanje Jugoslavije z Madžarsko, ki naj
                  ostane v veljavi med Republiko Slovenijo in Republiko Madžarsko ter po dnevnem
                  redu dalje.</p>
               <p>Prehajamo na <title>3. TOČKO DNEVNEGA REDA - NA OBRAVNAVO PREDLOGA AKTOV O
                     NASLEDSTVU SPORAZUMOV NEKDANJE JUGOSLAVIJE Z MADŽARSKO, KI NAJ OSTANE V
                     UVELJAVI MED REPUBLIKO SLOVENIJO IN REPUBLIKO MADŽARSKO</title>.</p>
               <p>Predlog akta je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne želi.)</stage></p>
               <p>Predlog akta je obravnaval Odbor za mednarodne odnose kot matično delovno telo.
                  Želi poročevalec odbora besedo? <stage>(Ne želi.)</stage> Želi besedo predstavnik
                  Sekretariata za zakonodajo in pravne zadeve? <stage>(Ne.)</stage> Želijo besedo
                  predstavniki poslanskih skupin? <stage>(Ne.)</stage> Želijo besedo poslanke in
                  poslanci? Gospod Peršak.</p>
            </sp>
            <sp xml:id="SDZ1-Redna-28-1995-01-24.sp2">
               <speaker>ANTON PERŠAK:</speaker>
               <p>Spoštovane poslanke in poslanci! Se opravičujem, da berem tudi te akte, ampak
                  vprašal bi, samo vprašal, ali je potrebno notificirati tudi akt pod točko 1 glede
                  na to, da bomo verjetno čez 3 minute ratificirali nov vodno-gospodarski sporazum z
                  Madžarsko, sedaj bomo pa notificirali tega iz leta 1958. Ta, ki ga bomo
                  notificirali, bo veljal od tega trenutka dalje, čez 3 minute pa bo že prenehal
                  veljati. Zanima me samo, če je to potrebno. Hvala.</p>
            </sp>
            <sp xml:id="SDZ1-Redna-28-1995-01-24.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima Borut Mahnič, svetovalec ministra iz Službe za mednarodno
                  pravne zadeve.</p>
            </sp>
            <sp xml:id="SDZ1-Redna-28-1995-01-24.sp4">
               <speaker>BORUT MAHNIČ:</speaker>
               <p>Gospod predsedujoči, spoštovane poslanke, spoštovani poslanci! Z vprašanjem
                  poslanca gospoda Peršaka glede sporazuma pod točko 1 predloga akta, ki se nanaša
                  na vodno-gospodarska vprašanja, se seveda strinjam, da tega sporazuma, glede na
                  dejstvo, da se pripravlja tudi predlog zakona o ratifikaciji, mogoče ne vključili
                  v ta predlog akta. Dejstvo je, da razgovori o nasledstvu sporazuma potekajo
                  vzporedno, in da so bili o tem konkretnem primeru razgovori z madžarsko stranjo
                  pred podpisom novega sporazuma o urejanju vodno-gospodarskih vprašanj. Dejstvo je
                  tudi, da v tem trenutku še vedno lahko štejemo, da "stari sporazum", da tako rečem
                  v narekovanju, jugoslovanski sporazum še naprej velja in tudi s samo ratifikacijo
                  v Državnem zboru stari sporazum še ne bo prenehal veljati. Torej je potrebno, da
                  ga obe državi ratificirata, da si izmenjata noti o tem, da sta ga ratificirali in
                  šele potem v bistvu preneha veljati. To, da mi sprejmemo predlog akta v takšnem
                  besedilu, kot je sedaj predlagan, ne bo v tem trenutku še prišel v nasprotje s
                  tem, da bi potem veljala v bistvu dva sporazuma.</p>
               <p>V novem sporazumu pa je dikcija v končnih določbah, ki pravi, da bo z
                  uveljavitvijo novega sporazuma prenehal veljati stari sporazum med Jugoslavijo in
                  Madžarsko iz leta 1955. Mi bi, z naše strani, predlagali, da se sprejme predlog
                  akta tak kot je. Če pa bo prišlo do tega, da bo pred izmenjavo not o ureditvi
                  sukcesije med Slovenijo in Madžarsko že začel veljati novi sporazum o
                  vodnogospodarskih vprašanjih, se bomo mi z madžarsko stranjo dogovorili, da se ga
                  izključi iz te notifikacije. Hvala.</p>
            </sp>
            <sp xml:id="SDZ1-Redna-28-1995-01-24.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem.
                  Gremo kar k predlogu akta. Do začetka obravnave ni bil predložen noben pisni
                  amandma, predlaga pa se naslednje: "Skladno z drugim odstavkom 213. člena
                  poslovnika Državnega zbora sklene, da bo glasoval le o predlogu akta v celoti." S
                  tem v zvezi vas želim opozoriti, da navedeni predlog sklepa ni sprejet, če mu
                  nasprotuje najmanj tretjina navzočih poslancev.</p>
               <p>Želi v zvezi s tem predlogom tega sklepa kdo razpravljati? Predlog sklepa se je
                  glasil, da Državni zbor glasuje le o predlogu akta v celoti. Želi kdo besedo?
                     <stage>(Nihče.)</stage> Dajem ta predlog sklepa na glasovanje. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog akta v celoti. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog akta sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>4. TOČKO DNEVNEGA REDA - OBRAVNAVA PREDLOGA ZAKONA O
                     RATIFIKACIJI SPORAZUMA MED VLADO REPUBLIKE SLOVENIJE IN VLADO REPUBLIKE
                     MADŽARSKE O REŠEVANJU VODNOGOSPODARSKIH VPRAŠANJ</title>.</p>
               <p>Predlog zakona je v obravnavo Državnemu zboru predložila Vlada Republike
                  Slovenije. Ali želi predstavnik Vlade besedo? <stage>(Ne želi.)</stage> Predlog
                  zakona je obravnaval Odbor za mednarodne odnose kot matično delovno telo. Želi
                  poročevalec odbora besedo? <stage>(Ne.)</stage> Želi besedo predstavnik
                  Sekretariata za zakonodajo in pravne zadeve? <stage>(Ne želi.)</stage> Želijo
                  besedo predstavniki poslanskih skupin? <stage>(Ne želijo)</stage>. Želijo besedo
                  poslanke in poslanci? <stage>(Ne želijo.)</stage></p>
               <p>Smo v drugi obravnavi. V drugi obravnavi obravnavamo posamezni člen, razen če
                  sklenemo, da bomo obravnavali skupaj posamezne člene in zato Državnemu zboru
                  predlagam, da skladno z zadnjo alineo 129. člena poslovnika razpravlja in glasuje
                  o vseh tistih členih skupaj, h katerim niso bili vloženi amandmaji.</p>
               <p>Dajem ta predlog sklepa na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog sklepa sprejet.</p>
               <p>Amandma je vložen k 3. členu, predlaga ga Odbor za</p>
               <p>mednarodne odnose. Amandma se glasi: v besedilu 3. člena zakona se beseda
                  "statuta" nadomesti z besedo "zakona." Odbor v obrazložitvi navaja, da je amandma
                  redakcijske narave.</p>
               <p>Želi kdo o tem amandmaju razpravljati? <stage>(Nihče.)</stage> Dajem amandma k 3.
                  členu na glasovanje. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 3. člen. Ugotovimo sklepčnost! <stage>(55
                  prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 3. člen sprejet.</p>
               <p>V obravnavo dajem vse preostale člene zakona. Želi kdo o preostalih členih zakona
                  razpravljati? <stage>(Nihče.)</stage> Dajem te člene zakona na glasovanje.
                  Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da so ti členi sprejeti.</p>
               <p>V obravnavo dajem naslov zakona. Želi kdo razpravljati o naslovu?
                     <stage>(Nihče.)</stage> Dajem naslov zakona na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>Prehajamo v tretjo obravnavo, v kateri lahko opravimo razpravo o zakonu v celoti.
                  Ker smo sprejeli amandma k 3. členu sprašujem, če bi želel kdo vložiti amandma k
                  temu 3. členu. <stage>(Nihče.)</stage> Želi kdo besedo o zakonu v celoti?
                     <stage>(Nihče.)</stage> Dajem predlog zakona v celoti na glasovanje. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5. TOČKO DNEVNEGA REDA - OBRAVNAVA PREDLOGA ZAKONA O
                     RATIFIKACIJI SPORAZUMA MED VLADO REPUBLIKE SLOVENIJE IN VLADO ROMUNIJE O
                     GOSPODARSKEM SODELOVANJU</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade Besedo? <stage>(Ne želi.)</stage> Predlog zakona je obravnaval
                  Odbor za mednarodne odnose kot matično delovno telo. Želi poročevalec odbora
                  besedo? <stage>(Ne želi.)</stage> Želi besedo predstavnik Sekretariata za
                  zakonodajo in pravne zadeve? <stage>(Ne.)</stage> Želijo besedo predstavniki
                  poslanskih skupin? <stage>(Ne.)</stage> Želijo besedo poslanke in poslanci?
                     <stage>(Ne.)</stage></p>
               <p>Ker ne želi nihče razpravljati in ker k predlogu zakona do začetka obravnave ni
                  bil predložen noben pisni amandma, predlagam zboru, da skladno z drugim odstavkom
                  213. člena Poslovnika Državnega zbora sklene, da bo glasoval le o predlogu zakon v
                  celoti. Tak sklep ne bo sprejet, če mu bo nasprotovala tretjina poslancev. Želi v
                  zvezi z predlaganim sklepom kdo razpravljati? <stage>(Nihče.)</stage> Dajem
                  predlog sklepa na glasovanje. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>6. TOČKO DNEVNEGA REDA -  OBRAVNAVA PREDLOGA ZAKONA O
                     RATIFIKACIJI POGODBE MED REPUBLIKO SLOVENIJO IN REPUBLIKO HRVAŠKO O
                     IZROČITVI</title>.</p>
               <p>Predlog zakona je v obravnavo zboru predložila Vlada Republike Slovenije. želi
                  predstavnik Vlade besedo? <stage>(Ne želi.)</stage> Predlog zakona je obravnaval
                  Odbor za mednarodne odnose kot matično delovno telo. Želi poročevalec odbora
                  besedo? <stage>(Ne želi.)</stage> Želi besedo predstavnik Sekretariata za
                  zakonodajo in pravne zadeve? <stage>(Ne želi.)</stage> Želijo besedo predstavniki
                  poslanskih skupin? <stage>(Ne želijo.)</stage> Želijo besedo poslanke in poslanci?
                  Ker ne želi nihče razpravljati in ker predlogu zakona do začetka obravnave ni bi
                  predložen noben pisni amandma, predlagam zboru, da skladno z drugim odstavkom 213.
                  člena poslovnika Državnega zbora sklene, da bo glasoval le o predlogu zakona v
                  celoti. Sklep ne bo sprejet, če mu bo nasprotovala najmanj tretjina poslancev.
                  Želi kdo v zvezi s predlaganim sklepom razpravljati? <stage>(Ne.)</stage> Dajem
                  predlog sklepa na glasovanje. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem tudi zaključujem to točko dnevnega reda.</p>
               <p>Prehajamo na <title>7. TOČKO DNEVNEGA REDA - OBRAVNAVA PREDLOGA ZAKONA O
                     RATIFIKACIJI SPORAZUMA O CESTNEM PREVOZU MED VLADO REPUBLIKE SLOVENIJE IN VLADO
                     KRALJEVINE BELGIJE</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne želi.)</stage> Predlog zakona je obravnaval
                  Odbor za mednarodne odnose kot matično delovno telo. Želi poročevalec odbora
                  besedo? <stage>(Ne želi.)</stage> Želi besedo predstavnik Sekretariata za
                  zakonodajo in pravne zadeve? <stage>(Ne želi.)</stage> Želijo besedo predstavniki
                  poslanskih skupin? <stage>(Ne želijo.)</stage> Želijo besedo poslanke in
                  poslanci?</p>
               <p>Ker ne želi nihče razpravljati in ker k predlogu zakona do obravnave ni bil
                  predložen noben pisni amandma, predlagam zboru, da skladno z drugim odstavkom 213.
                  člena poslovnika Državnega zbora sklene, da bo glasoval le o predlogu zakona v
                  celoti. Tak sklep ne bo sprejet, če mu bo nasprotovala najmanj tretjina navzočih
                  poslancev. Želi kdo o tem predlogu sklepa razpravljati? Ker ne želi niče
                  razpravljati, dajem navedeni predlog sklepa na glasovanje. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog sklepa sprejeti.</p>
               <p>Na glasovanje dajem predlog zakona v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>S tem tudi zaključujem to točko dnevnega reda.</p>
               <p>Prehajamo na <title>8. TOČKO DNEVNEGA REDA - OBRAVNAVA PREDLOGA ZAKONA O
                     RATIFIKACIJI SPORAZUMA MED VLADO REPUBLIKE SLOVENIJE IN VLADO ZDRUŽENEGA
                     KRALJESTVA VELIKE BRITANIJE IN SEVERNE IRSKE O REDNEM ZRAČNEM
                  PROMETU</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne želi.)</stage> Predlog zakona je obravnaval
                  Odbor za mednarodne odnose kot matično delovno telo. Želi poročevalec odbora
                  besedo? <stage>(Ne želi.)</stage> Želi besedo predstavnik Sekretariata za
                  zakonodajo in pravne zadeve? <stage>(Ne želi.)</stage> Želijo besedo predstavniki
                  poslanskih skupin? <stage>(Ne želijo.)</stage> Želijo besedo poslanke in
                  poslanci?</p>
               <p>Ker ne želi nihče razpravljati in ker k predlogu zakona do obravnave ni bil
                  predložen noben pisni amandma, predlagam zboru, da skladno z drugim odstavkom 213.
                  člena poslovnika Državnega zbora sklene, da bo glasoval le o predlogu zakona v
                  celoti. Tak sklep ne bo sprejet, če mu bo nasprotovala najmanj tretjina navzočih
                  poslancev. Želi kdo o tem predlogu sklepa razpravljati? Ker ne želi niče
                  razpravljati, dajem navedeni predlog sklepa na glasovanje. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>9. TOČKO DNEVNEGA REDA - OBRAVNAVA PREDLOGA ZAKONA O
                     SPREMEMBAH IN DOPOLNITVAH ZAKONA O UREDITVI OBRAČUNAVANJA IN PLAČEVANJA
                     DOLOČENIH DAVKOV IN PRISPEVKOV V POSTOPKIH LASTNINSKEGA PREOBLIKOVANJA
                     PODJETIJ</title> - hitri postopek.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? Prosim, državni sekretar gospod Rop.</p>
            </sp>
            <sp xml:id="SDZ1-Redna-28-1995-01-24.sp6">
               <speaker>MAG. TONE ROP:</speaker>
               <p>Spoštovane poslanke, spoštovani poslanci! Zakon o spremembah in dopolnitvah zakona
                  o ureditvi obračunavanja in plačevanja določenih davkov in prispevkov v postopkih
                  lastninskega preoblikovanja podjetij ureja dve pomembni področji.</p>
               <p>Prvo področje je izdaja potrdil na podlagi neizplačanega dela neto osnovnih plač v
                  višini celotne razlike med neto osnovnimi plačami na osnovi kolektivnih pogodb
                  dejavnosti. S temi določili se bo dokončno uredil način izplačevanja ali pa
                  obračunavanja predvsem pa uporabe potrdil za neizplačane plače. Drugi del tega
                  zakona pa vpeljuje neobdavčeni del dobička, ki se uporablja za odkup delnic iz
                  notranjega odkupa. Ob tem delu predloga zakona je zlasti potrebno poudariti, da
                  omogoča, da bodo podjetja v naslednjih letih stimulirana za odkup naslednjih
                  obrokov za notranji odkup preko dobička in seveda preko zmanjševanja notranjih
                  stroškov. Zlasti pomembno je, da ta zakon omogoča dobrim podjetjem, da kupnino
                  začasno obdržijo v podjetju, da torej preko privatizacije ne prihaja do
                  izčrpavanja podjetij, ampak do njihove likvidnostne krepitve, kar pomeni seveda
                  kvalitetno izboljšavo modela lastninjenja.</p>
               <p>Glede na nekatere vložene amandmaje je še zlasti potrebno poudariti, da s temi
                  rešitvami prihajamo po izteku rokov za oddajo programov lastninjenja, ko so
                  programe lastninjenja oddali v več kot 90% podjetij, ki se lastninijo po zakonu o
                  lastninskem preoblikovanju in da so torej pogoji tega zakona za vsa podjetja enaki
                  in da so vsa podjetja v enakem položaju. Vlada je preučila vložene amandmaje in
                  sprejela stališče na korespondenčni seji. Mnenja Vlade so poslana v parlament,
                  upam, da jih boste pravočasno dobili na klop, če ne, jih bom obrazložil pri vsakem
                  amandmaju posebej. Vlada je tudi vložila svoj amandma k 5. členu, ki je namenjen
                  predvsem lažji operacionalizaciji in izvedbi olajšav od davka od dobička.
                  Predlagam, da zakon sprejmete po hitrem postopku.</p>
            </sp>
            <sp xml:id="SDZ1-Redna-28-1995-01-24.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog zakona je obravnaval Odbor za finance in kreditno-monetarno
                  politiko kot matično delovno telo. Želi poročevalec odbora besedo? Gospod Kopač
                  ima besedo.</p>
            </sp>
            <sp xml:id="SDZ1-Redna-28-1995-01-24.sp8">
               <speaker>JANEZ KOPAČ:</speaker>
               <p>Hvala za besedo. Odbor je zakon obravnaval in oblikoval sam dva amandmaja k 9.
                  členu, ki sta nastala na podlagi pripomb Sekretariata za zakonodajo in pravne
                  zadeve. Podprl je amandma poslanske skupine Združene liste oziroma dva amandmaja k
                  2. členu, ne pa njihovega amandmaja k 8. členu, kajti odbor je menil, da ta
                  amandma utegne povzročiti stanje, v katerem bo zelo težko ali pa nemogoče voditi
                  na makro ekonomski ravni dohodkovno politiko. Odbor pa ni bil še v času zasedanja
                  seznanjen z amandmajem Metke Karner-Lukač za nov 8.a člen in prav tako ni bil
                  seznanjen z amandmaji skupine poslancev s prvo podpisanim gospodom Henigmanom k 1.
                  in 8. členu, tako da o tem nima svojega stališča. Sicer pa odbor zakon podpira,
                  skupaj z navedenimi amandmaji. Hvala lepa.</p>
            </sp>
            <sp xml:id="SDZ1-Redna-28-1995-01-24.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želijo besedo predstavniki poslanskih skupin? Gospod
                  Henigman za SKD.</p>
            </sp>
            <sp xml:id="SDZ1-Redna-28-1995-01-24.sp10">
               <speaker>BENJAMIN HENIGMAN:</speaker>
               <p>Dober dan vsem skupaj. Poslanska skupina Slovenskih krščanskih demokratov podpira
                  predlog zakona o spremembah in dopolnitvah zakona o ureditvi obračunavanja in
                  plačevanja določenih davkov in prispevkov v postopkih lastninskega preoblikovanja
                  podjetij. Kot veste, smo ta zakon sprejemali v mesecu oktobru ravno tako po hitrem
                  postopku. Vlada je prišla s spremembami, za katere ugotavlja, da bodo pospešile
                  oziroma operacionalizirale lastninsko preoblikovanje in omogočile podjetjem
                  prestrukturiranje z manj odlivanja kapitala iz podjetij. To se nam zdi smiselno in
                  zato je ta zakonska rešitev ustrezna. Podpiramo tudi hitri postopek, ker se v
                  postopkih lastninskega preoblikovanja roki za lastninsko preoblikovanje podjetij
                  iztekajo.</p>
               <p>Namen predlagatelja je bil pomagati dobrim podjetjem, da kupnina ostaja v
                  podjetjih, tako kot je bilo rečeno. Opozarjamo pa še na eno zadevo in sicer na
                  izrabo možnosti zaposlenih pri notranjem odkupu in interni razdelitvi za uporabo
                  zadolžnic v tem lastninskem preoblikovanju.</p>
               <p>Tukaj poslanska skupina ugotavlja, da predlagatelj ni upošteval oziroma ni
                  predlagal vseh možnosti izrabe tudi v drugih podjetjih, zato bo poslanska skupina
                  SKD podprla vse tiste amandmaje, ki omogočajo uporabo zadolžnic in to tudi do 100%
                  kolektivnih pogodb v vseh dejavnostih ne samo v tistih, v katerih te posebne
                  pogodbe, kjer gre predvsem za turistično dejavnost in kovinsko-predelovano
                  dejavnost, omogoča že vladna uredba.</p>
               <p>Rad bi samo na kratko opozoril, da smo že pri zakonu o lastninjenju oziroma
                  privatizaciji Koržetovih podjetij vložili amandma, kjer smo poskušali doseči 100%
                  uresničitev teh pogodb, vendar je takrat Vlada ta amandma zavrnila. Upamo, da bo
                  sedaj podprla to rešitev in da bo zakon tak, da bo omogočal enakopravno možnost
                  vsem podjetjem vseh panog lastninsko preoblikovanje.</p>
               <p>Kasneje, v razpravi se bomo vključili tudi glede ostalih amandmajev, katere je
                  predlagala skupina poslancev in tudi poslanska skupina Združene liste. Te
                  amandmaje v celoti podpiramo. Upamo pa, da bo razprava in hitri postopek pokazal
                  tudi jasno, kako se naj zakon izvaja v praksi.</p>
               <p>Imamo nekaj pomislekov glede 2.a člena, na katerega je opozoril tudi sekretariat,
                  kjer daje podjetjem diskrecijsko pravico, da lahko izdajajo zadolžnice ali pa ne.
                  Menimo, da je treba to zadevo v samem postopku sprejemanja zakona doreči, da ne bi
                  prihajalo v primeru, ko se podjetje ne odloči za lastninsko preoblikovanje na ta
                  način do tega, da bi pravica zadolžnic zapadla. Menimo, da so zadolžnice
                  iztožljiva zadeva na sodiščih in da morajo na vsak način priti do veljave, če ne v
                  lastninskem preoblikovanju, pa kasneje v drugih postopkih. Ta pravica s tem
                  zakonom ne more biti omejena. Temu vprašanju bi morali dati tudi večji poudarek.
                  Hvala lepa.</p>
            </sp>
            <sp xml:id="SDZ1-Redna-28-1995-01-24.sp11">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak za Demokratsko stranko.</p>
            </sp>
            <sp xml:id="SDZ1-Redna-28-1995-01-24.sp12">
               <speaker>ANTON PERŠAK:</speaker>
               <p>Spoštovane poslanke in poslanci! Tudi mi podpiramo ta zakon. Imeli smo tudi nekaj
                  pobud, da bi vložili predloge v tej smeri. Ker pa je to precej zapletena materija,
                  smo zadovoljni, da je to storila Vlada. Rad bi povedal samo to, da vidimo dve
                  kvaliteti v tem zakonu. Ena je povečanje možnosti za delež notranjega lastništva v
                  podjetjih, kar se nam v danih okoliščinah zdi pametno. Drugo, to kar je bilo tudi
                  omenjeno, da gre za posredno, sicer za neke vrste vsaj delno dokapitalizacijo, kar
                  smo zagovarjali ves čas v pogovorih o lastninjenju.</p>
               <p>V zvezi s tem povem še to, da bomo podprli tudi tiste amandmaje, ki te možnosti še
                  krepijo in širijo. Hvala.</p>
            </sp>
            <sp xml:id="SDZ1-Redna-28-1995-01-24.sp13">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Potrč za Združeno listo socialnih demokratov.</p>
            </sp>
            <sp xml:id="SDZ1-Redna-28-1995-01-24.sp14">
               <speaker>MIRAN POTRČ:</speaker>
               <p>Hvala lepa. Že zakon, ki smo ga sprejeli v jeseni preteklega leta in ki je uredil
                  možnost obračunavanja in plačevanja določenih davkov in prispevkov v postopkih
                  lastninskega preoblikovanja podjetij, tako da se ti davki in prispevki ne
                  plačujejo direktno, ampak postajajo lastniški deleži je bil za nas izjemno
                  pomemben, ker je pospešil proces lastniškega preoblikovanja, pri tem pa zagotovil
                  večje možnosti za interno lastništvo v podjetjih.</p>
               <p>Predlagane spremembe in dopolnitve so v zvezi s plačevanjem teh davkov in
                  prispevkov, kadar gre za plače, odpravile nekaj nejasnosti v zakonu in z njimi
                  soglašamo. Predlagale so pomembno novost, da bi bilo mogoče na podlagi notranjega
                  odkupa zneske, ki zapadejo v naslednjih letih pokrivati tudi iz dobička in sicer
                  iz neobdavčenega dela dobička in dodatno k temu, da bi bilo mogoče za takšen
                  znesek zagotoviti, da podjetja pri skladu dobijo tudi relativno ugodne in poceni
                  kredite.</p>
               <p>Nam se samo dejstvo, da poleg lažjih oblik izplačevanja teh obveznosti pri
                  notranjem odkupu iz plač to razširjamo tudi na dobiček, zdi več kot smotrno, ker
                  bo s tem dal podjetjem več možnosti za odločanje in hkrati zagotovil, da bo
                  odločitev o notranjem odkupu, ki je v sedanjih procesih lastninjenja ena pretežnih
                  oblik pri večini podjetij, omogočil, da do notranjega lastništva res pride.</p>
               <p>S tem delom smo soglašali v celoti že v samem predlogu zakona. Vložili smo še dva
                  amandmaja in vesel sem, da sta ju podprla odbor in tudi Vlada. Amandmaja sta
                  velikega pomena za še večje možnosti uveljavljanja internega lastništva. Gre
                  namreč za to, da so bili ob prvih sklepanjih kolektivnih pogodb v treh dejavnosti,
                  da rečem, toliko dalekovidni, da so v te kolektivne pogodbe zapisali, da, kolikor
                  se bodo delavcem izplačevale plače,</p>
               <p>nižje od kolektivnih pogodb, bodo v podjetjih dobili za to potrdila, zadolžnice,
                  ki jih bodo lahko uveljavili v postopku lastninskega preoblikovanja. Res so to
                  naredile samo tri panoge, ne pa ostale.</p>
               <p>Naš predlog je, da ta zakon to stvar v začetku kolektivnega dogovarjanja pri nas,
                  ko še vse stvari niso bile jasne, korigira na ta način, da omogoči, da se
                  uporabljajo zadolžnice v vseh podjetjih, ne glede na to, ali gre za podjetja, ki v
                  kolektivnih pogodbah to izrecno določbo imajo ali ne. Menimo, da bi s tem
                  zagotovili ustrezno enakopravnost med vsemi zaposlenimi in vsemi podjetji v vseh
                  panogah, predvsem pa, da bi s tem bistveno olajšali tudi proces lastninskega
                  preoblikovanja podjetij na podlagi interne razdelitve in notranjega odkupa,
                  posebej v kapitalsko intenzivnih podjetjih, kjer je delež certifikatov za ustrezen
                  delež lastništva zaposlenih relativno majhen. Na to so, že potem, ko smo mi
                  vložili amandmaje, opozarjali tudi iz Gospodarske zbornice in mnogih podjetij in
                  verjamem, da bo podpora tem amandmajem pomagala, da bo zakon še več prispeval k
                  internemu lastništvu, za katerega po dveh dobrih letih lastninskega preoblikovanja
                  le vsi ugotavljamo, da je pametna rešitev, čeprav so ji mnogi še pred dvemi leti
                  nasprotovali.</p>
               <p>In zadnje, kar naj rečem, določeno vprašanje za nas obstaja v zvezi z 8. členom
                  zakona. Ne nasprotujemo temu, da je smotrno, da se ob tem, ko se lahko tudi del
                  dobička uporablja za odplačila obrokov po notranjem odkupu, da mora ob tem to
                  podjetje spoštovati tudi določeno politiko plač. Vendar se nam zdi smotrno, da bi
                  ob tem le opozorili, da odločitve, ki jih za usmerjanje te politike plač lahko
                  sprejema Vlada s sklepom oziroma z uredbo, ne smejo iti na škodo podpisanih in
                  veljavnih kolektivnih pogodb. Če bi lahko besedilo zakona razumeli na ta način,
                  potem bi bilo mogoče z neko politiko, kjer bi Vlada ponujala, da se lahko uporabi
                  del dobička, da je ta dobiček neobdavčen, in da se hkrati na ta račun lahko dobi
                  tudi poceni kredit, bi pa obratno terjala takšno realizacijo z uredbami o višini
                  plač, te uredbe in ta določila pa ne bi smela biti v nasprotju s sklenjenimi
                  kolektivnimi pogodbami in na škodo takšne odločitve. To je naša bojazen, čeprav ne
                  mislimo, da bi Vlada tako ravnala, vendar situacije so lahko različne in zato naša
                  opozorila, da bi bilo smotrno poudariti, da veljajo le sklenjene kolektivne
                  pogodbe. Pri tem menimo, da je mogoče podpreti amandma, ki je bi skupno oblikovan
                  v Komisiji za lastninjenje in katerega prvo podpisani je Benjamin Henigman in
                  kolikor se bodo tudi ostali poslanci in Vlada usmerili v to, da je ta amandma
                  sprejemljiv, sva midva s kolegico Bredo Pečanovo pripravljena umakniti amandma, ki
                  o podobni vsebini govori na nekoliko drugačen način. Hvala lepa.</p>
            </sp>
            <sp xml:id="SDZ1-Redna-28-1995-01-24.sp15">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Metka Lukač za Slovensko ljudsko stranko.</p>
            </sp>
            <sp xml:id="SDZ1-Redna-28-1995-01-24.sp16">
               <speaker>METKA KARNER-LUKAČ:</speaker>
               <p>Spoštovane gospe, spoštovani gospodje! V poslanski skupini Slovenske ljudske
                  stranke smo veseli, da je Vlada priznala, da so posledice notranjega odkupa lahko
                  katastrofalne in da je hkrati tudi priznala, da so spremembe potrebne. Mi smo že
                  vseskozi opozarjali, da notranji odkup pomeni usoden odliv likvidnostnih sredstev
                  iz podjetij, jih izčrpava, povzroča dekapitalizacijo, kar z drugimi besedami
                  pomeni siromaši že tako preskromno gospodarsko rast, medtem ko si Vlada na drugi
                  strani, vsaj tako sklepamo, deklarativno morda prizadeva, da bi jo povečala.</p>
               <p>Namen zakonskih sprememb je sicer dober, vendar pa so spremembe izpeljane
                  nedosledno in polovično in odpirajo pomembna nova vprašanja, na katera je
                  predlagatelj čisto pozabil. Te spremembe, ki jih je predlagal, lahko pomenijo celo
                  Pandorino skrinjico in najbrž bi se v Državnem zboru o njih morali resneje
                  pogovarjati. Predvsem pa menimo, da bi k tem zakonskim spremembam moral reči svojo
                  besedo tudi Odbor za gospodarstvo, pa tudi morda Komisija za lastninsko
                  preoblikovanje podjetij in ne samo matični odbor. Tako, na primer predlagatelj z
                  vsemi temi spremembami spreminja pogoje, pod katerimi so se podjetja odločala za
                  program lastninskega preoblikovanja. To je dejstvo. Takrat, ko so podjetja
                  programe oddajala, niso vedela, da bodo lahko odkup izvajala iz dobička in da bo
                  ta del dobička oproščen davkov pri pravni osebi. In tudi niso vedela, da se bo ta
                  kupnina vrnila v podjetje vsa tista, ki bo odtekla, se bo vrnila in se potem v
                  obliki kredita vračala.</p>
               <p>Tako so se podjetja, ki so se takrat zavedala, in to so najboljša podjetja, da
                  pomeni notranji odkup za njih smrtonosne posledice, lahko rečemo, da ne dajo
                  odliva gotovine iz podjetij, so se preoblikovala z javno prodajo delnic in
                  notranjega odkupa preprosto niso planirala in zato na Skladu Republike Slovenije
                  za razvoj v ta namen niso odvedla delnic. Torej, ravno ta podjetja, ki bi edina
                  lahko izvajala notranji odkup iz dobička in ki jim je tudi zaupati, da ne bodo
                  dobička prikazovala na škodo lastnega razvoja, te možnosti sedaj ne bodo imela,
                  kajti preprosto delnic na razpolago za njih ni.</p>
               <p>Na to predlagatelj vsekakor ni pomislil. S tem pa je postavil upravičence do
                  notranjega odkupa prav v teh podjetjih v neenakopraven položaj. Rešitve se še
                  najdejo, samo, če jih je ta Državni zbor pripravljen sprejeti.</p>
               <p>Opozarjamo še na drugo stvar, ki tudi ni dodelana in je nedomislena. Vprašanje
                  vračanja kupnine v podjetja v obliki kredita. Tako kot so te zakonske spremembe
                  predvidene, naj bi</p>
               <p>podjetje takrat, ko odvede sredstva  odkupnine na sklad, ta sredstva lahko v
                  obliki kredita prejelo nazaj. Vendar je potrebno upoštevati dejstvo, da odkup iz
                  dobička, hkrati pa vračanje sredstev iz plač, ne bo mogoč. Številne zainteresirane
                  pri notranjem odkupu bi takšen način privedel do tega, da bi pri notranjem odkupu
                  omagali in bi preprosto od njega odstopili. Kajti vračanje od plač, in to
                  takojšnje vračanje, hkrati pa izvedba odkupa iz dobička, ne pride v poštev. Zato
                  je potrebno razmisliti za obdobje, ko te glavnice ne bi vračali. Do tega je treba
                  v tem zakonu opredeliti.</p>
               <p>Razumemo, da ste pripravljeni popraviti te usodne posledice, katerih se zavedate,
                  tudi z takimi obrobnimi zakoni, kot je ta zakon. Mislimo pa, da tistega pravega
                  učinka ne bo dal. Pravi čas smo vas opozarjali, da so te spremembe nujne. Hvala,
                  da ste to sedaj spoznali. Prepričani pa smo, da boste prisiljeni še v številne
                  druge spremembe.</p>
               <p>Poslanci Slovenske ljudske stranke imamo tudi pri tem zakonu pomembna dopolnila
                  oziroma rešitve v obliki amandmajev, kasneje vam jih bomo predstavili, tako da
                  boste imeli možnost razmisliti tudi o tem. Hvala lepa.</p>
            </sp>
            <sp xml:id="SDZ1-Redna-28-1995-01-24.sp17">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še katera od poslanskih skupin predstaviti svoje mnenje? Besedo
                  dajem poslankam in poslancem. Želi kdo razpravljati? Smo še vedno v splošni
                  razpravi. <stage>(Ne.)</stage> Izvolite, gospa Lukač.</p>
            </sp>
            <sp xml:id="SDZ1-Redna-28-1995-01-24.sp18">
               <speaker>METKA KARNER-LUKAČ:</speaker>
               <p>Razpravljam v svojem imenu nekoliko obširneje.</p>
               <p>Spoštovane gospe in gospodje! Nadaljujem razpravo, tokrat v svojem imenu. Vsaka
                  normalna, dobro vodena država bi morala prihajati do denarnih sredstev in jih
                  potem razporejati na načine, ki ne črpajo podjetij, posebno pa bi morala pri tem
                  varovati tista podjetja, ki največ ustvarijo in imajo največjo perspektivo, da to
                  ostanejo tudi v bodoče. Zakon o lastninskem preoblikovanju podjetij učinkuje prav
                  nasprotno, zato je pohvalno, da je Vlada poskušala tonečo barko rešiti z obrobnimi
                  zakoni. Če pri tem zakrpa eno samo luknjo v navrtani barki, je mnogo bolje, kot če
                  ne zakrpa nobene, vendar pa te barke z zakrpanjem te luknje nikakor ne bo rešila.
                  Postavlja se vprašanje, zakaj ne bi zakrpala čimveč lukenj. Razveseljujoče je
                  spoznanje predlagatelja, torej Vlade, bom še enkrat ponovila, da pomeni notranji
                  odkup uničevanje proizvodnega premoženja in gospodarstva preko odliva
                  likvidnostnih sredstev iz podjetij, kar bo povzročilo njihovo razvojno stagnacijo.
                  To nedvomno tudi piše v obrazložitvi predlagatelja, vendar pa je pristop k rešitvi
                  tega problema predvsem deklarativno gledanje, ki pa sproža nove pomisleke in
                  odpira nova vprašanja.</p>
               <p>Poglejmo, katera so ta vprašanja. Prej sem jih že nakazala, sedaj pa nekoliko bolj
                  od blizu. Odkup iz dobička, komu je namenjen in kdo ga bo lahko koristil?
                  Predlagatelj ugotavlja, da se je kar 90% slovenskih podjetij odločilo za notranji
                  odkup. Vsem podjetjem, ki so se tako odločila in so na sklad prenesle delnice v ta
                  namen, je dana možnost, da jih upravičenci odkupijo s popustom, brez davka na
                  dobiček pravne osebe za ta del. Torej so to podjetja, ki so za časa določanja
                  programa lastninskega preoblikovanja, bi lahko rekla, zasledovala prehod lastnine
                  v zasebne roke in največkrat popolnoma zanemarila podjetniški vidik. Če bodo
                  dobiček ustvarila, bodo deležna, poleg popusta pri nakupu delnic, tudi davčne
                  olajšave. Na drugi strani pa imamo podjetja, ki notranjega odkupa niso izvedla in
                  so šla v javno prodajo. To smo že povedali. Ta podjetja so se v danem trenutku pod
                  danimi pogoji obnašala v smislu dobrega gospodarja in so imela pred očmi bodoči
                  razvoj podjetja. Zavedala so se usodnih posledic notranjega odkupa, torej odliva
                  likvidnostnih sredstev iz podjetij in se temu lastniškemu deležu odrekla. Sedaj
                  predlagatelj teh podjetij ne obravnava, kot da jih ni, jih pozabi in upravičence
                  do notranjega odkupa daje v neenakopraven položaj. Torej zato, ker so se obnašali
                  gospodarno in ne vratolomno, so sedaj še kaznovani. Seveda pa je zadeva v tej
                  fazi, da bi bilo tudi te napake še možno odpraviti, kajti ne smemo pozabiti, da so
                  vsa podjetja prenesla na Sklad Republike Slovenije za razvoj 20% delnic za namen
                  razdelitve investicijskim družbam. Torej, tukaj je ta problem mogoče rešiti iz teh
                  delnic, ki še niso razdeljene.</p>
               <p>In druga stvar. Komu je ta zakon namenjen in katera so tista podjetja, ki bodo
                  dobiček ustvarjala? Vemo, da večina naših podjetij, posebno tista, ki so se
                  odločila za notranji odkup in ga seveda tudi planirala, niso kapitalsko najbolj
                  intenzivna, in da je iz lastninskega preoblikovanja večina podjetij izšla brez
                  oblikovanih rezerv. Zakon o gospodarskih družbah pa pravi, da je potrebno najprej
                  napolniti zakonske rezerve, ki obsegajo 10% osnovnega kapitala, šele nato  je
                  dobiček možno razdeliti. Ker mislimo, da je malo podjetij, ki bi oblikovala
                  rezerve, kajti te rezerve, če so se oblikovale, je potrebno ob lastninskem
                  preoblikovanju tudi odplačati, in sicer tako, da se prodajna cena delnice dvigne
                  nad nominalno. Mislim, da je zelo malo podjetij, ki so to izvedla in da so to
                  naredila le tista podjetja, ki so se preoblikovala z javno prodajo delnic.</p>
               <p>Torej, prvo leto napolniti zakonske rezerve bo zelo težko, zato menimo, da je ta
                  zadeva golob na strehi, to, kar Vlada ponuja. To je eno.</p>
               <p>Naslednje vprašanje, ki se odpira je, kako bodo podjetja dobiček dosegala. Kako pa
                  lahko dobiček dosegamo? Recimo, če bi dosegala dobiček tako, da podjetja zmanjšajo
                  stroške samo iz naslova plač. V redu, če se delavci s tem strinjajo in menijo, da
                  so plače za preživetje dovolj visoke. Se strinjam. To podjetjem ne bo škodilo.</p>
               <p>Drugi način pa je zmanjševanje stroškov na račun razvoja in, recimo, vlaganje v
                  odkrivanje novih tržišč ali v marketinške aktivnosti. Če bi se zgodilo to, bi bila
                  katastrofa.</p>
               <p>Tretji način je, da podjetja obračunavajo manjšo amortizacijo, kar najmanjšo in
                  tako stroškov ni, dobiček je večji.</p>
               <p>Če bodo podjetja uporabila katerega koli teh dveh zadnjih načinov bo zelo narobe
                  in pridemo zopet do iste situacije. Torej, dobimo dvorezni meč; na eni strani naj
                  bi nekaj dal, na drugi nekaj uničil. Mislim, da si tega ne moremo privoščiti.
                  Zlasti pa bi morali razmisliti, če so podjetja, ki so takrat tako vratolomno
                  planirala notranji odkup, tudi dejansko toliko odgovorna, da ne bodo na vsak način
                  hotela prikazovati dobiček.</p>
               <p>Naslednja stvar. Vračanje kupnine v podjetje v obliki kredita. Že prej sem rekla,
                  da je to zelo pomembno, da se ta sredstva, ki so namenjena za notranji odkup in se
                  po zakonu o lastninskem preoblikovanju odvedejo na Sklad Republike Slovenije za
                  razvoj, pridobijo tudi nazaj v podjetje in tam omogočajo tekoči razvoj, tekoče
                  poslovanje ali investicije ali karkoli. Vse lepo in prav. Vendar, pri tem bi Vlada
                  morala pomisliti to, da se vzpostavi prehodno obdobje, razmisliti bi morala o
                  optimalni dobi za odlog plačila kredita. Mislim, da bi se najprej moral izvesti
                  notranji odkup, šele potem vračanje teh kreditov. To bi bilo sprejemljivo. Odtok
                  likvidnostnih sredstev ne bi bil tako občuten. Recimo, v obdobju petih let, ko se
                  vrnejo sredstva iz notranjega odkupa in jih podjetje koristi, bo ustvarilo že
                  tolikšne dobičke, da bo potem možno kredite vračati, verjetno iz plač zaposlenih.
                  Drugače si to ne znam predstaviti.</p>
               <p>Mi smo predlagali dva amandmaja, in sicer prvi - jaz sem predlagala, se
                  opravičujem - prvi amandma je amandma k 8. členu. Vi ste ga že dobili, vendar ni
                  kvalitetno oblikovan in je dokaj nerazumljiv. Kljub pomoči strokovne službe nismo
                  našli ustreznejše oblike. Zato amandma, ki ga imate v pregledu, umikam in vlagam
                  novega, ki se glasi: "Podjetja, ki so se lastninsko preoblikovala z javno prodajo
                  delnic in pri Skladu Republike Slovenije za razvoj nimajo predvidenih delnic za
                  notranji odkup, lahko v roku 15 dni po uveljavitvi tega zakona vložijo zahtevek za
                  izvedbo notranjega odkupa. Sklad je upravičencem dolžan delnice zagotoviti v
                  predvidenem obsegu le v primeru, če delnice še niso bile razdeljene investicijskim
                  družbam." Ker vemo da javna dražba ni bila izvedena v večjem obsegu, torej, da so
                  te delnice, ki so namenjene za razdelitev investicijskim družbam še na Skladu
                  Republike Slovenije za razvoj, je to vsekakor možno izvesti.</p>
               <p>Predlagamo še drugi amandma k 9. členu, ki pravi: "Podjetje ima pravico uveljaviti
                  odlog plačila kredita za obdobje trajanja notranjega odkupa." Hkrati bi še
                  prosila, seveda, če bo ta zbor odločil, da so ta vprašanja pomembna. Mislim, da
                  bodo v javnosti sprožila tudi lahko celo ustavne spore pri tistih podjetjih, ki so
                  šla v javno prodajo delnic, ker jih zakon dejansko postavlja v neenakopraven
                  položaj, da bi moral Državni zbor o teh zadevah razmisliti. Predlagam, da
                  predsedujoči da na glasovanje predlog sklepa, da se matični odbor do teh
                  amandmajev opredeli. Hvala lepa.</p>
            </sp>
            <sp xml:id="SDZ1-Redna-28-1995-01-24.sp19">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Smo v splošni razpravi. Gospod Rop, državni
                  sekretar.</p>
            </sp>
            <sp xml:id="SDZ1-Redna-28-1995-01-24.sp20">
               <speaker>MAG. TONE ROP:</speaker>
               <p>Spoštovane poslanke, spoštovani poslanci! Dovolite nekaj pojasnil v zvezi s tem
                  zakonom in tudi v zvezi z nekaterimi pripombami gospe Lukačeve. Gospa Lukačeva
                  opozarja na pogubnost notranjega odkupa, da to pomeni zastoj razvoja in podobno.
                  Res je sicer, da je Vlada v svoji obrazložitvi tudi povedala, da v nekaterih
                  primerih, pri nekaterih kapitalsko intenzivnih podjetjih, bi to lahko pomenilo
                  problem. Vendar, v kolikor pogledamo agregatne podatke, in na to smo tudi
                  opozorili v svoji obrazložitvi, je daleč od tega, da bi podjetja vratolomno
                  planirala notranji odkup, ki bi jih peljal v propad in podobne stvari. Če
                  pogledamo podatke za več kot 250 podjetji, ki so praktično končala lastninjenje,
                  za katera so računalniške obdelave končane in imamo poznane lastnike, potem
                  vidimo, da je bila za več kot 90 milijard slovenskih tolarjev vreden družbeni
                  kapital vplačana kupnina v znesku 3,5 milijard slovenskih tolarjev. Skratka, 3,8%
                  in da je rezerviranih delnic za 5%. Daleč od tega, kar govori gospa Lukačeva. Da
                  dam še en argument. Podatki o odobrenih programih kažejo, da podjetja predvidevajo
                  za več kot 10 milijard dokapitalizacije po tem modelu lastninjenja in da gre
                  torej, tudi ob obstoječem modelu lastninjenja, brez sprememb za neto pritok
                  kapitala v podjetja in ne odtok kapitala iz podjetij. Mi smo s temi spremembami
                  želeli pomagati podjetjem in stimulirati podjetja, ki so predvidela v programu
                  lastninjenja tudi notranji odkup, izvedbo notranjega odkupa, predvsem tako, da
                  vplivamo na eni strani na to, da poskušajo povečevati dobiček in ne povečevati
                  notranje stroške, plačo in tako naprej, kar je normalen konflikt zaradi modela, ki
                  je, ki stimulira notranje lastništvo in obstaja nasprotje med notranjimi in
                  zunanjimi lastniki.</p>
               <p>Trditev, da podjetja niso v enakih pogojih pripravljala programe lastninjenja, ni
                  točna. Roki za lastninjenje so mimo.</p>
               <p>Več kot 90% podjetij je pripravilo programe lastninjenja. Vsa velika slovenska
                  podjetja so pripravila programe lastninjenja in vsa velika slovenska podjetja so
                  pripravila programe lastninjenja, kjer predvidevajo javno prodajo. Javno prodajo
                  predvidevajo zato, ker je ta edino smiselna za velika podjetja. Tudi ob
                  upoštevanju tega zakona in teh olajšav notranji odkup v primeru največjih
                  slovenskih podjetij ni smiseln in ga seveda tudi agencija ne misli s privatizacijo
                  podpirati. Skratka, ni govora o tem, da so podjetja neenakopravna pri pripravi
                  programov. Tudi trditev, da sama barka lastninjenja tone in podobno, ni res.
                  Lastninjenje seveda teče. Mi imamo programe za praktično vsa podjetja, nadzorni
                  sveti podjetij se sestajajo in mislim, da so prve izkušnje s podjetji zelo dobre.
                  Seveda, odkup iz dobička, komu je namenjen in komu bo koristil? Koristil bo tistim
                  podjetjem, ki so dobra podjetja, ki bodo uspela realizirati dobiček in za ta
                  podjetja se nam zdi najbolj smiselno, da ta likvidna sredstva ona začasno
                  uporabljajo za dobo pet let, to je daljša doba, kot je doba trajanja notranjega
                  odkupa.</p>
               <p>Tudi trditev, da je večina podjetij brez rezerv, seveda ni točna. Obstaja posebna
                  uredba o oblikovanju rezerv podjetij. Spremenjena je bila tudi uredba o
                  metodologiji za otvoritveno bilanco. Po teh dveh uredbah je predvideno, da
                  podjetja lahko oblikujejo rezerve v višini povprečja preteklega leta in z zadnjo
                  spremembo se podjetjem dovoljuje, da oblikujejo rezerve še dodatno v višini 20%
                  osnovnega kapitala, kar jim seveda zagotavlja dovoljšnje oblikovanje rezerv in jim
                  zagotavlja, da v naslednjih letih iz dobička ne bo potrebno oblikovati rezerv, ker
                  smo jim to omogočili že s podzakonskimi predpisi. Ta uredba ureja dve stvari. Eno
                  so rezerve, drugo so dolgoročne rezervacije. Rezerve so del kapitala in
                  predstavljajo skupaj z osnovnim kapitalom kapital. Dolgoročna rezervacija pa je
                  tisto,  kar zmanjšuje kapital in dolgoročne rezervacije so delane iz naslova
                  rezervacij za investicije v okolje.</p>
               <p>In še nekaj o predlogu gospe Lukačeve. Potrebno je jasno povedati. Predlog gospe
                  Lukačeve ruši osnovni koncept lastninjenja, posega v obstoječ model in dobesedno
                  oškoduje vse tiste lastnike delnic, ki so postali lastniki delnic investicijskih
                  družb, tako Kmečke družbe, Krekove, Hrama in podobno. Podatki kažejo, da so
                  investicijske družbe zbrale okrog 180 milijard slovenskih tolarjev certifikatov.
                  Za te certifikate je treba zagotoviti delnice in obstoječi model in obstoječa
                  shema jim to zagotavlja. Seveda, v kolikor bi razširili krog upravičencev oziroma
                  obseg delnic, ki pridejo v notranji odkup, bi za te investicijske družbe ostalo
                  manj delnic. Zelo enostavno in zaradi tega bi se morala cena teh delnic za
                  investicijske družbe povečati. To so osnovne pripombe.</p>
            </sp>
            <sp xml:id="SDZ1-Redna-28-1995-01-24.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukač.</p>
            </sp>
            <sp xml:id="SDZ1-Redna-28-1995-01-24.sp22">
               <speaker>METKA KARNER-LUKAČ:</speaker>
               <p>Gospod državni sekretar. To, kar ste povedali, ste povedali tako, iz rokava,
                  čeprav sem prepričana, da imate kaj več oprijemljivih podatkov, pa nam z njimi
                  niste postregli. To, da postavljajo te zakonske spremembe v popolnoma
                  neenakopraven položaj tiste zaposlene v podjetjih, ki se niso odločili za notranji
                  odkup ravno iz razlogov, ki sem jih prej navedla, ker so se zavedali, kaj pomeni
                  odtok likvidnostnih sredstev in tega niso planirali. Delnic na skladu v ta namen
                  nimajo, oni ga ne morejo koristiti. Vsi drugi, ki pa so šli, kot sem rekla, ne
                  glede na to, kakšen je ta podjetniški korak, v notranji odkup in so planirali
                  notranji odkup, pa jim dajemo zdaj posebne ugodnosti. Prav je, da jim dajemo. Še
                  enkrat poudarjam. Poizkusili ste omiliti usodne posledice lastninskega
                  preoblikovanja podjetij. Prav je. Eno luknjo ste, bom še enkrat ponovila,
                  poizkusili zamašiti, dajte jih še več. To je naš cilj, verjetno cilj vseh. Vendar
                  pa morate tudi tem upravičencem, ki so se obnašali skrajno gospodarno in skrajno
                  resno, dati enako možnost, da odkupijo delnice podjetij po določilih tega zakona.
                  Oni jih sedaj ne morejo odkupiti, ker nimajo rezerviranih, ker nimajo planiranih.
                  Ko ste govorili o tem, da imajo podjetja napolnjena vsaj zakonske rezerve in da
                  dobiček lahko takoj izplačujejo, imate gotovo podatek, koliko je takih podjetij.
                  Imam kontakte z mnogimi podjetji in mi govorijo ravno nasprotno. Prosim, pridite
                  sem in povejte, koliko podjetij ne bo prva leta imelo težav s tem, da napolnijo
                  zakonske rezerve. Jaz sem dala Državnemu zboru moje pomisleke v presojo. Na vas je
                  seveda, da se do njih opredelite ali pa jih kategorično zavrnete. Mislim, da
                  bistveno dopolnijo zakonske spremembe tudi v kvalitetnem smislu. Odločitev je na
                  vaša. Moja dolžnost je s tem, ko sem Državni zbor opozorila na te pomisleke, tudi
                  opravljena. Kako se boste odločili, je sedaj vaša stvar. Prosim odgovorite mi,
                  pridite sem, pa mi povejte, koliko je takih podjetij.</p>
            </sp>
            <sp xml:id="SDZ1-Redna-28-1995-01-24.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rop.</p>
            </sp>
            <sp xml:id="SDZ1-Redna-28-1995-01-24.sp24">
               <speaker>MAG. TONE ROP:</speaker>
               <p>Gre za problem enega podjetja. To je podjetje, iz katerega izhaja gospa Lukačeva.
                  Gre za problem Leka. Lek je že dobil drugo soglasje, zato ne more koristiti
                  spremembe te uredbe in lahko oblikuje rezerve do višine povprečnih rezerv, kot jih
                  je imel v preteklih letih. To pomeni, da mu je ta problem deloma rešen, vendar ker
                  je imel rezerve oblikovane prenizko, mu ni bilo omogočeno, da bi šel dovolj
                  visoko.</p>
               <p>Ta problem se nanaša še na preostalih sto podjetji, ki jih imam tukaj. Imam
                  podatke o tem, katera podjetja so dobila soglasje in boste videli, da je med temi
                  podjetji enajst takih, ki so večja in velika in kjer bi lahko prišlo do tega
                  problema rezerv. Druga podjetja so manjša in nimajo teh problemov. Vsa druga, to
                  je 2500 podjetij, teh problemov nimajo. Res gre za problem Leka, ki ima slabše
                  pogoje iz tega naslova. To se ne strinjam z vami.</p>
            </sp>
            <sp xml:id="SDZ1-Redna-28-1995-01-24.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukač ima repliko.</p>
            </sp>
            <sp xml:id="SDZ1-Redna-28-1995-01-24.sp26">
               <speaker>METKA KARNER-LUKAČ:</speaker>
               <p>Spoštovani zbor in gospod Rop! Mislim, da ni potrebno poudarjati, od kod izhajam,
                  mislim, da to ni stvar debate, bom pa tako rekla. Prav je, da smo poslanci od
                  vsepovsod predstavniki ljudstva, vsaj morali bi biti in da poznamo tako
                  problematiko nezaposlenih, da poznamo problematiko slabih podjetij, če hočete
                  tistih, ki so v skladu, recimo tistih, ki ne morejo izplačevati dovolj visoke
                  osebne dohodke po določilih kolektivnih pogodb in da jih tudi v tem zakonu
                  rešujemo, prav je. Prav je, pa da tudi prihajamo poslanci iz dobrih podjetij.
                  Mislim, da je treba v tem parlamentu, upoštevati tako prve, kot druge. V Sloveniji
                  je še kar nekaj takih podjetij, hvala bogu, kot je recimo Lek in kjer bodo ti
                  problemi nastopili, če se ta zakon sprejme. Zakaj ne bi upravičencem do notranjega
                  odkupa omogočili, da notranji odkup izvedejo? Izvajali ga gotovo ne bodo na škodo
                  lastnega razvoja. Mnoga podjetja bodo to pa naredila.</p>
               <p>Samo v tem je problem, gospod Rop in razlog, da sem prišla sem in ne zato, da
                  izhajam iz Leka.</p>
            </sp>
            <sp xml:id="SDZ1-Redna-28-1995-01-24.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo razpravljati v splošni razpravi? <stage>(Nihče.)</stage> S
                  tem zaključujem splošno razpravo in prehajamo na obravnavo in odločanje o
                  posameznih členih zakona.</p>
               <p>Ker je bil podan predlog, da bi Državni zbor zahteval od matičnega delovnega
                  telesa, da se opredeli oziroma izreče o dveh amandmajih, ki ju je vložila poslanka
                  gospa Karner-Lukač skladno z drugim odstavkom 204. člena poslovnika, predlagam,
                  preden začnemo obravnavo o posameznih členih in amandmajih, naslednji sklep:
                  "Državni zbor zahteva, da se matično delovno telo izreče o amandmajih k 8. členu
                  in 9. členu, ki ju je vložila poslanka Metka Karner-Lukač." Dajem ta predlog
                  sklepa na glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da predlog ni sprejet.</p>
               <p>Nadaljujemo z obravnavo posameznih členov. Pred tem zboru predlagam še
                  proceduralni sklep, in sicer, da skladno z zadnjo alineo 189. člena Poslovnika
                  razpravlja in glasuje o vseh tistih členih skupaj, h katerim niso bili vloženi
                  amandmajih. Dajem ta predlog na glasovanje. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog tega sklepa sprejet.</p>
               <p>Prehajamo na obravnavo amandmajev in členov, h katerimi so bili vloženi amandmaji.
                  Pregled amandmajev imate na klopi, ima datum 18.1.1995. K temu pregledu je dodatno
                  vložila Vlada amandma k 5. členu, ki ga imate v poročilu oziroma na papirju, ki ga
                  je Vlada predložila in ste ga prejeli na klop. To so stališča Vlade do predloženih
                  amandmajev. Potem imamo amandma Metke Karner-Lukač, ki spreminja ta amandma, ki je
                  k 8. členu in še amandma k 9. členu. Vsi ti amandmaji so bili razmnoženi in bo še,
                  kot kaže, nekaj amandmajev, na katere bom sproti opozarjal. V obravnavo dajem 1.
                  člen. Proceduralno, prosim.</p>
            </sp>
            <sp xml:id="SDZ1-Redna-28-1995-01-24.sp28">
               <speaker>ŽARKO PREGELJ:</speaker>
               <p>Spoštovani! Menim, da je pregled amandmajev nekoliko napačno pripravljen. Gre za
                  to, da ima ta zakon šest členov. Tukaj se pa govori o amandmajih k 8., 9. členu in
                  bi lahko potem pri zadnji obravnavi prišlo do nesporazumov. Dejansko so vsi
                  amandmaji, ki so k 7., 8., 9. in 10. členu, v resnici amandmaji na 5. člen. Prosil
                  bi predsedujočega, da na to opozori.</p>
            </sp>
            <sp xml:id="SDZ1-Redna-28-1995-01-24.sp29">
               <speaker>PODPREDSEDNIK MIROSLAV MOZETIČ:</speaker>
               <p>Prosil bi predlagatelje, da svoje amandmaje popravijo, če so napačno vloženi.</p>
               <p>Torej v obravnavo dajem 1. člen in dva amandmaja k 1. členu.</p>
               <p>Prvi amandma. Predlagatelj je skupina poslancev, prvo podpisani je Benjanmin
                  Henigman. Odbor se do njega ni opredelil. Vlada amandma, mislim, da podpira.</p>
               <p>Drugi amandma je redakcijski. Predlaga ga ista skupina poslancev. Želi kdo k 1.
                  členu in o amandmajih k 1. členu razpravljati? Gospod Henigman.</p>
            </sp>
            <sp xml:id="SDZ1-Redna-28-1995-01-24.sp30">
               <speaker>BENJAMIN HENIGMAN:</speaker>
               <p>Spoštovani! K 1. členu imamo amandma, katerega smo v bistvu potrdili na Komisiji
                  za lastninjenje. V imenu komisije pa smo ga vložili štirje poslanci. Gre za
                  amandma, s katerim bi nedvoumno določili, da velja zakon o spremembah in
                  dopolnitvah zakona o ureditvi obračunavanja in plačevanja določenih davkov in
                  prispevkov v postopkih lastninskega preoblikovanja podjetij za vsa lastninska
                  preoblikovanja, vključno s privatizacijami. Ker govori tukaj o lastninskem
                  preoblikovanju, smo, da bi se izognili temu, da bi iz te možnosti izpadla
                  podjetja, recimo, ki so na Skladu ali pa ki bodo na Agenciji po novem letu, sedaj,
                  je ta amandma smiseln, da eksplicitno navedemo tudi druge zakone. Vesel sem, da
                  Vlada ta predlog podpira. Predlagam, da glasujete za.</p>
            </sp>
            <sp xml:id="SDZ1-Redna-28-1995-01-24.sp31">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem in
                  dajem na glasovanje amandma pod številko 1 k 1. členu. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(56 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod številko 2 k 1. členu. Ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 1. člen. Ni treba o 1. členu, ker smo s tem tudi 1. člen na
                  novo sprejeli.</p>
               <p>V obravnavo dajem 2. člen in dva amandmaja k 2. členu. 1. amandma, ki ga
                  predlagajo skupina poslancev oziroma poslanci Miran Potrč in Breda Pečan in ga
                  odbor podpira, Vlada ne nasprotuje. Imate v pregledu. Drugi amandma predlaga
                  poslanec Benjamin Henigman in ker je v rokopisu, pričakujem, da ga bo sam
                  obrazložil. Dajem te amandmaje in 2. člen v obravnavo. Še eden. Še amandma pod
                  točko 2, ki ga predlagata Miran Potrč in Breda Pečan. Odbor ga podpira in tudi
                  Vlada ga podpira. Želi kdo besedo. Gospod Henigman.</p>
            </sp>
            <sp xml:id="SDZ1-Redna-28-1995-01-24.sp32">
               <speaker>BENJAMIN HENIGMAN:</speaker>
               <p>Spoštovani! Podpiram vse amandmaje, ki so bili vloženi k temu členu, posebej pa ta
                  amandma podpisanih štirih poslancev, kjer naj bi črtali besedilo, s katerim se
                  omejuje uporabo zakona samo za kolektivne pogodbe dveh dejavnosti. To bi utemeljil
                  s tem, da je Vlada pri obravnavi zakona o privatizaciji pravnih oseb, ki so
                  družbeni kapital prenesle na Sklad Republike Slovenije za razvoj, zavrnila 16.
                  člen, kjer smo predlagali, da bi v uredbi črtali odstavek, s katerim se omogoča
                  uporabo kolektivnih pogodb do 100%. Vendar je kasneje napisala, bom kar citiral:
                  "Da možnost uporabe razlike do 100% manj izplačanih osnovnih plač v postopkih
                  lastninskega preoblikovanja podjetij omogoča že sprejeti zakon o ureditvi
                  obračunavanja in plačevanja določenih davkov in prispevkov v postopkih
                  lastninskega preoblikovanja podjetij". Na žalost je Vlada na to obljubo nekako
                  pozabila in predlagatelji s popravkom to zadevo nekako sanirajo.</p>
               <p>Drugo, kar sem hotel povedati je, da vlagam dodatni amandma, amandma na amandma k
                  temu drugemu a) členu, da se besedica "lahko" v prvem stavku črta. V razpravi na
                  Komisiji za lastninjenje smo dobili pojasnilo, da ta besedica ne vpliva na samo
                  izvedbo zakona, kjer se podjetja odločajo sama ali bodo upoštevala možnost
                  zadolžnic v notranjem odkupu ali ne. Vendar, zaradi jasnosti samega zakona in
                  glede na pripombe sekretariata, kjer omenja celo 14. člen ustave Republike
                  Slovenije glede ponovne uporabe in enakosti državljanov pred zakonom menim, da je
                  ta amandma smiseln. Drugo pa je seveda vprašanje, če se podjetje v postopku
                  lastninskega preoblikovanja oziroma v samem programu odloči za uporabo teh
                  zadolžnic. Menim, da je smiselno, da jih podjetje v vsakem primeru obračuna, tako
                  kot naj bi zakon to predvideval. S črtanjem tega bo to nedvoumno v zakonu tudi
                  določeno. Hvala lepa.</p>
            </sp>
            <sp xml:id="SDZ1-Redna-28-1995-01-24.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Rop.</p>
            </sp>
            <sp xml:id="SDZ1-Redna-28-1995-01-24.sp34">
               <speaker>MAG. TONE ROP:</speaker>
               <p>Če dovolite, bi samo komentiral in povedal mnenje na tretji vloženi amandma, ki ga
                  je gospod Henigman dodatno vložil. Ponovil bom še enkrat argumente, ki sem jih
                  tudi na komisiji in ki so bili tam, če sem prav razumel, sprejeti. Ne glede na to,
                  jih bom še enkrat ponovil.</p>
               <p>Uredba o načinu izplačevanja in tudi zakon o lastninskem preoblikovanju v 25.a
                  členu eksplicitno in jasno določa, da se podjetja lahko odločijo za izdajo
                  potrdil, kajti z izdajo potrdil zapade terjatev delavcev do podjetja iz naslova
                  neizplačanih plač in je ne morejo v drugi obliki več uveljavljati. Na primer preko
                  sodišč, v stečajnem postopku in podobno, ker seveda uveljavljajo razliko, tako da
                  imajo likvidnostno terjatev in zahtevajo povračilo v denarju, seveda ob plačilu
                  vseh davkov in prispevkov. Ta zakon govori v bistvu o tem, da kadar uporabijo
                  potrdila, skuša se stimulirati delavce in podjetje, da uporabijo potrdila, ker
                  takrat so oproščeni davkov in prispevkov in zato se praviloma odločajo za potrdila
                  in je v njihovem interesu, da se odločijo in zato smo tudi "lahko" pustili.
                  Namreč, če bi "lahko" črtali, bi pomenilo, da se jim morajo izdati potrdila tudi
                  takrat, kadar nočejo. Namreč, kaj se zgodi, ko se izdajo potrdila. Potrdila se
                  izdajo v bruto višini, v višini bruto plače in sorazmerni del delnic gre na
                  pokojninski sklad. To pomeni, da se, bi rekel, lahko zgodi, da v kolikor podjetje
                  uporabi zadolžnice v višini 30% vrednosti podjetja za delavce, se mora sorazmerni
                  del delnic prenesti na pokojninski sklad, kar pomeni, da pokojninski sklad dobi
                  30%, 30% delavci. Ob 40%, ki jih dobijo tudi skladi, postanejo zunanji lastniki
                  večinski. To pomeni, da bi s takšnim sprejemom po vseh, bi rekel slabih podjetjih,
                  morda to niti ne bi bilo toliko vsebinsko slabo, ostali avtomatično zunanji
                  lastniki večinski lastniki in bi delavcem praktično odvzeli pravico, da izbirajo,
                  ali bodo postali večinski lastniki ali ne in v tem je bistveno. Tudi v primeru, da
                  bi podjetje šlo kasneje v stečaj in bi sedaj morali uporabiti ta potrdila, kasneje
                  teh terjatev ne bi mogli uporabiti. Sedaj imajo pa seveda možnost, da se odločajo
                  ali vzamejo potrdila ali ne in zato se mi zdi resnično ključno, da obdržimo besedo
                  "lahko" notri in v vseh podjetjih, kjer imajo interes, bodo dejansko izrabili to
                  pravico, kot jo že izrabljajo do 80%.</p>
            </sp>
            <sp xml:id="SDZ1-Redna-28-1995-01-24.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Torej v ta, samo še eno pojasnilo in razjasnitev. Gospod Henigman,
                  prvi odstavek 2. člena je v celoti en stavek. Vi ste napisali amandma na amandma.
                  To je, predpostavljam, na amandma, ki sta ga vložila poslanca Miran Potrč in Breda
                  Pečan. Tam notri je en "lahko". Iz obrazložitve oziroma pojasnila gospoda
                  državnega sekretarja pa izhaja, da je na tisti "lahko", ki je v tretji vrstici. Na
                  to pa ni amandmaja, kar pomeni, da je potem amandma k 2.a členu, ne pa amandma na
                  amandma. Prosim, če to pogledate in popravite. Gospod Pregelj.</p>
            </sp>
            <sp xml:id="SDZ1-Redna-28-1995-01-24.sp36">
               <speaker>ŽARKO PREGELJ:</speaker>
               <p>Spoštovani! Repliciram na izvajanje gospoda Ropa glede zadnje dileme. Če sem prav
                  razumel, če nisem prav razumel, se opravičujem, da gospod Rop meni, da ni
                  primerno, da bi se kot možen prenos v delnice prenesel tudi tisti del bruto
                  neizplačanih dohodkov, ki so v resnici prihodek pokojninskega sklada. Sprašujem
                  ga, kam gre ta denar, ki ni bil nikoli izplačan. V resnici bo sedaj izplačan v
                  obliki nekega lastninskega deleža. Verjetno bi bilo prav, da bi ta del dobil tudi
                  pokojninski sklad.</p>
            </sp>
            <sp xml:id="SDZ1-Redna-28-1995-01-24.sp37">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Rop.</p>
            </sp>
            <sp xml:id="SDZ1-Redna-28-1995-01-24.sp38">
               <speaker>MAG. TONE ROP:</speaker>
               <p>Točno tako je kot želi ali pa bi želel gospod Žare Pregelj. Pokojninski sklad dobi
                  te delnice in jih avtomatično tudi dobiva. Z vsakim izdanim potrdilom dobi tudi
                  pokojninski sklad sorazmerni del delnic. Torej, to je avtomatično zajeto v zakonu
                  in namesto, da bi podjetje plačalo davke in prispevke vsem skladom, zdravstvenim,
                  pokojninskem in državi izda delnice in vse delnice prenese na pokojninski sklad in
                  se pokojninski sklad stalno polni. Ni pa nujno, da je podjetje zainteresirano, da
                  te delnice dobi pokojninski sklad in zato se lahko odloči, da raje uporabi
                  instrument certifikata ali kombinira med certifikatom in zadolžnico in uporabi
                  optimalno varianto za samo podjetje in za upravičence. Tako da ravno še prevzamejo
                  večinski delež. Običajno je kombinacija ene in druge metode.</p>
            </sp>
            <sp xml:id="SDZ1-Redna-28-1995-01-24.sp39">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? Gospod Henigman.</p>
            </sp>
            <sp xml:id="SDZ1-Redna-28-1995-01-24.sp40">
               <speaker>BENJAMIN HENIGMAN:</speaker>
               <p>Spoštovani! Opozarjam vas, da je ta beseda "lahko" zelo pomembna beseda tega
                  člena. Ker to, kar se dogodi v drugem amandmaju, kjer se črta tisto glede
                  kolektivnih pogodb vse lepo velja, vendar pa, če ima podjetje možnost obračunati
                  ali pa ne obračunati, se nam lahko zgodi, da se vseeno ta zadeva ne obračuna.
                  Opozoril sem v bistvu, da je ta zakon izjema oziroma ta zakon specialno dopolnjuje
                  zakon o lastninskem preoblikovanju. Zato je smiselno, da se to črta. Drugo pa je,
                  če se zadolžnice upoštevajo pri lastninjenju in če se upoštevajo, je jasno, da se
                  bodo podjetja s programom lastninskega preoblikovanja odločila, da bodo od teh
                  zadolžnic določene prispevke nakazala tudi pokojninskemu skladu. Logično, da ne
                  morejo obiti te možnosti. Vztrajal bi na tem in prosim, da glasujemo za ta
                  predlog.</p>
               <p>Predstavnik Vlade gospod Rop je na Komisiji za lastninjenje obrazlagal možnost
                  tudi drugačnega upoštevanja zadolžnic. Vendar, če bo to ostalo notri, je ta zadeva
                  pod velikim vprašajem.</p>
               <p>Drugo vprašanje, ki se postavlja in na katero bi pred drugo obravnavo pred
                  naslednjo fazo zakona morali odgovoriti, pa je kaj se zgodi, če podjetje tega ne
                  obračuna, če imajo zaposleni in bivši zaposleni možnost izterjave teh papirjev,
                  kar pa ni stvar tega zakona in kar predlagatelj ne želi. Predlagatelj gotovo želi,
                  da se to upošteva v lastninskem preoblikovanju in se s tem ne vpliva na
                  poslabšanje likvidnosti v podjetjih.</p>
            </sp>
            <sp xml:id="SDZ1-Redna-28-1995-01-24.sp41">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa, gospod Henigman.  Potem se vaš amandma nanaša na "lahko" v tretji
                  vrstici. To pomeni amandma k temu členu, na amandma na amandma. Gospod Rop.</p>
            </sp>
            <sp xml:id="SDZ1-Redna-28-1995-01-24.sp42">
               <speaker>MAG. TONE ROP:</speaker>
               <p>Sam se s tem strinjam. Beseda "lahko" je izjemno pomembna in v kolikor je ne bo,
                  lahko oškodujemo delavce v določenih primerih. Ne samo takrat, kadar ne bodo mogli
                  imeti prevladujočega notranjega lastništva. Imamo lahko primer TAM-a, Splošne
                  plovbe in podobno, kjer imajo zelo malo družbenega kapitala ali pa nič. In tam je
                  nesmisel, da se jim izdaja zadolžnice ali, da se jim celo daje lastniške deleže na
                  negativnem kapitalu. Kaj se bo zgodilo? Potem, ko bo šlo podjetje v stečaj, bodo
                  oni kot lastniki prišli zadnji do upravičene stečajne mase in bodo imeli manj
                  pravic, kot bi jih imeli, če bi imeli pravico uveljavljati terjatev kot gotovinsko
                  terjatev. Zato je to dejansko nesmiselno.</p>
            </sp>
            <sp xml:id="SDZ1-Redna-28-1995-01-24.sp43">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pavlica.</p>
            </sp>
            <sp xml:id="SDZ1-Redna-28-1995-01-24.sp44">
               <speaker>MILOŠ PAVLICA:</speaker>
               <p>Hvala lepa. V tej točki se strinjam z državnim sekretarjem, čeprav je ta amandma v
                  principu, ko črtamo besedo "lahko", videti zelo simpatičen, ker uvedemo obvezo
                  izdaje listin, bi rad povedal naslednje. Mislim, da držijo argumenti, ki jih je
                  državni sekretar povedal. V vrsti podjetij, me kličejo sindikati in opozarjajo na
                  pomen besedice "lahko" zaradi tega, ker bi s prisilno izdajo listin zgubili
                  večinski delež v lastnine v samem podjetju na osnovi prenosa kapitala na
                  pokojninski sklad. To je prva zadeva.</p>
               <p>Druga zadeva. V podjetjih kjer se to ne bi zgodilo, če podjetje ne izda listin, da
                  bi imelo neko špekulacijo, bi reklo zavrnemo izdajo listin, že sama odločba
                  Ustavnega sodišča v takih primerih napotuje na tožbe za izplačilo teh terjatev v
                  gotovini. Mi že imamo pozitivne odločbe sodišč, kjer so priznane terjatve v
                  gotovini na osnovi terjatev iz listin za manj izplačane osebne dohodke. V interesu
                  podjetja je, da listine izda povsod tam, kjer je to mogoče in kjer je volja
                  delavcev, da ne izgubijo večinskega dela lastništva v podjetju. Na tem področju se
                  strinjam, da je izjemno pomembno, da ohranimo besedico "lahko", ker je vendarle ta
                  pravica delavcev zaščitena na drugih segmentih in je v interesu podjetja, da
                  listine izda povsod tam, kjer je volja delavcev taka in kjer je interes ljudi in
                  podjetja tak, da se listine izdajo.</p>
               <p>Tega amandmaja ne bi podprl, ker se mi zdi, da je pomembno, da besedica "lahko"
                  ostaja v tem členu.</p>
            </sp>
            <sp xml:id="SDZ1-Redna-28-1995-01-24.sp45">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem.</p>
               <p>Prehajamo na glasovanje. Na glasovanje dajem amandma pod točko 1 v pregledu, to je
                  amandma k 2. členu. Predlagatelja sta Miran Potrč in Breda Pečan; odbor ga
                  podpira, Vlada mu ne nasprotuje. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma, ki ga ni v predlogu, to je amandma  poslanca
                  Benjamina Henigmana, ki se glasi: v 2.a členu se v prvem stavku črta beseda
                  "lahko". Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma, ki je v pregledu pod točko 2. Predlagatelja sta Miran
                  Potrč in Breda Pečan. Odbor ga podpira, Vlada tudi podpira. Ugotovimo sklepčnost!
                     <stage>(55 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 2. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen sprejet.</p>
               <p>V obravnavo dajem 5. člen in amandma k 5. členu, ki ga predlaga Vlada. Amandma
                  imate v poročilu Vlade, glasi se: besedilo 10 člena se spremeni, tako da se glasi:
                  "Določbe 7. člena tega zakona lahko uporabljajo že za obračun davka, dobička
                  pravnih oseb za leto 1994 tiste pravne osebe, za katere Agencija za plačilni
                  promet, nadziranje in informiranje potrdi, da so izplačevale plačo v višini, ki po
                  določilih zakona o izvajanju dogovora o politiki plač za leto 1994, Uradni list
                  Republike Slovenije, številka 30/94, ni zapadla pod plačilo namenskih sredstev za
                  zaposlovanje."</p>
               <p>Želi kdo o tem amandmaju in členu razpravljati? <stage>(Nihče.)</stage> Dajem
                  amandma k 5. členu na glasovanje. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 5. členu sprejet.</p>
               <p>Na glasovanje dajem tudi 5. člen. Ne, ni potrebno. Smo v celoti spremenili s tem
                  tudi člen.</p>
               <p>K 5. členu imamo še amandma poslanke Metke Karner-Lukač, ki se glasi - ga tudi ni
                  v pregledu: doda se nov 8.a člen, ki se glasi: "Podjetja, ki so se lastninsko
                  preoblikovala z javno prodajo delnic in pri Skladu Republike Slovenije za razvoj
                  nimajo predvidenih delnic za notranji odkup, lahko v roku petnajst dni po
                  uveljavitvi tega zakona vložijo zahtevek za izvedbo notranjega odkupa. Sklad je
                  upravičencem dolžan delnice zagotoviti v predvidenem obsegu, le v primeru, če
                  delnice še niso razdeljene investicijskim družbam."</p>
               <p>Želi kdo o tem amandmaju razpravljati? Prosim.</p>
            </sp>
            <sp xml:id="SDZ1-Redna-28-1995-01-24.sp46">
               <speaker>MIRAN POTRČ:</speaker>
               <p>Hvala lepa. Rad bi samo vprašal. Soglašam, da je bila pomota k numeriranju in kar
                  zadeva pod sedaj napisanim 8. členom v pregledu k točki dva, to je amandma k 5.
                  členu in upam, da enako velja za gospoda Henigmana, saj bo to povedal, zaradi
                  tega, da bi najprej o tem glasovali, potem šele, kar je za 8.a člen. Da bi najprej
                  iz teh v pregledu, potem šele za 8.a člen in jaz takoj, ob tem, ko hkrati povem,
                  da gre za amandma k 5. členu, upam, da bo to povedal tudi gospod Henigman. Midva,
                  s kolegico Bredo ta najin amandma umikava v korist amandmaja gospoda
                  Henigmana.</p>
            </sp>
            <sp xml:id="SDZ1-Redna-28-1995-01-24.sp47">
               <speaker>PODPREDSEDNIK MIROSLAV MOZETIČ:</speaker>
               <p>Se opravičujem, vendar v pregledu je bilo pač tako napisano. Zdaj ugotavljamo, da
                  to, kar piše k 8. členu, to so amandmaji k 5. členu in je amandma pod točko ena,
                  predlagatelj je skupina poslancev - prvo podpisani Benjamin Henigman - odbor se ni
                  izjasnil, Vlada nasprotuje.</p>
               <p>Pod točko 2, predlagatelja Miran Potrč in Breda Pečan; odbor ne podpira, Vlada
                  nasprotuje. Umik? Torej, ta amandma, ki je pod točko dva je umaknjen.</p>
               <p>Potem imamo amandma Metke Karner-Lukač, ki dodaja nov 8.a člen. K 5. členu so tudi
                  amandmaji, ki sicer v pregledu piše, da so k 9. členu. To je zopet amandma pod
                  točko ena; deloma k devetemu in pod točko dva.</p>
               <p>Bom še enkrat ponovil, da ne bo ...<stage>(ne dokonča stavka)</stage>... Imamo še
                  te amandmaje k 5. členu. V pregledu je najprej amandma in jih bomo tako
                  oštevilčili tudi zaradi glasovanja:</p>
               <p>Pod točko 1 - predlagatelji skupina poslancev.</p>
               <p>Pod točko 2 - je umaknjen.</p>
               <p>Pod točko 3 - je vložen nov.</p>
               <p>Potem bi bil amandma, ki je k 9. členu v pregledu, to bi bil amandma številka
                  2.</p>
               <p>Naslednji amandma pod številko 3, amandma Metke Karner-Lukač, ki sem ga prej
                  prebral in potem še ...<stage>(ne dokonča stavka.)</stage>...</p>
               <p>Predlagam pet minut odmora. Prosim, da mi točno pripravite, kako naj se ti
                  amandmaji glasijo.</p>
            </sp>
            <stage type="time">(Seja je bila prekinjena ob 12.00 uri in se je nadaljevala ob 12.10
               uri.)</stage>
            <sp xml:id="SDZ1-Redna-28-1995-01-24.sp48">
               <speaker>PODPREDSEDNIK MIROSLAV MOZETIČ:</speaker>
               <p>Prosim, če pridete v dvorano, da bomo nadaljevali delo, pred tem pa bomo ugotovili
                  prisotnost. Ugotavljamo prisotnost! <stage>(No.)</stage> Prosim za pomoč tajnike,
                  vodje, druge kolege, da najdemo šest poslank in poslancev. Ugotavljamo prisotnost,
                  ponovno. <stage>(50 poslank in poslancev.)</stage> Smo sklepčni in lahko
                  nadaljujemo delo. Opravičujem se za to prekinitev, vendar je Vlada uporabljala res
                  zanimivo novo tehniko pri tem členu in je zadeva potem nekoliko nejasno oziroma
                  precej nejasno izpadla. Kar pomeni, da bo zdaj jasno. Govorimo o amandmajih v 5.
                  členu in amandmajih k 5. členu in bom po vrsti vse naštel in prebral tako, da bomo
                  vedeli točno za kaj gre.</p>
               <p>Prvi amandma: v prvem odstavku 8. člena se za besedami: "na dobiček pravne osebe"
                  doda besedilo: "na osnovi kolektivne pogodbe dejavnosti, vendar". Ostalo besedilo
                  ostane nespremenjeno. Predlagatelj skupina poslancev, prvo podpisani Benjamin
                  Henigman. Ta amandma je pod točko 1 v pregledu.</p>
               <p>Drugi amandma, ki ga ni v pregledu, predlagateljica Metka Karner-Lukač. Glasi se:
                  doda se nov 8.a člen, ki se glasi: "Podjetja, ki so se lastninsko preoblikovala z
                  javno prodajo delnic in pri Skladu Republike Slovenije za razvoj nimajo
                  predvidenih delnic za notranji odkup, lahko v roku 15 dni po uveljavitvi tega
                  zakona vložijo zahtevek za izvedbo notranjega odkupa. Sklad je upravičencem dolžan
                  delnice zagotoviti v predvidenem obsegu, le v primeru, če delnice še niso
                  razdeljene investicijskim družbam."</p>
               <p>Tretji amandma, je v pregledu pod št. 2 k 9. členu in se glasi: prvi stavek prvega
                  odstavka 9. člena se spremeni, tako da se glasi: "Do višine dobička iz prvega in
                  drugega odstavka 7. člena tega zakona podjetje lahko pridobi posojilo na podlagi
                  posebne pogodbe, ki jo sklene s Skladom." Predlagatelj je Odbor za finance in
                  kreditno-monetarno politiko.</p>
               <p>Potem naslednji amandma, to bi bil četrti amandma, ga ni v pregledu. To je
                  amandma, ki ga predlaga Metka Karner-Lukač, glasi se: v tretjem odstavku 9. člena
                  se med prvi in drugi stavek vstavi nov stavek, ki se glasi: "Podjetje ima pravico
                  uveljaviti odlog plačila kredita za obdobje trajanja notranjega odkupa."</p>
               <p>Peti amandma imate v pregledu pod točko 2 k 9. členu, ki se glasi: v tretjem
                  odstavku 9. člena, se besedi "s sklepom", nadomestita z besedama "z uredbo".
                  Predlagatelj je Odbor za finance in Kreditno-monetarno politiko.</p>
               <p>Šestega amandmaja ni v pregledu, predlagatelj je Marijan Poljšak, glasi se: v
                  tretji vrstici tretjega odstavka 9. člena se za besedo "mere" doda vejica in
                  besedilo: "ki ne sme biti višja od R+3".</p>
               <p>In sedmi amandma, ki smo ga že obravnavali in sprejeli, to je bil amandma Vlade.
                  Ponovno dajem v obravnavo vse te amandmaje k 5. členu. Želi kdo besedo? Če ne želi
                  nihče besede, prehajamo na... Gospod Poljšak, izvolite.</p>
            </sp>
            <sp xml:id="SDZ1-Redna-28-1995-01-24.sp49">
               <speaker>MARIJAN POLJŠAK:</speaker>
               <p>Amandma je k 9. členu. Zakaj sem vložil amandma, da obrazložim zadeve in za kaj
                  gre. Vlada v razlagi predloga zakona obljublja, da bo dala likvidnostna sredstva
                  podjetju v obliki ugodnih posojil, kar bo z ene strani vplivalo na zniževanje
                  obremenitev itd. Se pravi, Vlada obljublja ugodna posojila, potem pa je ta zadeva
                  določena v tretjem odstavku 9. člena, kjer piše: "Posojilne pogoje, višino realne
                  obrestne mere in način revalorizacije za navedena posojila določi Vlada republike
                  Slovenije s sklepom na predlog ministrstva, pristojnega za finance." Kje je sedaj
                  zagotovilo, da bodo ta podjetja dobila svoj denar na kredit pod ugodnimi pogoji?
                  Ker zagotovila ni, sem si v zadnjem trenutku omislil, da z zakonom, se pravi, to
                  določilo v tretjem odstavku 9. člena dopolnimo tako, da postavimo ugodno obrestno
                  mero. Jaz sem si zamislil, ta ugodna mera, javno znano in ... je R+3. Tako naj bi
                  se zadeva glasila:</p>
               <p>"Posojilne pogoje, višino realne obrestne mere, ki ne sme biti višja od R+3 in
                  način revalorizacije itd., določi Vlada." Mislim, da smo se dobro razumeli. Ne
                  vem, če Vlada misli boljše pogoje, ampak jih ne določa, je to nedoločljivo,
                  neopremljivo. Ampak, če mi sprejmemo to določilo, bo pa oprejemljivo. Lahko Vlada
                  določi tudi boljše kreditne pogoje, recimo, R-3. Zakaj pa ne? Hvala.</p>
            </sp>
            <sp xml:id="SDZ1-Redna-28-1995-01-24.sp50">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Ker ni več razpravljalcev, razpravo zaključujem in
                  prehajamo h glasovanju o amandmajih.</p>
               <p>Najprej dajem na glasovanje amandma, ki ga predlaga skupina poslancev, prvi
                  podpisani Benjamin Henigman. Odbor se ni opredelil, Vlada nasprotuje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma, ki ga predlaga Metka Karner-Lukač. Doda se nov 8.a
                  člen, ki se glasi: <stage>(Je potrebno še enkrat brati?)</stage>: "Podjetja, ki so
                  se lastninsko preoblikovala z javno prodajo delnic in pri Skladu Republike
                  Slovenije za razvoj nimajo predvidenih delnic za notranji odkup, lahko v roku 15
                  dni po uveljavitvi tega zakona vložijo zahtevek za izvedbo notranjega odkupa.
                  Sklad je upravičencem dolžan delnici zagotoviti v predvidenem obsegu le v primeru,
                  če delnice še niso razdeljene investicijskim družbam." Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem naslednji amandma, ki se glasi: prvi stavek prvega odstavka 9.
                  člena se spremeni, tako da se glasi: "Do višine dobička iz prvega in drugega
                  odstavka 7. člena tega zakona podjetje lahko pridobi posojilo na podlagi posebne
                  pogodbe, ki jo sklene s Skladom." Predlagatelj je Odbor za finance in
                  kreditno-monetarno politiko. Obrazložitev glasu, gospa Lukačeva.</p>
            </sp>
            <sp xml:id="SDZ1-Redna-28-1995-01-24.sp51">
               <speaker>METKA KARNER-LUKAČ:</speaker>
               <p>Glasovala bom proti temu amandmaju, in sicer iz razloga, da ne bi prišlo do
                  možnosti, da podjetja pridobijo ta kredit do višine celotnega dobička, ki ga
                  ustvarijo, kar bi pomenilo, da bi odvedla manj likvidnostnih sredstev za notranji
                  odkup, pa jih potem več privedla nazaj. Mislim, da je ta pomislek v redu in
                  opozarjam, da to razmislite.</p>
            </sp>
            <sp xml:id="SDZ1-Redna-28-1995-01-24.sp52">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Nihče.)</stage></p>
               <p>Prehajamo na glasovanje. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Naslednji amandma se glasi: V tretjem odstavku 9. člena se med prvi in drugi
                  stavek vstavi nov stavek, ki se glasi: "Podjetje ima pravico uveljaviti odlog
                  plačila kredita za obdobje trajanja notranjega odkupa". Predlagatelj je Metka
                  Karner-Lukač. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Naslednji amandma: v tretjem odstavku 9. člena se besedi "s sklepom" nadomestita z
                  besedama "z uredbo". Predlagatelj je Odbor za finance in kreditno-monetarno
                  politiko. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Naslednji amandma: v tretji vrstici tretjega odstavka 9. člena se za besedo "mere"
                  doda vejica in besedilo: "ki ne sme biti višja od R+3". Predlagatelj je Marijan
                  Poljšak. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je amandma sprejet.</p>
               <p>S tem smo z amandmaji zaključili.</p>
               <p>Na glasovanje dajem 5. člen, tako kot je v predlogu zakona, s sprejetimi
                  amandmaji. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 5. člen sprejet.</p>
               <p>V obravnavo dajem preostale člene, na katere niso bili vloženi amandmaji. Želi kdo
                  o teh členih razpravljati? <stage>(Nihče.)</stage> Dajem te člene na glasovanje.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da so ti členi sprejeti.</p>
               <p>V obravnavo dajem naslov zakona. Želi kdo o naslovu razpravljati?
                     <stage>(Nihče.)</stage> Dajem naslov zakona na glasovanje. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je naslov zakona sprejet.</p>
               <p>S tem smo zaključili ta del obravnave.</p>
               <p>Prehajamo na zadnji del, tretje branje. Ugotavljam, da smo v drugi obravnavi
                  sprejeli amandmaje k 1. členu, k 2. in k 5. členu in v tretji obravnavi je skladno
                  s poslovnikom možno k tem členom vlagati še amandmaje. Želi kdo vlagati k tem
                  členom amandmaje? Gospod Henigman. Proceduralno? Izvolite.</p>
            </sp>
            <sp xml:id="SDZ1-Redna-28-1995-01-24.sp53">
               <speaker>BENJAMIN HENIGMAN:</speaker>
               <p>Hvala, gospod predsedujoči. Predlagal bi sklep, da pred tretjo obravnavo dobimo
                  čistopis zakona iz druge obravnave. To je prvi predlog sklepa.</p>
               <p>Drugi predlog sklepa pa je: po razgovoru oziroma posvetovanju z nekaterimi
                  poslanci in ministrom za gospodarstvo predlagam, da se preuči 2.a člen zakona,
                  kjer nismo sprejeli amandmaja, s katerim bi črtali besedico "lahko". V sklopu tega
                  sklepa predlagam, da Vlada natančneje precizira izvedbo izdajanja in uporabljanja
                  zadolžnic v procesu lastninskega preoblikovanja. Menim, in še nekateri drugi, ki
                  smo glasovali za to, da to v tem zakonu ni dovolj natančno precizirano, ali gre
                  samo za postopek izračunavanja ali pa gre hkrati tudi za upoštevanje zadolžnic v
                  lastninskem preoblikovanju. Hvala lepa.</p>
            </sp>
            <sp xml:id="SDZ1-Redna-28-1995-01-24.sp54">
               <speaker>PODPREDSEDNIK MIROSLAV MOZETIČ:</speaker>
               <p>Torej, kar zadeva prvi predlog, da, preden preidemo na glasovanje o predlogu
                  zakona v celoti, dobimo čistopis zakona - bom dal na glasovanje - o drugih
                  predlogih pa, če želite, da se o njih razpravlja, ker se ne tičejo tega, pač pa
                  dodatnih sklepov in prosim, da jih posebej vložite. Na glasovanje dajem predlog,
                  da preden glasujemo o zakonu v celoti, da zadolžimo Sekretariat za pravne zadeve,
                  da pripravi čistopis zakona. Ugotovimo sklepčnost! <stage>(52
                  prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Prehajamo na nadaljevanje obravnave. Ponovno sprašujem, če želi kdo k členom, ki
                  so bili v drugi obravnavi amandmirani, vložiti amandmaje. <stage>(Ne.)</stage>
                  Želi kdo razpravo o zakonu v celoti? <stage>(Ne.)</stage> Potem zaključujem.
                  Gospod Henigman, izvolite.</p>
            </sp>
            <sp xml:id="SDZ1-Redna-28-1995-01-24.sp55">
               <speaker>BENJAMIN HENIGMAN:</speaker>
               <p>V imenu poslanske skupine Slovenskih krščanskih demokratov prosim za pol ure
                  odmora.</p>
            </sp>
            <sp xml:id="SDZ1-Redna-28-1995-01-24.sp56">
               <speaker>PODPREDSEDNIK MIROSLAV MOZETIČ:</speaker>
               <p>Smem predlagati nekaj, če se poslanska skupina SKD strinja. Odmor verjetno
                  potrebujete za izdelavo amandmajev in da amandmaje izdelate v odmoru, mi pa
                  prekinjamo to točko in gremo na naslednjo točko, čez pol ure je pa odmor. Se
                  poslanska skupina strinja? <stage>(Da.)</stage> Torej, to točko dnevnega reda
                  prekinjam.</p>
               <p>Prehajamo na <title>13. TOČKO DNEVNEGA REDA</title>, ker 10., 11. in 12. točka še
                  niso pripravljene za obravnavo. Prehajamo na <title>13. TOČKO DNEVNEGA REDA -
                     TRETJA OBRAVNAVA RESOLUCIJE O STRATEŠKIH CILJIH NA PODROČJU RAZVOJA TURIZMA V
                     REPUBLIKI SLOVENIJI, S PROGRAMOM AKTIVNOSTI IN UKREPOV ZA NJENO
                     IZVAJANJE</title>.</p>
               <p>Resolucijo in program je za tretjo obravnavo pripravila Vlada Republike Slovenije.
                  Želi predstavnik Vlade besedo? <stage>(Ne želi.)</stage> Resolucijo je obravnaval
                  Odbor za gospodarstvo kot matično delovno telo. Želi poročevalec odbora besedo?
                  Gospod Horvat, predsednik odbora, ima besedo.</p>
            </sp>
            <sp xml:id="SDZ1-Redna-28-1995-01-24.sp57">
               <speaker>FRANC (FERI) HORVAT:</speaker>
               <p>Hvala za besedo, gospod podpredsednik. Spoštovane kolegice in kolegi! Menim, da je
                  ta akt zrel za dokončno obravnavo in sprejem. Naj vas spomnim, da se je Državni
                  zbor dolgo ukvarjal s tem dokumentom, saj smo imeli na odboru v tej sestavi prvo
                  obravnavo že v juliju 1993. Značilno za številne razprave, tako na Državnem zboru,
                  na delovnih telesih kot tudi v Državnem svetu je bil velik interes tako med
                  poslanci, med posameznimi delovnimi telesi, zlasti bi tu poleg matičnega delovnega
                  telesa omenil Odbor za kmetijstvo, Odbor za infrastrukturo in delovna telesa
                  Državnega sveta. Velik pa je bil tudi interes drugih organizacij, predvsem
                  zbornic, Turistične zveze, turističnih društev in drugih. Veliko koristnih
                  predlogov in dopolnil, ki so jih dale te organizacije, je bilo tudi med obravnavo
                  upoštevanih in so vključena v ta tekst, ki je sedaj pred vami.</p>
               <p>Upal bi trditi, da predstavlja to besedilo dobre strateške usmeritve, kljub temu,
                  da včasih kdo reče z ironijo, da pač dokument odkriva, da imamo planine, morje in
                  zdravilišča itd. Vendar, ker sem se dolgo ukvarjal s turizmom tako na podjetniški
                  ravni kot na drugih ravneh, upam trditi, da je to doslej najboljši dokument, ki
                  smo ga imeli v Sloveniji za dajanje usmeritev za razvoj turizma. Prepričan sem, da
                  bo zelo koristen pripomoček za vse nosilce razvojne in ekonomske politike na
                  področju turizma, tako na državni kot na lokalni in tudi na podjetniški ravni.
                  Posebej koristno je še to, da je sestavni del tega dokumenta program aktivnosti za
                  uresničevanje, kajti nič ne pomagajo samo lepe usmeritve, če  ni tudi zelo
                  natančno opredeljeno kaj mora kdo storiti za uresničevanje teh usmeritev, od
                  podjetij in njihovih združenj do države in drugih organizacij. Predlagam, da zbor
                  sprejme amandmaje, ki jih predlaga odbor na osnovi pripombo Sekretariata za
                  zakonodajo in da sprejme tudi amandma, ki ga predlaga skupina poslancev s prvo
                  podpisanim Jožetom Kocuvanom. Hvala lepa.</p>
            </sp>
            <sp xml:id="SDZ1-Redna-28-1995-01-24.sp58">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi Sekretariat za zakonodajo in pravne zadeve besedo? <stage>(Ne
                     želi.)</stage> V skladu s 126. členom poslovnika, kot dobro veste, je v tretji
                  obravnavi možno razpravljati o aktu v celoti, o posameznih členih in poglavjih pa
                  samo tam, kjer so bili že v prvi vloženi amandmaji in sedaj tudi amandmirani.
                  Želijo besedo predstavniki poslanskih skupin? Gospod Žare Pregelj, proceduralno?
                  Izvolite proceduralno.</p>
            </sp>
            <sp xml:id="SDZ1-Redna-28-1995-01-24.sp59">
               <speaker>ŽARKO PREGELJ:</speaker>
               <p>Spoštovani! Se opravičujem. Sem že prej dvignil roko, samo je predsedujoči ni
                  opazil in je dal besedo gospodu Horvatu. Glede na to, da je predsedujoči nekako
                  izsilil, da smo šli na 13. točko rekoč, da 10., 11. in 12. še niso pripravljene,
                  sprašujem, zakaj ne uporablja drugega odstavka 65. člena, ki jasno določa, da med
                  sejo zgolj Državni zbor lahko spremeni vrstni red obravnave posameznih točk
                  dnevnega reda. Prosil bi, da smo proceduralno korektni in, predsedujoči, da to
                  odločitev prepustite Državnemu zboru.</p>
            </sp>
            <sp xml:id="SDZ1-Redna-28-1995-01-24.sp60">
               <speaker>PODPREDSEDNIK MIROSLAV MOZETIČ:</speaker>
               <p>Brez svoje obrazložitve dajem predlog na glasovanje. Ugotovimo sklepčnost.
                     <stage>(38 prisotnih.)</stage> Zbor ni sklepčen. Ponovno ugotovimo sklepčnost!
                     <stage>(42 prisotnih.)</stage> Še tretjič bomo ugotavljali sklepčnost.
                     <stage>(40 prisotnih.)</stage></p>
               <p>Hvala lepa. Nadaljujemo ob 14. uri.</p>
            </sp>
            <stage type="time">(Seja je bila prekinjena ob 12.40 uri in se je nadaljevala ob 14.16
               uri.)</stage>
            <sp xml:id="SDZ1-Redna-28-1995-01-24.sp61">
               <speaker>PODPREDSEDNIK MIROSLAV MOZETIČ:</speaker>
               <p>Kolegice in kolegi, nadaljujemo popoldanski del zasedanja. Ugotovimo sklepčnost!
                     <stage>(48 prisotnih.)</stage> Ugotavljam, da smo sklepčni in lahko nadaljujemo
                  delo.</p>
               <p>Na dopoldanskem delu seje smo končali pred glasovanjem o predlogu, da delo
                  nadaljujemo oziroma da obravnavamo 13. točko dnevnega reda in ponovno dajem ta
                  sklep na glasovanje.</p>
               <p>Na glasovanje dajem sklep, da obravnavamo 13. točko. Tri točke smo preskočili, ker
                  niso bile pripravljene. Ugotovimo sklepčnost! <stage>(44 prisotnih.)</stage>
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je predlog sprejet.</p>
               <p>Nadaljujemo obravnavo 13. točke in smo pri splošni razpravi oziroma pri razpravi
                  predstavnikov poslanskih skupin. Gospod Jug za LDS.</p>
            </sp>
            <sp xml:id="SDZ1-Redna-28-1995-01-24.sp62">
               <speaker>MAG. JANEZ JUG:</speaker>
               <p>Poslanska skupina LDS podpira resolucijo o streteških ciljih na področju razvoja
                  turizma v Republiki Sloveniji, s programom aktivnosti in ukrepov za njihovo
                  izvajanje. Ravno tako podpira amandmaje Odbora za gospodarstvo in amandma gospoda
                  iz Svetega Jurija, Kocuvana, z enim samim priporočilom, da čimprej preidemo od
                  besed k dejanjem. Hvala lepa.</p>
            </sp>
            <sp xml:id="SDZ1-Redna-28-1995-01-24.sp63">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo za poslansko skupino? <stage>(Nihče.)</stage> Želi kdo od
                  poslank in poslancev razpravljati? <stage>(Nihče.)</stage> Zato prehajamo h
                  glasovanju o posameznih amandmajih. Pregled amandmajev imate pred seboj, ima datum
                  19. januar 1995.</p>
               <p>Prvi amandma se nanaša na četrto poglavje: Temeljni elementi razvoja turizma,
                  prednosti in slabosti, točka 5 - storitve, 5/2 - prednosti. Amandma: prva alinea v
                  prvem odstavku se spremeni, tako da se glasi: "V starih mestnih jedrih in gradovih
                  so možnosti za organiziranje različnih dejavnosti in storitev, ki nadgrajujejo
                  kulturne značilnosti <stage>(različne delavnice, šole in prireditve)</stage>".
                  Predlagatelj je Odbor za gospodarstvo.</p>
               <p>Želi kdo o tem amandmaju razpravljati? <stage>(Nihče.)</stage> Dajem amandma na
                  glasovanje. Ugotovimo sklepčnost! <stage>(44 prisotnih.)</stage> Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta amandma sprejet.</p>
               <p>Naslednji amandmaji so k poglavju - Program aktivnosti in ukrepov za izvajanje
                  resolucije <stage>(2. poglavje)</stage>, ukrepi - 1. točka - ekonomski ukrepi, 1/2
                  ukrepi. Prvi amandma: napovedni stavek druge alinee se spremeni, tako da se glasi:
                  "Sredstva za kreditiranje in sofinanciranje razvoja turizma zlasti iz naslednjih
                  virov." Predlagatelj Odbor za gospodarstvo.</p>
               <p>Drugi amandma: v alinei "sofinanciranje izgradnje objektov in naprav turistične
                  infrastrukture" se črtajo besede "objektov in naprav". Predlagatelj Odbor za
                  gospodarstvo.</p>
               <p>Želi kdo razpravljati o teh dveh amandmajih? <stage>(Nihče.)</stage> Dajem
                  amandmaja na glasovanje. Najprej dajem prvi amandma na glasovanje. Ugotovimo
                  sklepčnost! <stage>(43 prisotnih.)</stage> Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je prvi amandma sprejet.</p>
               <p>Na glasovanje dajem drugi amandma. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je drugi amandma sprejet.</p>
               <p>Naslednji amandma je k poglavju II - Ukrepi, točka 4 - pravni ukrepi, 4/1 -
                  organiziranost. V drugi alinei se doda prva podalinea, ki se glasi: "Pospeševanje
                  razvoja turizma in promocijo". Predlagatelj je Odbor za gospodarstvo.</p>
               <p>Želi kdo razpravljati o amandmaju? <stage>(Nihče.)</stage> Dajem ga na glasovanje.
                  Ugotovimo sklepčnost! <stage>(43 prisotnih.)</stage> Ugotovimo sklepčnost!
                     <stage>(53 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Naslednji amandma je k poglavju II - Ukrepi, točka 4 - pravni ukrepi, 4/4 -
                  varovanje naravnih virov in območij. Prvi amandma: na koncu prve alinee se v
                  oklepaj doda naslednji "iz Slovenskih Goric." Predlagatelj je Jožef Kocuvan. Torej
                  ta amandma piše, da ni vložen v skladu s poslovnikom, zato o njem ne bomo
                  odločali.</p>
               <p>Amandma pod točko dva: na koncu prve alinee se v oklepaju doda naslednje: "in
                  Slovenskih goric." Predlagatelj je skupina poslancev s prvo podpisanim Jožetom
                  Kocuvanom. Želi kdo razpravljati? <stage>(Nihče.)</stage> Dajem ta amandma na
                  glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Naslednji amandma: Poglavje III - Aktivnosti, točka 1 - priprava turističnih
                  proizvodov, - 1.1. - pripraviti marketinške plane. Prvi amandma ni vložen skladno
                  s poslovnikom in o njem ne bomo glasovali.</p>
               <p>Amandma pod točko 2: na koncu prve alinee se doda tekst, ki se glasi: "Kot so
                  naravna in kulturna dediščina, etnografske, zgodovinske, politične, kulturne in
                  kulinarične značilnosti." Predlagatelj je skupina poslancev s prvo podpisanim
                  Jožetom Kocuvanom. Želi kdo razpravljati? <stage>(Nihče.)</stage> Dajem amandma na
                  glasovanje. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Na glasovanje dajem resolucijo v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je resolucija sprejeta.</p>
               <p>S tem zaključujem to točko dnevnega reda.</p>
               <p>Vračamo se k <title>9. TOČKI DNEVNEGA REDA - PREDLOG ZAKONA O SPREMEMBAH IN
                     DOPOLNITVAH ZAKONA O UREDITVI OBRAČUNAVANJA IN PLAČEVANJA DOLOČENIH DAVKOV IN
                     PRISPEVKOV V POSTOPKIH LASTNINSKEGA PREOBLIKOVANJA PODJETIJ</title>, ki ga
                  obravnavamo v hitrem postopku. Smo v tretji obravnavi, v kateri lahko obravnavamo
                  zakon v celoti in tiste člene, na katere so bili vloženi amandmaji.</p>
               <p>Imamo amandma poslanske skupine SKD. To je amandma k 2.a členu predloga zakona, ki
                  se glasi: V 2.a členu se prvi odstavek spremeni, tako da se glasi: "Ne glede na
                  določbo 25.a člena zakona o lastninskem preoblikovanju podjetij <stage>(Uradni
                     list RS št. 55/92, 7/93 in 31/93)</stage> podjetje v skladu s programom
                  lastninskega preoblikovanja ali privatizacije izda potrdila na podlagi
                  neizplačanega dela neto osnovnih plač tudi do višine celotne razlike med neto
                  osnovnimi plačami, ugotovljenimi na podlagi določb kolektivne pogodbe dejavnosti,
                  ki velja za navedeno podjetje in dejansko izplačanimi neto osnovnimi plačami za
                  časa sprejema kolektivne pogodbe dejavnosti do 1.1.1993, če delavci niso
                  uveljavili svojih pravic iz naslova manj izplačanih osnovnih plač po sodni poti v
                  skladu z določbo 2. člena tega zakona." Želi kdo o tem amandmaju razpravljati?
                  Gospod Henigman.</p>
            </sp>
            <sp xml:id="SDZ1-Redna-28-1995-01-24.sp64">
               <speaker>BENJAMIN HENIGMAN:</speaker>
               <p>Hvala za besedo, spoštovani! Prej smo zahtevali oziroma prosili pavzo, potem smo
                  se ji odpovedali na račun drugih točk. Pripravili smo amandma za tretjo obravnavo
                  k 2.a členu, s katerim natančneje določamo, kdaj gremo v izračun 100% vrednosti
                  zadolžnic v določenih podjetjih. Glede na obrazložitev predstavnika Vlade gospoda
                  mag. Toneta Ropa je smiselno oziroma smotrno izračunavati do 100% takrat, ko se to
                  upošteva pri lastninskem preoblikovanju konkretnega programa, konkretnega
                  podjetja. Menimo, da je ta sprememba, da opustimo besedo "lahko" in dodamo namesto
                  tega "podjetja v skladu s programom lastninskega preoblikovanja ali privatizacije"
                  dovolj velika možnost, da se zakon uresniči, tako kot smo v drugi obravnavi
                  predlagali oziroma razumeli. S tem seveda v obrazložitvi povemo, da, če se
                  podjetje v procesu lastninjenja odloči za notranji odkup in interno razdelitev,
                  potem mora iti v izračun te razlike. Se pravi, če se podjetje tako odloči, in če
                  je v interesu zaposlenih in bivših zaposlenih. Hvala lepa.</p>
            </sp>
            <sp xml:id="SDZ1-Redna-28-1995-01-24.sp65">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa.</p>
            </sp>
            <sp xml:id="SDZ1-Redna-28-1995-01-24.sp66">
               <speaker>MAG. TONE ROP:</speaker>
               <p>Če mi dovolite, bi rekel, da vloženi amandma z ničemer ne spreminja teksta, ki je
                  originalen in v tem kontekstu ni nepotreben, vsaj sam ne vidim potrebe. Namreč, ta
                  tekst določa, da podjetje v skladu s programom predvidi izdajo zadolžnic in to, se
                  pravi, v programu pa lahko ali ne, torej je popolnoma enako, kot je bilo v
                  originalnem tekstu. Samo toliko.</p>
            </sp>
            <sp xml:id="SDZ1-Redna-28-1995-01-24.sp67">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Ne.)</stage> Razpravo zaključujem in dajem
                  amandma na glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem predlog zakona v celoti. Ali ima morda Sekretariat za pravne
                  zadeve kakšne pripombe z vidika uskladitvenih amandmajev? <stage>(Nima.)</stage>
                  Torej lahko preidemo na glasovanje o predlogu zakona v celoti. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(48 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>S tem zaključujem tudi to točko dnevnega reda.</p>
               <p>Prehajamo na <title>10. TOČKO DNEVNEGA REDA - NA OBRAVNAVO PREDLOGA ZAKONA O
                     DOPOLNITVI ZAKONA O DOHODNINI</title>, ki ga bomo obravnavali po hitrem
                  postopku. Predlog zakona je Državnemu zboru predložil poslanec Janez Kopač. Želi
                  predlagatelj zakona besedo? <stage>(Ne želi.)</stage> Predlog zakona je obravnaval
                  Odbor za finance in kreditno-monetarno politiko kot matično delovno telo. Želi
                  poročevalec odbora besedo? Predsednik odbora gospod Kopač ima besedo.</p>
            </sp>
            <sp xml:id="SDZ1-Redna-28-1995-01-24.sp68">
               <speaker>JANEZ KOPAČ:</speaker>
               <p>Hvala za besedo. Predlog zakona, ki sem ga sicer vložil sam, je sredstvo za to, da
                  smo po hitrem postopku kot odbor v sodelovanju z Vlado predlagali nekaj nujnih
                  sprememb zakona o dohodnini.</p>
               <p>Dve najbolj nujni sta spremembi, o katerih ste lahko pretekle dni v časopisju
                  brali kar veliko. Prva je uskladitev z odločbo Ustavnega sodišča oziroma z
                  razsodbo Ustavnega sodišča, po kateri moramo kot Državni zbor do konca marca letos
                  popraviti zakon tako kot je Ustavno sodišče naročilo in to je, da se materialni
                  stroški pri pogodbah o delu za tiste, ki prejemajo tovrstne prejemke, navkljub
                  temu, da niso redno zaposleni v nekem podjetju, ravno tako upošteva v celoti, ne
                  pa le v pavšalni višini, kot je bilo to določeno doslej med lanskim letom.</p>
               <p>Druga taka nujna, morda še bolj nujna uskladitev oziroma drugi, še bolj nujni
                  popravek tega zakona, pa je podaljšanje moratorija na obdavčitev kapitalskih
                  dobičkov na osnovi prodaje vrednostnih papirjev in deležev v kapitalu. Kot odbor
                  predlagamo, da ta moratorij traja naprej do začetka leta 1997. To pa je pomembno
                  zaradi tega, ker je ta moratorij s 1.1.1995 sicer prenehal veljati in torej ta
                  davčna obveznost že velja, tehnično pa je ni mogoče izvajati, dokler nimamo depoja
                  dematerializiranih vrednostnih papirjev oziroma, če bi jo že bilo mogoče izvajati,
                  je ni mogoče nadzorovati. Zato nima nobenega smisla, da taka odločba živi, kajti
                  je neživljenjska v tem trenutku in kot odbor predlagamo, da se jo prestavi na
                  začetek leta 1997. Ob tem pa smo vedeli oziroma pričakujemo, da se bo Vlada
                  ravnala v skladu s predvideno drugo fazo davčne reforme in bo še med letošnjim
                  letom parlamentu predlagala spremembo premoženjskih davkov, torej reformo
                  premoženjskih davkov. Kot odbor smo se opredelili za to, da se saldo pozitivnih in
                  negativnih kapitalskih dobičkov, ki jih ima posamezni državljan iz naslova prodaje
                  delnic, obveznic ali česarkoli že, sešteva in se obdavčuje samo ta saldo. Sedanja
                  ureditev namreč pomeni, da se obdavčujejo pozitivni dobički, torej tam, kjer imaš
                  dobiček se obdavči, kjer pa imaš izgubo pa to države ne zanima. To, kot odbor,
                  menimo ni korektno in pričakujemo tovrstno reformo v sklopu premoženjskih
                  davkov.</p>
               <p>Sicer pa smo potem, ko je bila priložnost že tu, predlagali Državnemu zboru v
                  obliki amandmajev še vrsto drugih, manj pomembnih popravkov tega zakona, od
                  katerih trije popravki odgovarjajo na sugestijo Vlade iz predloga zakona po hitrem
                  postopku in na sugestijo Državnega sveta, ki je prav tako vložil dva zakona o
                  spremembi zakona o dohodnini, enega po rednem in enega po hitrem postopku. Del
                  sugestij, ki so nam jih v Državnem zboru dali oni, smo mi povzeli v obliki
                  amandmaja. Gre za poseben davčni status prejemkov, tistih, ki jim invalidske
                  organizacije izplačujejo prejemke za pomoč invalidom in gre za razširitev 3%
                  davčne olajšave za nekatere dodatne namene.</p>
               <p>Poleg tega predlagamo še nekaj. Recimo, da so to vsi vsebinski popravki. Predlagal
                  bom pa še nekaj tehničnih. Med izvajanjem zakona o dohodnini se je izkazalo, da so
                  določbe zakona premalo natančne, da bi davčni nadzor lahko zajel vse tujce, ki
                  prejemajo posamezne dohodke v naši državi, zato predlagamo tehnični amandma, ki bi
                  popravil to oziroma omogočil večji nadzor. Potem predlagamo amandma, ki ga ravno
                  tako lahko ocenim kot amandma tehnične narave, s katerim bi pri
                  denacionalizirancih, ki so dobili vrnjeno premoženje, vendar ga še ne uživajo
                  oziroma jim še ni bilo dodeljeno v posest, predvideli poseben odlok davčne
                  obveznosti, ki bi jo naknadno plačali.</p>
               <p>Predlagali smo še vrsto drugih manj pomembnih reči, ki so res izključno tehnične
                  narave. Vse to predlagamo kot sklop amandmajev k 1. členu Državnemu zboru v
                  sprejem.</p>
               <p>S temi amandmaji Odbora za finance, ki jih vse podpira tudi Vlada, bi nadomestili
                  osnovni tekst dveh členov zakona, ki ga je predlagal poslanec Kopač in bi v celoti
                  napisali na novo, vse to, kar sem vam sedaj pripovedoval v imenu odbora ter s tem
                  naredili zakon v dohodnini bolj operativen pri izvrševanju in tudi bolj operativen
                  pri posameznih vsebinskih dilemah ali problemih, ki so se pojavljali med
                  izvrševanjem od lani veljavnega zakona o dohodnini.</p>
               <p>Predlagam torej, da - moram reči še to, da so bili amandmaji soglasni podprti na
                  Odboru za finance - in predlagam, da jih sprejmete in s tem, kot Državni zbor,
                  tudi ustrezno, bolj življenjsko popravimo omenjeni zakon. Hvala lepa.</p>
            </sp>
            <sp xml:id="SDZ1-Redna-28-1995-01-24.sp69">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim, gospod Peršak.</p>
            </sp>
            <sp xml:id="SDZ1-Redna-28-1995-01-24.sp70">
               <speaker>ANTON PERŠAK:</speaker>
               <p>Rad bi v imenu poslanske skupine izrekel proceduralni ugovor proti takemu načinu,
                  kot je bil zdaj razložen, ker po našem mnenju ni dopustno, da se s hitrim
                  postopkom, ki je sprejet in odobren na podlagi takega predloga zakona, ki ima v
                  principu en člen, potem naredi zakon preko amandmajev, ki ima obseg kar
                  povprečnega zakona. Gre za 25 novih predlogov, ki so prišli. Mi se lahko
                  pogovarjamo o tem, ali so ti predlogi smiselni. Mnogi najbrž so. Vendar najbrž ni
                  dopustno, da se na ta način, bom zdaj rekel, "švercajo" v bistvu popolnoma
                  normalni zakoni skozi hitri postopek, pri tem, da je bila odločitev o tem, da bo
                  zakon šel v proceduro, sprejeta že kasneje kot v 30-dnevnem roku, da smo mi te
                  amandmaje dobili sredi prejšnjega tedna, se pravi ta predlog za nov zakon tako
                  rekoč dobili sredi prejšnjega tedna. Prejšnji teden veste, kakšna debata je bila v
                  tem zboru in da se nihče ni mogel resno, od tistih, ki nismo člani Odbora za
                  finance, pripraviti na ta zakon. Zakon predvideva oziroma ti amandmaji
                  predvidevajo nekaj rešitev, ki jih je po našem mnenju, treba premisliti. Lahko so
                  marsikateri izmed njim, tudi smiselne. Gre za to, da se obdavčujejo po novem,
                  drugače obdavčujejo nagrade, da se drugače opredelijo nekatere olajšave v zakonu
                  itn. in ni mogoče na tak način peljati te procedure. S poslovnikom smo sedaj
                  uvedli tako imenovani, po novem skrajšani postopek in pri tem členu, ki to uvaja,
                  smo se zavarovali, smo rekli, da je mogoče dajati amandmaje samo na tiste člene,
                  ki so v zakonu predlagani. Se pravi, ni mogoče teme zakona širiti. Tukaj imamo pa
                  celo, tako rekoč moram reči, prav temeljito revizijo zakona o dohodnini po hitrem
                  postopku in ob okoliščinah, ki sem jih povedal in ugovarjamo takšnemu postopku. Se
                  pravi, ne ugovarjamo premisleku o vsebini, ki je tu notri, ampak ugovarjamo temu,
                  da se po hitrem postopku, se danes v praktično pol ure, tričetrt ure, sprejmejo
                  stvari, za katere, vsaj zase in najbrž še za marsikoga lahko rečem, da dvomim, da
                  dejansko vemo, kaj vsi ti amandmaji sploh pomenijo. Vsaj za nekatere se jaz, ki
                  sem jih preletel na hitro, sprašujem, ali jih je dobro sprejeti ali ne. Mogoče bi
                  se bilo pa pametno o nekaterih stvareh pogovarjati. Predlagam zboru, da tega ne
                  naredi na ta način, v imenu skupine; vsaj zase pa lahko rečem, da ne bom sodeloval
                  pri tem. Hvala.</p>
            </sp>
            <sp xml:id="SDZ1-Redna-28-1995-01-24.sp71">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ja, pri določanju dnevnega reda je zbor odločil, da bo šlo po hitrem
                  postopku. Znotraj razprave o hitrem postopku peljemo sicer drugo za drugim vse tri
                  faze postopka in po vsaki fazi so možni predlogi, ki jih poslovnik predvideva. Kar
                  pomeni, po prvi fazi, kar je v 185. členu, pred začetkom druge obravnave 188.
                  člen, tako da pomeni, da lahko te zadeve znotraj tega hitrega postopka
                  odločamo.</p>
            </sp>
            <sp xml:id="SDZ1-Redna-28-1995-01-24.sp72">
               <speaker>ANTON PERŠAK:</speaker>
               <p>Dnevni red seje smo sprejemali na začetku seje, ko še nismo imeli teh amandmajev v
                  rokah in je to nedvomno okoliščina, ki je nova. Gre pa, vsi ste videli, za tak
                  predlog zakona, v takšni dolžini in sedaj gre za kar nekaj strani oziroma za 25
                  predlogov novih členov.</p>
            </sp>
            <sp xml:id="SDZ1-Redna-28-1995-01-24.sp73">
               <speaker>PODPREDSEDNIK MIROSLAV MOZETIČ:</speaker>
               <p>S tem se lahko strinjam, vendar 185. člen govori, kaj bomo po splošni razpravi
                  oziroma po prvem branju lahko naredili in, kaj lahko naredimo pred začetkom
                  drugega branja. Lahko se odločimo za redni postopek, zavračamo karkoli, kar je
                  stalno po poslovniku. Imate proceduralno, gospod Pregelj.</p>
            </sp>
            <sp xml:id="SDZ1-Redna-28-1995-01-24.sp74">
               <speaker>ŽARKO PREGELJ:</speaker>
               <p>Imam proceduralno vprašanje. Iz mnenja sekretariata je razvidno, da bi predlogu
                  zakonu morali biti priloženi členi, ki se spreminjajo ali dopolnjujejo. Sam jih v
                  mapi, ki smo jo dobili, nisem našel in sprašujem predsedujočega, ali so
                  predlagatelji posredovali te člene?</p>
            </sp>
            <sp xml:id="SDZ1-Redna-28-1995-01-24.sp75">
               <speaker>PODPREDSEDNIK MIROSLAV MOZETIČ:</speaker>
               <p>Ugotavljamo, da člena, ki se spreminja, predlagatelj ni predložil. To točko
                  dnevnega reda prekinjam. Predlagatelj naj izpolni svojo dolžnost, ki jo je dolžan
                  izpolniti. Torej, 10. točko na tej stopnji prekinjam.</p>
               <p>
                  <title>11. TOČKA - PREDLOG ZAKONA O IGRAH NA SREČO</title> ni pripravljena in je
                  ne moremo obravnavati in bomo obravnavali 12. točko dnevnega reda.</p>
               <p>Prehajamo na <title>12. TOČKO DNEVNEGA REDA - NA TRETJO OBRAVNAVO PREDLOGA
                     NACIONALNEGA RAZISKOVALNEGA PROGRAMA</title>.</p>
               <p>Predlog nacionalnega raziskovalnega programa je za tretjo obravnavo pripravila
                  Vlada Republike Slovenije. Želi besedo predstavnik Vlade. Prosim, gospod minister
                  za znanost in tehnološki razvoj ima besedo.</p>
            </sp>
            <sp xml:id="SDZ1-Redna-28-1995-01-24.sp76">
               <speaker>DR. RADO BOHINC:</speaker>
               <p>Spoštovani gospod predsedujoči, gospe in gospodje poslanke in poslanci! Želim vas
                  zelo na kratko informirati o opredelitvi predlagatelja do amandmajev na nacionalni
                  raziskovalni program, in to samo do tistih amandmajev, do katerih nimate
                  opredelitve Vlade v gradivu. V pregledu amandmajev, ki ste ga prejeli, je 27.
                  amandmajev v dodatnem poročilu pa še dva, kar pomeni 27 amandmajev in tisto, kar
                  je ostalo po usklajevanju in tudi po razpravah na seji Odbora za znanost,
                  tehnologijo in razvoj odprto, je amandma številka 20 v osnovnem tekstu, sicer pa v
                  dodatnem poročilu amandma pod tekočo številko 25. To je amandma Vlade, ki
                  predlaga, da se črta besedilo poglavja "kratkoročni cilji", in sicer do konca, od
                  drugega odstavka naprej. To je predlog Vlade, ki ga matični odbor ne podpira.
                  Predlog Vlade pa je naslonjen na naslednjo argumentacijo: približno leto in pol je
                  tekla razprava o nacionalnem raziskovalnem programu in februarja, leta 1993, so
                  bili pripravljeni prvič kratkoročni cilji za leto 1993 in potem tudi še v besedilu
                  za leto 1994.</p>
               <p>Teh kratkoročnih ciljev je, če seštejemo tri programske sklope zadnjega poglavja:
                  znanost, tehnologija in informacijska podpora, skupno 31. Od teh 31 ciljev in
                  aktivnosti jih je najmanj 28 takšnih, ki so bolj ali manj, večina pa v celoti, že
                  uresničeni. Če ne bi ne sprejeli vladinega predloga, da se ti cilji črtajo, bi bil
                  dokument, ki bi vseboval cilje, ki so bili že uresničeni, ob samem sprejetju
                  solventen.</p>
               <p>Naš predlog je bil zato, da se te cilje črta, dodatno pa smo predlagali, da se
                  dokumentu letno da poročilo o uresničevanju preko Vlade parlamentu in tudi letna
                  politika. To je amandma, ki ga v nekoliko spremenjeni obliki tudi podpira matični
                  odbor.</p>
               <p>Želeli smo torej, da bi parlament sprejemal aktualne cilje, to se pravi, letno
                  določeno politiko.</p>
               <p>Obveščeni smo, da je odbor predlagal drugo rešitev za ta problem. To je, da naj bi
                  s posebnim sklepom označili tiste cilje oziroma aktivnosti, ki so že
                  realizirani.</p>
               <p>Želel bi se opredeliti, da temu sklepu ne nasprotujemo in se nam zdi tehnično še
                  vzdržna rešitev, da pa originarno vztrajamo pri predlogu, da bi se to poglavje
                  črtalo in da bi se z letno politiko določali cilji tudi v prihodnjih obdobjih.
                  Hvala lepa.</p>
            </sp>
            <sp xml:id="SDZ1-Redna-28-1995-01-24.sp77">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Te programe je obravnaval Odbor za znanost, tehnologijo in razvoj, kot
                  matično delovno telo. Želi poročevalec odbora besedo? Predsednik odbora, gospod
                  Tancig ima besedo.</p>
            </sp>
            <sp xml:id="SDZ1-Redna-28-1995-01-24.sp78">
               <speaker>DR. PETER TANCIG:</speaker>
               <p>Predsedujoči, kolegice in kolegi! Ker se je gospod minister osredotočil samo na
                  zadevo, ki je bila nekoliko, ne bom rekel, sporna, ampak drugače opazovana s
                  strani ministrstva in s strani odbora, naj še povem, zakaj smo prišli do sklepa,
                  za katerega razumem, da ga v končni posledici ministrstvo podpira oziroma mu ne
                  nasprotuje. Se pravi, poglavje "Kratkoročni cilji", ki je v drugem branju precej
                  dolgo, konkretno in kot je že gospod minister povedal, nekoliko neažurno.</p>
               <p>Nam se je zdelo, prvič, ker je po duhu in črki zakona, da kratkoročni cilji v
                  takem dokumentu morajo biti, to je bilo tudi mnenje našega Sekretariata za
                  pravosodje in zakonodajo. Po drugi strani pa menimo, da smo s to dikcijo, ko naj
                  se pokaže, kateri cilji so bili že realizirani, vseeno uspeli ohraniti integriteto
                  dokumenta, ki bo le dokument, po eni strani časa, po drugi strani bo pa le
                  dokument, ki bo nekaj časa trajal. Apeliram, kolegice in  kolegi, da podprete te
                  rešitve, ki jih je odbor, moram  povedati, soglasno sprejel. Hvala lepa.</p>
            </sp>
            <sp xml:id="SDZ1-Redna-28-1995-01-24.sp79">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi predstavnik Sekretariata za zakonodajo in pravne zadeve besedo?
                     <stage>(Ne želi.)</stage></p>
               <p>V skladu s 196. členom poslovnika razpravlja Državni zbor o predlogu programa v
                  tretji obravnavi v celoti. Obravnava posameznih poglavjih pa je mogoča le pri
                  tistih, h katerim so bili v drugi obravnavi sprejeti amandmaji, h katerim so bili
                  v skladu s poslovnikom vloženi amandmaji za tretjo obravnavo. Pregled amandmajev z
                  datumom 24. januar 1995 ste prejeli. Ta vsebuje vse amandmaje.</p>
               <p>Želijo besedo predstavniki poslanskih skupin? <stage>(Ne želijo.)</stage> Želijo
                  besedo poslanke in poslanci? <stage>(Ne želijo.)</stage></p>
               <p>Prehajamo na obravnavo in odločanje o posameznih amandmajih.</p>
               <p>Prvi amandma; naslov "Cilji raziskovalne dejavnosti" se spremeni in se glasi: I.
                  "Cilji nacionalnega raziskovalnega programa." Predlagatelj Vlada Republike
                  Slovenije. Matični odbor amandma podpira.</p>
               <p>Želi kdo razpravljati o amandmaju? <stage>(Nihče.)</stage> Dajem amandma na
                  glasovanje. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Naslednji amandma, pod točko dva; podnaslov "Dolgoročni cilji v raziskovalni
                  dejavnosti" se označi s številko in se glasi: I. "Dolgoročni cilji v raziskovalni
                  dejavnosti." Predlagatelj je Vlada Republike Slovenije. Matični odbor amandma
                  podpira.</p>
               <p>Želi kdo besedo? <stage>(Nihče.)</stage> Dajem amandma na glasovanje. Ugotovimo
                  sklepčnost! <stage>(44 prisotnih.)</stage> Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Tretji amandma: v napovednem stavku pod podnaslovom se opusti besedico "temeljni"
                  in se glasi: "Dolgoročni cilji so..." Predlagatelj je Vlada. Matični odbor
                  podpira. Želi kdo besedo? <stage>(Ne.)</stage> Dajem amandma na glasovanje.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Četrti amandma: mednaslov "Temeljni cilji" se opusti. Predlagatelj je Vlada;
                  matični odbor podpira. Želi kdo besedo? <stage>(Ne.)</stage> Dajem amandma na
                  glasovanje. Ugotovimo sklepčnost! <stage>(45 prisotnih.)</stage> Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Peti amandma: podnaslov "Srednjeročni cilji raziskovalnih dejavnosti" se spremeni
                  in se glasi: 2. "Srednjeročni cilji nacionalnega raziskovalnega programa."
                  Predlagatelj je Vlada; odbor podpira. Žel kdo besedo? Dajem amandma na glasovanje.
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Šesti amandma: vpelje se nov podnaslov takoj za podnaslovom "Srednjeročni cilji",
                  glasi se: a) "Raziskovalna dejavnosti". Predlagatelj je Vlada; odbor podpira. Želi
                  kdo besedo? <stage>(Ne.)</stage> Dajem amandma na glasovanje. Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Sedmi amandma: poglavje "Srednjeročni cilji v raziskovalni dejavnosti", prvi
                  odstavek, stran 23 besedici "med letoma" se nadomesti z besedami "od vključno leta
                  do vključno leta" in se besedilo stavka glasi: "Srednjeročni cilji, ki zajemajo
                  obdobje od vključno leta 1995 do vključno leta 1998 neposredno usmerjajo
                  aktivnosti države za uresničevanje dolgoročnih, pa so naslednji..." Predlagatelj
                  je matični odbor. Želi kdo besedo? <stage>(Ne.)</stage> Dajem amandma na
                  glasovanje. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Osmi amandma: v poglavju "Srednjeročni cilji" se v tretji alinei prvega odstavka
                  posloveni beseda "vitalizacija" z "načrt oživljanja, družbeno razvojno".
                  Predlagatelje je Vlada; matični odbor podpira. Želi kdo besedo?
                     <stage>(Ne.)</stage> Amandma dajem na glasovanje. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Deveti amandma: mednaslov "Vzgoja vrhunskega strokovnega podmladka" v poglavju
                  "Srednjeročni cilji" se črta in nadomesti z novim: "d) Podiplomsko izobraževanje
                  raziskovalnih in razvojnih kadrov." Predlagatelj je Vlada; odbor podpira amandma.
                  Želi kdo besedo? <stage>(Ne.)</stage> Amandma dajem na glasovanje. Ugotovimo
                  sklepčnost! <stage>(45 prisotnih.)</stage> Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Deseti amandma: popravi se napovedni stavek v podpoglavju "Podiplomsko
                  izobraževanje" in se glasi: "Pri vzgoji znanstvenega in razvojnega kadra so
                  postavljeni naslednji cilji." Predlagatelj amandmaja je Vlada. Želi kdo
                  razpravljati? <stage>(Ne.)</stage> Amandma dajem na glasovanje. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Enajsti amandma: v prvem odstavku podpoglavja "Podiplomsko izobraževanje" se uvede
                  nova druga alinea, ki se glasi: "Organiziranje podiplomskega raziskovalnega
                  usposabljanja in izbor kandidatov se postopno prenese na visokošolske in
                  raziskovalne organizacije." Predlagatelj amandmaja je Vlada. Odbor amandma
                  podpira. Želi kdo besedo? <stage>(Ne.)</stage> Amandma dajem na glasovanje.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Dvanajsti amandma: v poglavju "Srednjeročni cilji v raziskovalni dejavnosti" v
                  podpoglavju "Vzgoja vrhunskega strokovnega podmladka" se za šesto alineo vstavi
                  nova sedma alinea, ki se glasi: "Mladim strokovnjakom, ki izkažejo interes za
                  vrnitev in delo v domačem kraju in izpolnjujejo pogoje za vključitev v program
                  mladih raziskovalcev, se zagotovi pod pogoji, ki jih določi Ministrstvo za znanost
                  in tehnologijo vključevanje v podiplomsko usposabljanje raziskovalcev."
                  Predlagatelj amandmaja je odbor. Želi kdo besedo? <stage>(Ne.)</stage> Amandma
                  dajem na glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Trinajsti amandma: v poglavju "Srednjeročni cilji v raziskovalni dejavnosti" v
                  podpoglavju "Vzgoja vrhunskega strokovnega podmladka" se za deseto alineo vstavi
                  nova enajsta alinea, ki se glasi: "Mladi raziskovalci oziroma podiplomski
                  študentje <stage>(doktorantje)</stage> in doktorji znanosti imajo dalj časa
                  pravico zadrževanja v tujini v ustreznih znanstvenih in raziskovalnih ustanovah,
                  ki jih v okviru potreb in možnosti zagotavlja država." Predlagatelj amandmaja je
                  matični odbor. Želi kdo razpravljati? <stage>(Ne.)</stage> Amandma dajem na
                  glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Štirinajsti amandma: pred besedilom o uporabnem raziskovanju v poglavju
                  "Srednjeročni cilji" se vnese nov mednaslov "c. Prenos znanja v uporabo".
                  Predlagatelj amandmaja je Vlada. Odbor amandma podpira. Želi kdo besedo?
                     <stage>(Ne.)</stage> Amandma dajem na  glasovanje. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Petnajsti amandma: v poglavju "Srednjeročni cilji v raziskovalni dejavnosti",
                  mednaslov "Vzgoja vrhunskega strokovnega podmladka", drugi odstavek, druga alinea,
                  se črta zadnji stavek druge alinee, tako da se druga alinea glasi: "Vzpostaviti in
                  vteči delovanje tehnološkega razvojnega sklada, ki bo opravljal tudi vlogo
                  agencije za prenos znanja. Zakonsko se sistemsko uredi status in funkcija zasebnih
                  ustanov na področju raziskovalne dejavnosti, še posebej zasebnih fondacij."
                  Predlagatelj je matični odbor. Želi kdo besedo? <stage>(Ne.)</stage> Amandma dajem
                  na glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Šestnajsti amandma: mednaslov "Raziskovalna infrastruktura" se dopolni z zaporedno
                  oznako in se glasi: "Če raziskovalna infrastruktura." Predlagatelj amandmaja je
                  Vlada. Odbor amandma podpira. Želi kdo besedo? <stage>(Ne.)</stage> Amandma dajem
                  na glasovanje. Ugotovimo sklepčnost! <stage>(45 prisotnih.)</stage> Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>14. amandma: naslov poglavja "Obseg in struktura raziskovalne dejavnosti" se
                  označi z zaporedno številko in se glasi: II. - "Obseg in struktura raziskovalne
                  dejavnosti". Predlagatelj Vlada. Odbor podpira.</p>
               <p>Želi kdo besedo? <stage>(Ne.)</stage> Amandma dajem na glasovanje. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>18. amandma: v četrtem odstavku poglavje "Obseg in struktura raziskovalne
                  dejavnosti" se obdrži besedilo 13. amandmaja, sprejetega v Državnem zboru in se
                  črta besedilo 15. amandmaja. Črtano besedilo se glasi: "Odnovni kriterij kakovosti
                  strokovnjakov na področju uporabnih raziskav so dokumentirani po podatkih o
                  projektih, ki so implementirani v slovenskem gospodarstvu ter priznani patenti in
                  inovacije. Kot dopolnilni kriteriji se uporabljajo še kriteriji za oceno kakovosti
                  na področju temeljnih raziskav". Predlagatelj je Vlada. Matični odbor ne podpira,
                  ker v soglasju s predstavnikom predlagatelja vlaga svoj amandma pod zaporedno
                  številko 19 se glasi: v poglavju "Obseg in struktura raziskovalne dejavnosti",
                  četrti odstavek, stran 25, odstavek se nadomesti z novim besedilom, ki se glasi:
                  "Kriterij kakovosti strokovnjakov na področju uporabnih raziskav so dokumentirani
                  podatki o projektih, ki so implemenitarni v gospodarstvu in drugih segmentih
                  države ter podatki o priznanih patentih in inovacijah. V skupino za izvedbo
                  projekta mora biti obvezno vključen vsaj en raziskovalec, ki izpolnjuje vse pogoje
                  za nosilca projektov osnovnih raziskav". Predlagatelj je matični odbor.</p>
               <p>Želi kdo besedo o teh dveh amandmajih? <stage>(Nihče.)</stage> Na glasovanje dajem
                  18. amandma. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je amandma sprejet.</p>
               <p>S tem je pod točko 19 brezpredmeten.</p>
               <p>Dvajseti amandma: podnaslov "Raziskovalni kadri" v poglavju "Obseg in struktura
                  raziskovalne dejavnosti" se označi z zaporedno številko in se glasi: 1.
                  "Raziskovalni kadri." Predlagatelj je Vlada, odbor podpira amandma. Želi kdo
                  besedo? <stage>(Ne.)</stage> Dajem na glasovanje amandma. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>21. amandma: podnaslov "Raziskovalna infrastruktura in raziskovalna oprema" se
                  opremi z zaporedno številko: 2. "Raziskovalna infrastruktura in raziskovalna
                  oprema." Predlagatelj je Vlada, odbor podpira. Želi kdo besedo?
                     <stage>(Ne.)</stage> Amandma dajem na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(22 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>22. amandma: podnaslov "Raziskovalni stroški" se opremi z zaporedno številko: 3.
                  "Raziskovalni stroški. Predlagatelj je Vlada, odbor podpira. Želi kdo besedo?
                     <stage>(Ne.)</stage> Amandma dajem na glasovanje. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>23. amandma: naslov poglavja "Sredstva posredni programi" se opremi z zaporedno
                  številko III. "Sredstva, posredni programi." Predlagatelj je Vlada, odbor podpira.
                  Želi kdo besedo? <stage>(Ne.)</stage> Amandma dajem na glasovanje. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet.</p>
               <p>24. amandma: v poglavju "Sredstva posredni programi", sedmi odstavek, druga
                  alinea, stran 27. Besedilo odstavka se nadomesti z novim besedilom, ki se glasi:
                  "Razvojni program, delež sredstev v proračunu raste, ko pa se povečajo zasebna
                  sredstva čez 100% javnih, delež ostaja. Prednost pri financiranju dobijo
                  predkonkurenčni projekti in projekti, usmerjeni v visokovredne proizvode in
                  storitve ter v zaposlovanje visokokvalificirane delovne sile. Uvedejo se nove
                  oblike vzpodbujanja sovlaganja gospodarstva in drugih državnih sfer za
                  vzpodbujanje razvoja, <stage>(garancija države na bančne in druge kredite,
                     subvencije najetih kreditov, olajšave pri uvozu nove opreme ipd.)</stage>".
                  Predlagatelj je matični odbor. Želi kdo razpravljati o tem amandmaju? Gospa
                  Vika.</p>
            </sp>
            <sp xml:id="SDZ1-Redna-28-1995-01-24.sp80">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! Imam bolj vprašanje za predstavnika matičnega
                  delovnega telesa. Govori pač o rasti sredstev za 100% in potem delež iz proračuna
                  ostaja. Mislim, da je nelogičen stavek, nesmiseln stavek. Najverjetneje je
                  mišljeno, da sredstva ne rastejo oziroma ostanejo na isti višini, kot so bila
                  prej. Delež ostaja. Kje, kod? Moram povedati, da je takšnih stavkov v tem
                  nacionalnem programu še kar nekaj. Meni je žal, nisem se s to materijo preveč
                  ukvarjala, se opravičujem, bi pa rada pojasnilo. Hvala.</p>
            </sp>
            <sp xml:id="SDZ1-Redna-28-1995-01-24.sp81">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Tancig.</p>
            </sp>
            <sp xml:id="SDZ1-Redna-28-1995-01-24.sp82">
               <speaker>DR. PETER TANCIG:</speaker>
               <p>Jaz bi se skoncentriral samo na to besedo, ne na filozofijo. V originalnem
                  predlogu bi bila beseda "stagnira". Potem pa, ker pač ni slovenska, smo rekli, če
                  damo besedo "zaostaja", kar bi bila neko razumevanje, to ne pomeni istega. Se prvi
                  ostaja na isti ravni, ki jo je dosegel. Zdaj bi bilo treba imeti lektorja sproti
                  tukaj. Ostaja nespremenjen, ostaja na isti ravni, na doseženi ravni. Ali lahko to
                  damo redakcijsko?</p>
            </sp>
            <sp xml:id="SDZ1-Redna-28-1995-01-24.sp83">
               <speaker>PODPREDSEDNIK MIROSLAV MOZETIČ:</speaker>
               <p>Lahko, samo povejte točno kako.</p>
            </sp>
            <sp xml:id="SDZ1-Redna-28-1995-01-24.sp84">
               <speaker>DR. PETER TANCIG:</speaker>
               <p>To se pravi, delež ostaja na doseženi ravni. Hvala lepa.              </p>
            </sp>
            <sp xml:id="SDZ1-Redna-28-1995-01-24.sp85">
               <speaker>PODPREDSEDNIK MIROSLAV MOZETIČ:</speaker>
               <p>Prvi stavek bi se glasil zdaj: "Razvojni program, delež sredstev v proračunu
                  raste, ko pa se povečajo zasebna sredstva čez 100% javnih, delež ostaja na
                  doseženi ravni." Želi še kdo besedo? <stage>(Ne.)</stage> Zato razpravo o tem
                  amandmaju zaključujem in ga dajem na glasovanje. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>25. amandma: naslov poglavja "Kratkoročni cilj" se opremi z zaporedno številko IV.
                  "Kratkoročni cilji". Predlagatelj je Vlada, odbor podpira. Želi kdo besedo?
                     <stage>(Ne.)</stage> Amandma dajem na glasovanje. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>26. amandma: v drugem odstavku poglavja "Kratkoročni cilji", se brišejo besede "za
                  leto 1994" in se odstavek glasi: "Temeljne kratkoročne cilje in za njihovo
                  uresničevanje predvidene ukrepe in dejavnosti razvrščamo v znanstveno politiko,
                  tehnološko politiko ter metodološko in informatično podporo". Predlagatelj je
                  Vlada, odbor amandma podpira. Želi kdo besedo? <stage>(Ne.)</stage> Amandma dajem
                  na glasovanje. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>27. amandma: črta se besedilo poglavja "Kratkoročni cilji" od tretjega odstavka do
                  konca. Predlagatelj je Vlada, matični odbor ne podpira in je predlagal dodatni
                  sklep. Želi kdo o tem amandmaju razpravljati? Gospod Tancig.</p>
            </sp>
            <sp xml:id="SDZ1-Redna-28-1995-01-24.sp86">
               <speaker>DR. PETER TANCIG:</speaker>
               <p>Gospod predsedujoči, niti ne bo razprava, ampak opozorilo, ki velja za 27. in 28.
                  člen. Zdi se mi, da smo v načinu glasovanja, ki je avtomatika in smo ga po moje
                  polomili pri enem amandmaju nazaj, ki je imel podobno strukturo. Opozoril bi, da
                  je odbor predlagal, da se vladni amandma ne sprejme, ampak, da se sprejme ustrezen
                  sklep oziroma ustrezen amandma odbora. Hvala lepa.</p>
            </sp>
            <sp xml:id="SDZ1-Redna-28-1995-01-24.sp87">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Ne.)</stage> Zato dajem 27. amandma na
                  glasovanje. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma sprejet.</p>
               <p>28. amandma: za drugim odstavkom poglavja "Kratkoročni cilji" se uvede nov
                  odstavek, ki se glasi: "Državni zbor vsako leto obravnava poročilo o izvajanju
                  Nacionalnega raziskovalnega programa in letno politiko na področju znanosti in
                  tehnologije najkasneje do marca za tekoče leto. Za leto 1995 Vlada Republike
                  Slovenije posreduje Državnemu zboru Republike Slovenije predlog politike na
                  področju znanosti in tehnologije do marca 1995". Predlagatelj je Vlada; matični
                  odbor amandmaja ne podpira, ker v soglasju s predstavnikom predlagatelja predlaga
                  svoj amandma, ki je pod točko 29 in glasi: Zadnji odstavek poglavja "Kratkoročni
                  cilji" se nadomesti z odstavkom, ki se glasi: "Vlada Republike Slovenije posreduje
                  Državnemu zboru poročilo o izvajanju nacionalnega raziskovalnega programa za
                  preteklo leto najkasneje do marca tekočega leta. Vlada Republike Slovenije
                  posreduje Državnemu zbor predlog letne politike na področju znanosti in
                  tehnologije v takem roku, ki bo omogočal razpravo ob sprejemanju državnega
                  proračuna." Želi kdo o teh dveh amandmajih razpravljati? Gospod Tancig.</p>
            </sp>
            <sp xml:id="SDZ1-Redna-28-1995-01-24.sp88">
               <speaker>DR. PETER TANCIG:</speaker>
               <p>Kolegice in kolegi! Upam, da bo šlo v tretje rajše. Zdaj bom moral iti malo v
                  vsebinsko razpravo. Predlog Vlade pravi, da Vlada posreduje Državnemu zboru
                  predlog politike na področju znanosti in tehnologije do marca 1995. To se pravi,
                  ko je proračunska debata že gotova. Naš amandma pa pravi, da se ti stvari,
                  poročilo za nazaj res da do marca, predlog za naprej se pa da ob proračunski
                  debati, ker drugače proračunska debata ne bo mogoča, če ne bomo imeli ustreznega
                  vsebinskega predloga.</p>
               <p>Lepo prosim, pod to točko podprite amandma odbora. Hvala.</p>
            </sp>
            <sp xml:id="SDZ1-Redna-28-1995-01-24.sp89">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo. Gospod Pregelj.</p>
            </sp>
            <sp xml:id="SDZ1-Redna-28-1995-01-24.sp90">
               <speaker>ŽARKO PREGELJ:</speaker>
               <p>Dovolite mi, da prosim predlagatelje amandmajev za pojasnilo. Če prav razumem
                  amandma pod številko 27,</p>
               <p>smo črtali vse, kar je v poglavju "Kratkoročni cilji", razen prvih dveh odstavkov.
                  Torej, tudi amandmaja pod številko 29 ne moremo obravnavati, ker nima več osnove
                  oziroma ni več odstavka, na katerega se nanaša in je kvečjemu samo še amandma pod
                  številko 28 smiseln, ki v bistvu dodaja nov odstavek. Čisto proceduralno, ne glede
                  na to, da bi se poglabljal v vsebino.</p>
            </sp>
            <sp xml:id="SDZ1-Redna-28-1995-01-24.sp91">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? Gospod Tancig.</p>
            </sp>
            <sp xml:id="SDZ1-Redna-28-1995-01-24.sp92">
               <speaker>DR. PETER TANCIG:</speaker>
               <p>Kolegice in kolegi, sami smo si pač krivi, ko smo črtali kratkoročne cilje, to se
                  pravi, da je treba ta napovedni del narediti enak kot pri vladnem amandmaju in
                  zapisati: za drugim odstavkom poglavja "Kratkoročni cilji" se uvede nov odstavek,
                  ki se glasi: in je potem ta amandma odbora. Se pravi, da je napovedni stavek enak
                  kot pri osemindvajsetem amandmaju Vlade. To je amandma na amandma Vlade.</p>
            </sp>
            <sp xml:id="SDZ1-Redna-28-1995-01-24.sp93">
               <speaker>PODPREDSEDNIK MIROSLAV MOZETIČ:</speaker>
               <p>Da bo razumljivo, še enkrat ponovim. Napovedni stavek v 29. amandmaju se mora
                  glasiti: za drugim odstavkom poglavja Kratkoročni cilji se uvede nov odstavek, ki
                  se glasi... To pa je potrebno, ker smo prej nekaj črtali. Gospod Pregelj je
                  dvignil roko, prosim.</p>
            </sp>
            <sp xml:id="SDZ1-Redna-28-1995-01-24.sp94">
               <speaker>ŽARKO PREGELJ:</speaker>
               <p>Spoštovani! Verjetno je bil storjen izvirni greh takrat, ko ni bilo opozorjeno že
                  pri sedemindvajsetem amandmaju, da gre za vezan amandma. Gre za amandma, ki ima
                  potem za posledico, da vsaj en amandma, to je amandma pod številko 29 postane
                  brezpredmeten. V tej obravnavi, kolikor se spoznam na postopke, pa ni možno
                  zavreči niti napovedni stavek popravljati, ker je čas za vladanje amandmajev že
                  mimo. Zato je verjetno edina možnost, če se da potem kasneje, v četrti fazi, če bi
                  prišlo do določene nekonsistentnosti, da sekretariat na to opozori, toda o
                  amandmaju pod številko 29 se ne da več glasovati, če želimo biti korektni do
                  svojega poslovnika.</p>
               <p>Verjetno je bila tukaj napaka pripravljavca seznama amandmajev, da na to ni
                  opozoril oziroma samega predlagatelja amandmaja.</p>
            </sp>
            <sp xml:id="SDZ1-Redna-28-1995-01-24.sp95">
               <speaker>PODPREDSEDNIK MIROSLAV MOZETIČ:</speaker>
               <p>To ne bo držalo, kar gospod Pregelj razlaga, ker je amandma pod točko 29 je bil
                  pač vložen pod določenimi predpostavkami. Ne glede na to, po poslovniku imamo
                  možnost, da se lahko do zaključka obravnave in glasovanja spreminjajo tudi
                  amandmaji. Tu pa gre za spremembo napovednega stavka, niti ne vsebine. Želi še kdo
                  razpravljati? <stage>(Nihče.)</stage> Zaključujem razpravo in dajem na glasovanje
                  najprej tako kot je, ker pač ni umaknjen amandma pod točko 28. To je amandma
                  Vlade. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dajem na glasovanje amandma pod točko 29, s tem, da se napovedni stavek glasi: za
                  drugim odstavkom poglavja "Kratkoročni cilji" se uvede nov odstavek, ki se
                  glasi... Potem pa je tekst odstavka, tako kot je v točki 29. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 29 sprejet.</p>
               <p>S tem smo z amandmaji zaključili.</p>
               <p>Na glasovanje dajem predlog Nacionalnega raziskovalnega programa v celoti. Gospod
                  Pregelj, kaj želite? Obrazložitev glasu. Izvolite.</p>
            </sp>
            <sp xml:id="SDZ1-Redna-28-1995-01-24.sp96">
               <speaker>ŽARKO PREGELJ:</speaker>
               <p>Spoštovani! Žal, vam moram povedati, da za ta Nacionalni program ne morem
                  glasovati. Ne zato, ker se ne bi strinjal z posameznimi vsebinami. Ne strinjam se
                  z aktom, takim kot je. To dejansko ni nacionalni program, kot si ga jaz
                  predstavljam. V resnici gre za resolucijo. To sem že v predhodnih fazah že večkrat
                  povedal, žal, brez uspeha oziroma ni bilo odziva na moja opozorila. V resnici
                  bomo, v kolikor bomo sprejeli ta nacionalni program, imeli sicer dokument, ki ima
                  celo vrsto navodil, napotil, tudi strateških odločitev, toda strateških odločitev
                  v postopku, v proceduri, nikakor ne v vsebini.</p>
               <p>Žele sem v ta nacionalni program vnesti neko konkretno vsebino. Ko sem iskal
                  določilo, kamor bi lahko vnesel, ga nisem našel. Zato za mene tak program nima
                  uporabne vrednosti, kajti nacionalni program si predstavljam kot program
                  dejavnosti, konkretnih dejavnosti, ki se odvijajo skozi določeno daljše obdobje in
                  za katere se tudi priskrbijo določena javna sredstva ali iz poračuna ali iz
                  posebnih zakonov.</p>
               <p>Edini konkretni del tega programa je poglavje "Sredstva - posebni programi" kjer
                  so sicer navedena razmerja med posameznimi raziskovalnimi vejami, nikakor ne gre
                  za opredelitev vsebinskih programov. Še enkrat poudarjam, glasoval bom proti temu
                  programu, predvsem iz razloga, ker ne vidim pravega ozadja. Bojim se, da bo tak
                  akt kot je, lahko zlahka zlorabljen za oblikovanje letnih politik in to na način,
                  da Državni zbor kot tisti organ v tej državi, ki določa politiko, ne bo imel te
                  možnosti, ker si je sam sebi zaprl vrata s takim aktom, ki določa zgolj neke vrste
                  proceduro. Hvala lepa.</p>
            </sp>
            <sp xml:id="SDZ1-Redna-28-1995-01-24.sp97">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Ni več.)</stage></p>
               <p>Glasujemo o predlogu Nacionalnega raziskovalnega programa v celoti. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da je Nacionalni raziskovalni program sprejet.</p>
               <p>Imamo še dva predloga sklepov. Predlagatelj je odbor.</p>
               <p>Prvi predlog: "Končno uradno besedilo Nacionalnega raziskovalnega programa naj kot
                  prilogo vsebuje ažurirano podatkovno prilogo iz besedila Nacionalno-raziskovalnega
                  programa za prvo obravnavo."</p>
               <p>Drugi predlog: "Predlagatelj naj ob končnem uradnem besedilo Nacionalnega
                  raziskovalnega programa v poglavju "Kratkoročni cilji" na ustrezen način označi
                  cilje in dejavnosti, ki so bili realizirani do konca leta 1994." Želi kdo besedo?
                  Gospod Pregelj. Gospod Baškovič.  </p>
            </sp>
            <sp xml:id="SDZ1-Redna-28-1995-01-24.sp98">
               <speaker>ŽARKO PREGELJ:</speaker>
               <p>Spoštovani! Ta dva sklepa, sploh prvi, bi naredila ta program bolj operativen,
                  toda menim, da se to ne da s takimi sklepi. Ali je določeno besedilo sestavni del
                  programa, potem bi ga morali sprejeti takrat, ko smo glasovali o nacionalnem
                  programu, nikakor pa ne more biti nekaj zraven. Zraven je lahko ravno tako. Ali to
                  pomeni, da bo to objavljeno, kar je zdaj v prvem sklepu predlagano v Uradnem
                  listu? Če bo objavljeno v Uradnem listu, potem je to sestavni del nacionalnega
                  programa in je potrebno glasovati skupaj, z enim glasovanjem. Samo, to je zdaj že
                  mimo.</p>
            </sp>
            <sp xml:id="SDZ1-Redna-28-1995-01-24.sp99">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Baškovič, predstojnik Sekretariata za zakonodajo in pravne
                  zadeve.</p>
            </sp>
            <sp xml:id="SDZ1-Redna-28-1995-01-24.sp100">
               <speaker>MILAN BAŠKOVIČ:</speaker>
               <p>Saj ne bi bilo vredno besed, ampak vendarle, ker je naš sekretariat po poslovniku
                  dolžan in pristojen, da daje končna besedila sprejetih aktov, sta seveda v tej
                  luči ta predlagana sklepa za nas zelo sporna. Poglejte, predvsem gre za to, da ne
                  bi to postala praksa, tega se bojim, tega prejudica. Ne gre za zakon, ne gre za
                  obvezno pravno normo, vendar gre za akt parlamenta, ki se sprejema po postopku kot
                  zakoni in vsa pravila veljajo, potem tudi glede objave, enako.</p>
               <p>Tako po domače, po poslovniku, mislim da stvar ne more iti. Zakaj ne? Poglejte,
                  tudi ta dva sklepa se glasita kot neko priporočilo: oba naj naj. Zbor mora
                  skleniti, če naj bo nekaj sprejeto kot akt. Poleg tega prva točka pravi: "končno
                  uradno besedilo naj kot priloga vsebuje ažurirano podatkovno prilogo." Torej, je
                  treba še ažurirati neko prilogo, ki je bila nekdaj v prvi obravnavi prisotna.
                  Danes je nimamo. Bila je nekje na odboru, ministrstvo jo ima sicer, ampak to ni
                  material, na katerega bi poslanci, Državni zbor in naša služba, lahko kar koli
                  rekla.</p>
               <p>Če naj bi bil to akt, ki se objavi v Uradnem listu seveda, priloga, kot njegov
                  sestavni del bi že morali; dejansko smo že govorili, v odboru je bila razprava, to
                  prilogo pripeljati kot sestavni del z besedilom, s stavkom na koncu ali kjer koli
                  v normativni del, se pravi v sam tekst nacionalnega programa. To je zelo sporno.
                  Ne morem pa jaz niti sekretariat prevzeti odgovornost, da bo to ažuriranje tako,
                  kot ga bi Državni zbor sprejel. To je zame težko sprejemljivo in tudi ne morem
                  prevzemati odgovornosti, naj jo kdo drug.</p>
               <p>Drugi del pa govori zopet o končnem uradnem besedilu, to je tisti, ki ga moramo mi
                  pripraviti, ampak naj predlagatelj pripravi, kot pravi tukaj, v tem poglavju, na
                  ustrezen način označi to, kar je bilo med tem že analizirano do konec leta 1994.
                  Zopet nekaj nedoločenega, prepuščeno celo tukaj izrecno predlagatelju za  končno
                  besedilo. Ne protestiram, naj dela predlagatelj, ampak to bi moral naš sekretariat
                  po poslovniku narediti in to točno po tukaj sprejetih sklepih.</p>
               <p>Ustrezen način in tako naprej, to ni stvar, ki bi se lahko sprejemala. Lahko bi
                  bila neka oznaka pod črto ali kjer koli, ampak tukaj tudi že to ne pride v poštev
                  vsebinsko in ni logično, ker ta amandma, 27 amandma, ki je bil vezan s tem
                  sklepom, če se spomnite, ni bil sprejet v dikciji, kot jo je odbor predlagal.
                  Odbor je vezal to na dejstvo, da bi ti kratkoročni cilji v celoti ostali v tekstu.
                  Potem bi bila taka fusnota eventualno bila logična. Ker je pa letelo ven praktično
                  vse besedilo tega poglavja, nima nobenega smisla zdaj vnašati nekaj, kar bi bilo
                  pa od tega, ki bi sicer ostalo, če bi bilo drugače, treba označiti kot že
                  realizirano. Mislim, tudi vsebinsko stvar nima več podlage.</p>
               <p>To sem hotel opozoriti, ker gre vendarle za akt Državnega zbora in tudi za našo
                  odgovornost pri tem. Razmislite o tem, ali je to res pametno sprejeti. Ne more pa
                  naš sekretariat potem prevzeti odgovornost za takšne dodatke objav, kot je tukaj
                  na ta način predlagano. Hvala lepa.</p>
            </sp>
            <sp xml:id="SDZ1-Redna-28-1995-01-24.sp101">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Tancig.</p>
            </sp>
            <sp xml:id="SDZ1-Redna-28-1995-01-24.sp102">
               <speaker>DR. PETER TANCIG:</speaker>
               <p>Spoštovani predsedujoči, kolegice in kolegi! Za drugi sklep se z gospodom
                  Baškovičem strinjam. Ta ni več smiseln, ker smo praktično vse "meso" črtali s 27
                  amandmajem.</p>
               <p>Kar se pa tiče prvega sklepa gre pa skrb za smreke oziroma za nepretirano
                  razmnoževanje. Mi smo dejansko od predlagatelja dobili končno verzijo teh
                  podatkovnih pogodb, ki so ažurirale tiste, ki so bile v Poročevalcu za prvo
                  obravnavo. Dejansko gre za ažuriranje časovnih vrst po letih, ker za prvo
                  obravnavo so bile časovne vrste od leta 1988 ali 1989 do 1992, sedaj je to
                  ažurirano do leta 1994 in nekje so spremenjena imena ustanov in imena nosilcev.
                  Samo za tako ažuriranje gre.</p>
               <p>Nam se res ni zdelo primerno in pomembno, da damo približno tak paket listov
                  oziroma podatkov, ker so dejansko že tam. Ta dikcija bi morala ustrezati, edino
                  besedico "naj" bi črtali. Kot priloga vsebuje oziroma mora vsebovati. Mislim, da
                  bi, gospod Baškovič, tole šlo. Hvala lepa.                                    </p>
            </sp>
            <sp xml:id="SDZ1-Redna-28-1995-01-24.sp103">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod minister.</p>
            </sp>
            <sp xml:id="SDZ1-Redna-28-1995-01-24.sp104">
               <speaker>DR. RADO BOHINC:</speaker>
               <p>Rad bi se opredelil do teh dveh sklepov. Kar zadeva prvi sklep, mi, kot
                  predlagatelji, sicer ne nasprotujemo temu, da se dodajo ažurirani podatki,
                  opozoril pa bi kolege poslanke in poslance na to, da je dokument, ki so ga
                  sprejeli, vendarle trajen dokument, da pa se podatki spreminjajo. Karkoli bomo
                  dodali kot ažurirano predlogo bo prej ali slej zastarelo. Dokument, ki smo ga
                  sprejeli, pa naj vendarle ima neko dolgoročnejšo vrednost, kar pomeni, določa
                  cilje za desetletno obdobje. Ne nasprotujemo pa obvezi, da če Državni zbor tako
                  sklene, da dodamo najnovejše podatke kot prilogo temu.</p>
               <p>Kar pa zadeva drugi sklep, bi pa rad samo poudaril in podprl tiste, ki ste
                  ugotovili, da je potem, ko smo kratkoročne cilje odpravili iz dokumenta, povsem
                  neizvedljiv oziroma brezpredmeten.</p>
            </sp>
            <sp xml:id="SDZ1-Redna-28-1995-01-24.sp105">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Torej, da skrajšamo razpravo o teh dveh sklepih. Glede na to, kaj vse
                  smo slišali mislim, da o teh dveh sklepih sploh ne moremo glasovati. Drugi je
                  sploh brezpredmeten, vendar tudi prvi, ker tako kot je napisan, pomeni priloga
                  sestavni del akta. To pa ni. Kar pomeni, da o teh dveh sklepih ne bomo
                  glasovali.</p>
               <p>Drugo pa je vprašanje, da Vlada poslancem ali komerkoli te podatke pač da, vendar
                  takšnega sklepa tukaj nimamo.</p>
               <p>S tem to točko dnevnega reda tudi zaključujem.</p>
               <p>V tem času je bil poslancem razdeljen tudi tisti člen.</p>
               <p>Prehajamo na <title>10. TOČKO DNEVNEGA REDA - PREDLOG ZAKONA O DOPOLNITVI ZAKONA O
                     DOHODNINI</title>.</p>
               <p>Točko smo prekinili po poročilu poročevalca matičnega delovnega telesa. Želi
                  predstavnik Sekretariata za zakonodajo in pravne zadeve besedo? <stage>(Ne
                     želi.)</stage> Želi besedo predstavnik Vlade? <stage>(Ne želi.)</stage> Želijo
                  besedo predstavniki poslanskih skupin? Za poslansko skupino Slovenske ljudske
                  stranke Janez Podobnik.</p>
            </sp>
            <sp xml:id="SDZ1-Redna-28-1995-01-24.sp106">
               <speaker>JANEZ PODOBNIK:</speaker>
               <p>Spoštovani, gospod podpredsednik, spoštovani poslanke in poslanci! Zakon o
                  dohodnini oziroma spremembe in dopolnitve zakona z zelo pomembnimi vsebinskimi
                  posegi, ki so se zgodili v zadnjih dneh, postavljajo pred poslance zelo odgovorno,
                  da se v hitrem postopku odločimo o tako korenitih spremembah. Podpiramo
                  razmišljanje poslanskega kolega gospoda Peršaka, da je pred nami tudi proceduralni
                  problem, ki ga bo potrebno potem med razpravo razrešiti.</p>
               <p>Dovolite pa mi, da podam stališče poslanske skupine glede samega zakona. Menimo,
                  da je davčna politika zelo pomemben instrument - ne le narodno-gospodarski oziroma
                  gospodarski, pač pa tudi socialni in razvojni, kajti vsaka država prav preko
                  davčne politike kreira politike na teh področjih. Namen določanja davkov ni le v
                  zagotavljanju proračunskih sredstev, pač pa tudi v tem, da z njimi vplivamo kot
                  država, kot Vlada, kot Državni zbor,na primer na prestrukturiranje gospodarstva,
                  na zaposlovanje, na raven kulturnega življenja naših državljanov, na razvoj
                  demografsko ogroženih območij, vedno z osnovno željo, da usmerjamo prebivalstvo,
                  da čimbolj namensko uporablja denar in kapital. Zato ugotavljamo v smislu uvodnih
                  besed, da se je prvotna sprememba zakona o dohodnini, ki jo je poslanec Kopač
                  predlagal z enim samim členom, da se je pač močno razširila in logično, da
                  podpiramo širitev, ki je posledica odločbe Ustavnega sodišča, ki je Državnemu
                  zboru naložilo, da ugotovljeno neskladnost četrte alinee prvega odstavka 16. člena
                  zakona odpravi.</p>
               <p>Ko smo v zadnjih dneh pregledali predlagane spremembe, ki jih je v paketu
                  predlagal Odbor za finance, ugotavljamo, da so te spremembe dvojne narave.</p>
               <p>Prva bi bila ta, da pospešujejo podjetništvo, da podpirajo vlaganje denarja
                  občanov v objekte komunalne infrastrukture, ne nazadnje, če omenimo tudi rešitev v
                  zvezi z odločbo Ustavnega sodišča, da se kilometrina, dnevnice in povračila
                  stroškov ne štejejo k dohodku. Torej, to so ene oblike sprememb, ki jih uvaja
                  predlog sprememb zakona.</p>
               <p>Druge, tukaj pa vidimo socialno ozadje, prav tako zelo pomembno. Zato menimo, da
                  je tako pomembno vprašanje pri spremembi zakona o dohodnini, kajti gre za
                  strateško vprašanje, ali bomo imeli čas za temeljit razmislek, da bomo v spremembo
                  tega zakona vgradili neko ravnotežje - tako socialnih kot narodno-gospodarskih
                  sprememb, ki bodo izhajale iz spremembe tega zakona. Tu omenjamo predlog Državnega
                  sveta, ki ga je povzel tudi odbor, da so dohodnine opravičeni tudi prejemki za
                  občasno ali začasno nego ali pomoč invalidom, ki jih fizičnim osebam izplačujejo
                  invalidske organizacije. To spremembo v poslanski skupini tudi podpiramo. Žal pa
                  opažamo na podlagi stališča, ki smo ga danes sprejeli na klop, da Vlada ni podprla
                  sprememb, na primer, da bi bili dohodnine, oziroma plačila opravičeni tudi tisti
                  za opravljeno delo v programih javnih del. Ta sprememba ima dvojno naravo. Seveda
                  vpliva tudi na gospodarski segment, prav tako pa tudi na socialni. Javna dela so
                  ena tistih področij, ki so v Sloveniji uspešno prebrodila enega od področij krize
                  glede nezaposlenosti in ta aktivna politika zaposlovanja se je tudi preko občin -
                  poudarjam, tudi preko občin zelo dobro prijela in v teh dneh dobivajo občine že
                  navodila in nekako podporo, da bi tudi nove občine podpirale še naprej ta projekt
                  javnih del. V tem smislu podpiramo predlog poslancev gospoda Pavlice in gospoda
                  Potrča, da bi bili plačila za opravljeno delo v programih javnih del oproščeni
                  plačevanja dohodnine.</p>
               <p>Še bolj pomemben pa je amandma - če ga na kratko povzamem, da ne bi plačevali
                  poračuna dohodnine vsi tisti zavezanci, ki imajo osnovo za dohodnino manj kot 35%
                  povprečne plače. Oba poslanca sta predlagala tako dopolnilo. V poslanski skupini
                  ga podpiramo, Vlada ga zavrača.</p>
               <p>Danes sva skupaj s kolegico Lukačevo pogledala vse gradivo ob sprejemanju zakona o
                  dohodnini izpred slabega leta in sva opazila dinamičnost, ki jo je potrebno danes
                  tukaj omeniti. Namreč, poslanska skupina Slovenske ljudske stranke je prav takrat
                  v drugem branju tega zakona predlagala amandma, citiram: "Da bi se osnova za
                  dohodnino zmanjšala tudi za znesek denarnih sredstev, vloženih v nakup lastniških
                  vrednostih papirjev in sredstev, vloženih v odpiranje lastnega ali družinskega
                  podjetja." Takrat smo pogoreli, danes pa z veseljem ugotavljamo, da je Odbor za
                  finance prišel z zelo podobnim predlogom. To je dinamičnost političnega življenja,
                  ki ga moramo kot opozicijska stranka samo podpreti, čutimo pa dolžnost, da to
                  povemo.</p>
               <p>Prav tako smo takrat v proceduri predlagali rešitev, da dohodnine ne bi plačevali
                  vsi tisti, ki prejemajo zajamčeno plačo. Že prej omenjeni amandma vsaj delno
                  pomaga tistim, ki živijo v težjih socialnih pogojih.</p>
               <p>V teh dneh sem prebral knjigo Mojce Novak "Dober dan, revščina". Mislim, da
                  poslanci, ki v tem prostoru odločamo in razpravljamo o pomembnih temah, ki se
                  tičejo nacionalne ali kakršnekoli že prihodnosti slovenske države ne smemo
                  pozabiti tudi na to besedo. Marsikdo v Sloveniji živi tudi v revščini. Tudi na
                  njih moramo misliti. Hvala lepa.</p>
            </sp>
            <sp xml:id="SDZ1-Redna-28-1995-01-24.sp107">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak za Demokratsko stranko.</p>
            </sp>
            <sp xml:id="SDZ1-Redna-28-1995-01-24.sp108">
               <speaker>ANTON PERŠAK:</speaker>
               <p>Spoštovane poslanke in poslanci! Zdaj smo dobili 16. člen, ki je bil v eni alinei
                  načet v prvotnem predlogu zakona. Moram vas opozoriti, da se spreminjajo z
                  amandmaji še 9., 15., 19., 32., 35., 63., 86., 89., 91., 93., 101., 102., 118.,
                  131. in 136. člen zakona. Teh členov sedaj nimamo pred sabo.</p>
               <p>Drugo, kar moramo povedati je, da sem tudi jaz v imenu poslanske skupine podprl na
                  kolegiju, da gre ta zakon na dnevni red in da se omogoči, da rešitev, ki jo je
                  Vlada predlagala zaradi uskladitve z odločitvijo Ustavnega sodišča, vnese. Takrat
                  niti jaz niti najbrž ostali, ki smo na kolegiju sedeli, nismo računali, da bomo
                  dobili ta paket amandmajev, ne glede na to, koliko je kateri izmed teh amandmajev
                  smiseln, pameten, koristen itn., kot je ravnokar bilo povedano.</p>
               <p>Te amandmaje smo dobili prejšnji teden, v četrtek in moram povedati, da razen
                  bežno oziroma ne studiozno, nismo imeli časa pregledati niti preveriti.</p>
               <p>Drugo, moram povedati, da podpiramo v skupini, da se spremeni to, kar je
                  predlagano z osnovnim predlogom zakona, ne glede na to, da zakon ni bil vložen
                  najprej po hitrem postopku in je bilo to sedaj naknadno vnešeno. Podpiramo tudi
                  to, da se uskladi z odločitvijo Ustavnega sodišča.</p>
               <p>Nesprejemljivo se nam zdi, kar sem že prej opozarjal, da se sedaj po hitrem
                  postopku spremeni vrsta členov in to v vrsti določb, ki so lahko tudi
                  sprejemljive, lahko tudi dobrodošle, tudi s socialnega vidika, kot je bilo rečeno,
                  vendar je, po našem mnenju, nekatere stvari treba premisliti. Mislim, da bi bilo
                  korektno od predlagateljev, da bi pristali na to, da se danes sprejme po hitrem
                  postopku to spremembo, ki je predlagana v osnovnem besedilu v 16. členu, to
                  spremembo, ki je potrebna zaradi uskladitve z odločitvijo Ustavnega sodišča in da
                  se potem, zaradi mene lahko takoj, najde rešitev, kako ostalo proceduro speljati
                  naprej. Zdaj reči, da zaradi tega, da je to vneseno vsem, ker pač stojita eden ali
                  dva predloga Državnega sveta, ki v veliki meri zadevata isto materijo, kot je v
                  nekaterih amandmajih načeta, da je zaradi tega ta bližnjica in nek trik izveden s
                  temi amandmaji in da je zaradi tega pametno to sprejeti. Na to je malo težko
                  pristati. Potem je že boljše to, kar sem že rekel, sprejeti in iti na obravnavo
                  tistih predlogov, ki so bili normalno vloženi in tistih z normalno proceduro te
                  spremembe izvesti. Še zlasti zaradi tega, ker je že tako v zakon vnesena norma, ki
                  je lahko vprašljiva. To ni zakon, ki ne zadeva pravic in tako naprej, predvideno
                  pa je, da bi začel veljati na nek način za nazaj, da bi zadeve urejal vsaj za
                  nekaj časa tudi za nazaj. In če se bo izkazalo, da to ni taka stvar, ki je ne bi
                  bilo mogoče sprejeti, je vseeno, ali jo sprejmemo čez dva meseca. Če pa je, je pa
                  sporno ravno tako do 20 dni kot bi bilo sporno za tri mesece, s tega vidika.</p>
               <p>Zato ponovno predlagam, da bi predlagatelji pristali na to, da se naredi korektna
                  sprememba po hitrem postopku v tistih točkah, kjer je to normalno, ne pa v tistih,
                  ker moram povedati, da ti amandmaji ne odgovarjajo poslovniški definiciji hitrega
                  postopka. Ne gre za naravno nesrečo, ne gre za izjemne potrebe države, vemo, kaj
                  to pomeni, niti za kakšne posebne druge okoliščine, ki bi opravičevale sprejemanje
                  takih rešitev, ki so tu notri navedene v teh amandmajih po hitrem postopku. Zaradi
                  korektnosti predlagam takšen postopek, takšno rešitev, če vladajoča večina na to
                  ne bo pristala, bo pač še enkrat več povozila poslovnik, pa tudi, če s kakšno
                  koristno rešitvijo. No, gospod Potrč, ki je predsednik poslovniške komisije
                  odkimava, ampak če bo on opravičil kot predsednik poslovniške komisije, da je
                  možno po hitrem postopku, ko je predlagana ena sprememba, uveljaviti po hitrem
                  postopku 19, 20 novih sprememb in da je to v duhu hitrega postopka, potem ne vem,
                  če je to opravičljivo. Zato še enkrat predlagam v imenu poslanske skupine, da se
                  stvar reši na ta način. Možno je iti v spremembe potem takoj naprej po normalni
                  proceduri. Če ne, bomo mi po prvi obravnavi, najmanj kar bomo zahtevali, zahtevali
                  prekinitev točke zato, da bomo lahko te amandmaje normalno preučili in se
                  odločili, ali bomo v tej igri sodelovali ali ne. Hvala.</p>
            </sp>
            <sp xml:id="SDZ1-Redna-28-1995-01-24.sp109">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pavlica za Združeno listo socialnih demokratov.</p>
            </sp>
            <sp xml:id="SDZ1-Redna-28-1995-01-24.sp110">
               <speaker>MILOŠ PAVLICA:</speaker>
               <p>Hvala lepa, gospod predsedujoči. V naši poslanski skupini podpiramo zakon, kot je
                  vložen. Tudi mi smo imeli precej pomislekov, na kar opozarjajo tudi nekateri
                  drugi, ali je smotrno ob hitri spremembi zakona opraviti tudi širitve in spremembe
                  nekaterih drugih določil zakona, ne samo tiste, na katere nas napotuje odločba
                  Ustavnega sodišča ali pa so potrebni zaradi odmer. Vendar, odločili smo se, da
                  seveda formalnega kršenja poslovnika ni, tudi če so potrebne širše spremembe in
                  smo potem v poslanski skupini sprejeli koncept, ki je bil kasneje uveljavljen na
                  Odboru za finance, da se s tem zakonom spremenijo tudi nekatere druge določbe, ne
                  samo določba 16. člena, ki je bila vložena in tistega, ki se nanaša na odločbo
                  Ustavnega sodišča.</p>
               <p>V poslanski skupini smo resno pogledali zakon o dohodnini in na osnovi izkušenj in
                  opozoril, ki smo jih imeli v zadnjem letu, pripravili tudi kar nekaj dopolnil.
                  Večino teh dopolnil sta kasneje tudi Vlada in odbor sprejela kot svoja dopolnila
                  in jih podpiramo. Poleg teh dopolnil smo pa seveda vložili še nekatera dopolnila,
                  za katera se odbor ni utegnil, ni mogel opredeliti in se nam vendarle zdijo zelo
                  pomembna.</p>
               <p>V tem sklopu bi povedal, da vlagatelji amandmaja umikamo amandma pod točko 6 v
                  poročilu, ker smo ga kasneje nadomestili z amandmajem skupine poslancev, s prvo
                  podpisanim Janezom Kopačem, pod točko 7, ki se nam zdi, da je tudi dikcijsko
                  primernejše izražen in pokriva vsebino, ki smo jo želeli pokriti s prvim
                  amandmajem od amandmajev, ki smo jih vložili.</p>
               <p>Opozoril bi pa še na dodatna amandmaja, o katerih je že danes bil govor tukaj s
                  strani poslanske skupine Slovenske ljudske stranke. Gre za amandma, ki naj bi
                  uvedel dodatno točko oprostitve dohodnine pri plačilih za opravljeno delo v
                  programih javnih del. Obrazložitev predlaganih amandmajev je dovolj široka, zato
                  je ne bom ponavljal. Gre za smiselno enako določilo, za smiselno enako vsebino kot
                  jo je tudi odbor sprejel v primeru amandmaja, ki se nanaša na želje invalidov, ki
                  so opozorili na prejemke za občasno delo za nego in pomoč invalidom.</p>
               <p>Pri javnih delih je prav tak karakter del in treba je povedati, da predlagamo
                  seveda oprostitev dohodnine samo za tisti del, ki se nanaša na nagrado, ker je
                  socialna pomoč, kot drugi del nagrade tiste, ki se vključuje v program javnih del,
                  že tako ali tako oproščena dohodnine.</p>
               <p>V Svetu, v Evropi in tudi Mednarodna organizacija dela podpira takšne rešitve in
                  večina držav ima že takšne rešitve. Gre za celovit sistem nagrajevanja ljudi, ki
                  se vključuje v sistem javnih del, ki se pač sestavlja iz denarne pomoči in iz
                  drugega dela nagrade za opravljeno delo v sistemu javnih del.</p>
               <p>Na področju javnih del, tisti, ki bolje poznate to področje veste, da se javna
                  dela v bistvu opravljajo v tistih dejavnostih, kjer je premajhno povpraševanje na
                  trgu delovne sile po teh delih. Gre za socialne storitve, pomoč starejšim,  pomoč
                  beguncem. Skratka, preko javnih del se usposabljajo ljudje, da se</p>
               <p>kasneje morebiti tudi zaposlijo redno v institucijah na področjih, kjer na trgu
                  dela ni primerno usposobljenih ljudi in ker je tudi premajhen interes na trgu dela
                  za to, da bi se ta dela opravljala.</p>
               <p>S sprejetjem tega amandmaja smo prepričani, da bi se stimuliralo opravljanje
                  javnih del kot kvalitetnega instrumenta izvajanja aktivne politike zaposlovanja,
                  zato smo prepričani, da bo Državni zbor ta naš amandma tudi sprejel.</p>
               <p>Če se dotaknem še zadnjega, tretjega amandmaja. Gre za spremembo 102. člena, po
                  katerem bi bili, kot je bilo danes tu že rečeno, oproščeni doplačila dohodnine vsi
                  tisti zavezanci, ki so imeli skupno osnovo za dohodnino manj kot 35% povprečne
                  plače. Tu gre za 42.000 bruto, približno, nekaj čez 42.000 bruto je teh 35%. Gre
                  za primere, ko se nam dogajajo v zadnjih letih, da ljudje, ki imajo nivo plač na
                  zajamčenih plačah, dobijo odločbe za doplačilo dohodnine, včasih tudi po krivdi
                  delodajalcev, ker jim pač niso odvajali ustreznega nivoja dohodnine. Vendar gre za
                  socialno strukturo ljudi, ki je tako socialno ogrožena, da je nesmiselno, da ti
                  ljudje doplačujejo dohodnino, ampak bi bilo smiselno, da država s svojimi
                  instrumenti, ki jih ima na razpolago, če je vredna država, penalizira tiste, ki
                  zakonov ne spoštujejo, ki ne odvajajo v procesu prijav med letom akontacije
                  dohodnine, ne pa da se to zlomi na socialno ogroženih ob koncu leta. Zato smo
                  prepričani, verjetno bomo imeli kasneje v razpravi še priložnost, da še dodatno
                  argumentiramo ta predlog, da boste ta predlog podprli.</p>
               <p>Če zaključim s tema dodatnima amandmajema, ki smo ju vložili in z amandmajem
                  Odbora za finance, se s tem zakonom strinjamo in bomo podprli tako amandma Odbora
                  za finance kot naša amandmaja. Hvala lepa.</p>
            </sp>
            <sp xml:id="SDZ1-Redna-28-1995-01-24.sp111">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še katera od poslanskih skupin želi predstaviti stališče?
                     <stage>(Ne.)</stage> Besedo dajem poslankam in poslancem. Smo v splošni
                  razpravi. Želi kdo od poslank in poslancev besedo? Gospod Kocuvan.</p>
            </sp>
            <sp xml:id="SDZ1-Redna-28-1995-01-24.sp112">
               <speaker>JOŽEF KOCUVAN:</speaker>
               <p>Spoštovane poslanke in poslanci, podpredsednik! Dovolite, da v imenu prvo
                  podpisane poslanke Nade Skuk in še nekaterih obrazložim amandma, ki smo ga dali na
                  amandma Odbora za finance k predlogu zakona o dopolnitvi zakona o dohodnini, to je
                  na 1. člen, to je, da se 1. členu doda novi add člen in se nanaša na bivši 48.
                  člen zakona, ki se glasi tako: "Zavezanec lahko v letni davčni napovedi uveljavlja
                  znižanje davčne osnove v višini 20% investiranega zneska v opredmetena osnovna
                  sredstva." Predlagamo, da se ta davčna osnova poveča na 30%, torej da se 30% zniža
                  davčna osnova z namenom, da se pospeši investiranje obrtnikov v osnovna sredstva
                  in v razvoj. Omenjeni predlog amandmaja je konkreten prispevek k razvoju obrti,
                  saj stimulira vlaganje in razvoj in ne pospešuje potrošnje.</p>
               <p>Druga zadeva, ki se dodaja, so neopredmetena dolgoročna sredstva, kar pomeni, da
                  bi davčno olajšavo 30% uveljavljali tudi za patente, licence in blagovno znamko.
                  Ta predlog predstavlja tudi večjo kontrolo Ministrstva za finance glede preložitve
                  računov v osnovna sredstva obrtnikov. Hkrati pa menimo, da bi bilo potrebno, če že
                  imajo tujci, ki vlagajo pri nas, določene olajšave, da bi morali imeti prej večje
                  mesto naši domači obrtniki. Omenjeni člen oziroma dopolnitev omogoča obrtnikom
                  tudi večjo zaposlenost glede na vlaganja v osnovna sredstva. Hvala lepa.</p>
            </sp>
            <sp xml:id="SDZ1-Redna-28-1995-01-24.sp113">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-28-1995-01-24.sp114">
               <speaker>ŽARKO PREGELJ:</speaker>
               <p>Spoštovani! Dovolite mi, da nadaljujem z razpravo, ki jo je že načel gospod
                  Peršak. In sicer z iskanjem možne rešitve tega, dokaj neljubega zapleta do
                  katerega smo prišli zaradi verjetno premajhne pozornosti. Osebno mislim, da nisem,
                  vsaj mislim, da nisem in tudi ne morem trditi, glasoval za hitri postopek. Dejstvo
                  pa je, da je predsednik Državnega zbora, ko je dal predlog, da se ta zakon
                  obravnava po hitrem postopku, v resnici naredil prekršek.</p>
               <p>Ta zakon nima tistih lastnosti, ki bi jih moral imeti po 201. členu poslovnika. To
                  je, kot je že gospod Peršak omenil, kadar to zahtevajo izredne potrebe države,
                  interes obrambe ali naravne nesreče, se lahko zakon sprejme po hitrem postopku.
                  Lahko pa bi se ta zakon obravnaval na podlagi 204.a člena, to je nov člen, ki smo
                  ga dodali v poslovnik in ravno ta člen omogoča obravnavo manj zahtevnih zakonov,
                  ki so v skladu, ki zgolj spreminjajo manj pomembna določila oziroma, kadar gre za
                  manj zahtevne spremembe oziroma, kadar gre za spremembe in dopolnitve zakonov v
                  zvezi z odločbami Ustavnega sodišča. Predlagatelj zakona se je ravno na to zadnje
                  izgovarjal, ko je predlagal hitri postopek.</p>
               <p>Žal smo glasovali. Dnevni red je sprejet in se tega dejstva ne da več popraviti.
                  Tudi ni možno, da bi po opravljeni splošni razpravi, preden bi prešli na razpravo
                  in glasovanje o členih, lahko kdorkoli predlagal, da se konča hitri postopek.</p>
               <p>Predlagam rešitev, za katero menim, da je korektna in da je v duhu tega, kar je
                  predlagal gospod Peršak. Predlagam, da predlagatelji amandmajev dopolnijo
                  amandmaje z besedilom členov, ki se v osnovnem zakonu spreminjajo, ker dejansko
                  gre za širitev tega zakona. Do takrat predlagam, da se obravnava te točke prekine
                  in se nadaljuje, ko bodo predlagatelji amandmajev, gre predvsem za Odbor za
                  finance, predložili besedila vseh členov, ki se spreminjajo.</p>
               <p>Mislim, da bi na ta način korektno lahko opravili ta postopek. Zakon bi zaradi
                  tega lahko ostal v obravnavi. Čeprav je to res iskanje možne rešitve ob očitni
                  napaki, ki jo je zbor naredil, napaki do svojega poslovnika.</p>
               <p>Osebno se zavzemam za to, da se obravnava zgolj tisto, kar je bilo prvotno
                  predlagano in je tudi sprejeto, medtem ko sprememb, ki so bile predlagane z
                  amandmaji, ne morem zagovarjati, ker jih, po pravici povedano, nisem uspel
                  preštudirati in tudi tako pripraviti svojega mnenja, da bi lahko odgovorno
                  odločal. Hvala lepa.</p>
            </sp>
            <sp xml:id="SDZ1-Redna-28-1995-01-24.sp115">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Veliko ni potrebno komentirati, ker je sam Žare Pregelj povedal, kar
                  drži. Samo eno zadevo, kar zadeva hitri postopek. Hitrega postopka si ni izmislil
                  predsednik, ki je takrat vodil sejo pri dnevnem redu, ampak ga je predlagal
                  predlagatelj in Državni zbor je odločal o hitrem postopku.</p>
               <p>Kar zadeva skrajšani postopek, lahko da bi to bilo boljše. Tudi to mora predlagati
                  predlagatelj.</p>
               <p>Kar zadeva amandmaje. Predlagatelju amandmajev ni treba predlagati nobenih členov,
                  takih ali drugačnih. To kar zadeva postopek. Če sem prav razumel vaš predlog, da
                  se prekine to točko, ali je bil predlog ali je bilo samo tako, v razpravi
                  navrženo, gospod Pregelj?</p>
            </sp>
            <sp xml:id="SDZ1-Redna-28-1995-01-24.sp116">
               <speaker>ŽARKO PREGELJ:</speaker>
               <p>Spoštovani! Poskušal sem predlagati razumno rešitev, ki bi omogočila sorazmerno
                  korektno obravnavo tudi tako razširjenega zakona z amandmaji predlagatelja. Včasih
                  smo imeli, še v prejšnjem sklicu, določilo, ki je reklo takole: v kolikor
                  predlagatelj predlaga amandmaje, so sestavni del predloga</p>
               <p>in se je zadeva elegantno rešila. Tega, žal, zdaj nimamo več.</p>
               <p>Opozoril bi, za mene je še vedno sporno vlagati amandmaje na člen, ki je sicer res
                  številka 1, na prvi člen, toda ni amandma na to vsebino. To je možno v prvi
                  obravnavi. Hitri postopek, kot veste, v resnici prvo obravnavo  zreducira na
                  odločitev, ko rečemo, da bo nekaj šlo po hitrem postopku, se gre na splošno
                  razpravo, ki bi to lahko naredila in bi potem, če bi bila to normalna obravnava,
                  bi v prvi obravnavi sprejeli stališča, da se sprememba in dopolnitev zakona
                  razširi, to se pravi na več členov, ne samo na en člen in potem bi bila zadeva
                  čisto elegantno možna.</p>
               <p>Glede na to, da osebno nimam nobenih zlih namenov, prosim zgolj za nekoliko bolj
                  korektno obdelavo tega zakona in predlagam, še enkrat, da se točka prekine in da
                  predlagatelji amandmajev, v večini gre za istega predlagatelja, to je Odbor za
                  finance, v resnici je te amandmaje predlagal gospod Kopač sam, predlagam, da
                  predlagatelji amandmajev pripravijo spremembo teh členov glede na to, da je to
                  sedaj nekoliko izredna situacija. Na ta način mislim, da bi v normalnem vzdušju
                  lahko ta zakon korektno obdelali. Hvala.</p>
            </sp>
            <sp xml:id="SDZ1-Redna-28-1995-01-24.sp117">
               <speaker>PODPREDSEDNIK MIROSLAV MOZETIČ:</speaker>
               <p>Bil je samo poskus predloga, kar pomeni, da ni predloga. Druga stvar, kar zadeva
                  korektnost, mislim, da poslanci korektno razpravljajo. Ne vem, če je tukaj kakšna
                  nekorektnost. Če vztrajate na tem prvem delu predloga, da se prekine razprava v
                  tej točki, brez tistega dodatka, glede amandmajev, ker po poslovniku to ni
                  obvezno, bom dal na glasovanje, da prekinemo razpravo o tej točki. Štejem, da je
                  ostalo pri poskusu. Gospod Peršak.</p>
            </sp>
            <sp xml:id="SDZ1-Redna-28-1995-01-24.sp118">
               <speaker>ANTON PERŠAK:</speaker>
               <p>Ponovil bom samo to, kar sem sicer že povedal, ampak zaradi tega, da bo stvar res
                  jasna. Ko smo glasovali o hitrem postopku in ko gledate to poročilo, 18. je bilo
                  pripravljeno, 19. smo ga mi dobili. Ko smo glasovali o hitrem postopku, smo
                  glasovali seveda o tem tekstu, ki je tukaj notri in na katere se jaz z vednostjo,
                  da ne bi prišla zraven še rešitev, ki je v zvezi z uskladitvijo z odločbo
                  Ustavnega sodišča. Nismo bili obveščeni fizično, govorim za sebe, o tem paketu
                  amandmajev, ki jih predlaga matično delovno telo. To je prva stvar. To se pravi,
                  dalo bi se govoriti o tem, da smo bili zavedeni, ampak ne bom tega rekel zaradi
                  tega, da ne bo videti, da koga obtožujem. To je prvi problem.</p>
               <p>Drugi problem je, da smo se po neki logiki razmer, vsi vemo, kaj se je v sredo,
                  četrtek in petek v tem zboru dogajalo in kako smo bili angažirani pri tem, začeli
                  s tem ukvarjati nekateri mogoče včeraj, tisti, ki smo imeli včeraj ves dan štiri
                  seje odborov, pa danes. Preprosto, toliko korektnosti bi pričakoval, da se to
                  upošteva. Če se že ne želi odstopiti od vseh teh predlogov, potem naj se vsaj
                  razpravo preloži najmanj na jutri popoldan ali na četrtek dopoldan, zato, da imamo
                  možnost se pripraviti. Še zmeraj pa trdim, da ni v skladu z, ne bom rekel, vsako
                  črko, ampak s tem, kar v hitrem postopku piše. Ni v skladu z definicijo hitrega
                  postopka, kar delamo, ni pogojev za hitri postopek in ni v skladu z duhom tega,
                  kar hitri postopek pomeni. Ampak, to se da preglasovati. Preglasovali smo, tako
                  kot me je gospod Potrč opozoril že nekajkrat, mogoče kdaj celo z mojo pomočjo,
                  ampak v takem obsegu ne, kot je sedaj. Hvala.</p>
            </sp>
            <sp xml:id="SDZ1-Redna-28-1995-01-24.sp119">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Mislil sem povedati nekaj proceduralnega, ampak če mislite prej.
                  Gospod Potrč.</p>
            </sp>
            <sp xml:id="SDZ1-Redna-28-1995-01-24.sp120">
               <speaker>MIRAN POTRČ:</speaker>
               <p>Hvala lepa. Večkrat kakšen poslanec kaj prikima ali odkima, pa ni direktne
                  reakcije. Ker je bil kolega Peršak tako prijazen, da je direktno reagiral, naj
                  povem svoj pogled na tri stvari.</p>
               <p>Vprašanje spoštovanja poslovniških določil v hitrem postopku je v tem primeru
                  sporno, ampak sporno je bilo v 90% primerih, ko smo zakone v dveh letih sprejemali
                  po hitrem postopku. Kadarkoli je Državni zbor tako odločil, smo to naredili. V
                  poslovniških spremembah smo prav zato šli na skrajšani postopek, da bi bilo teh
                  primerov manj.</p>
               <p>Drugič, tisti, ki trdi, da bi bil v tem primeru možen skrajšani postopek, po mojem
                  greši. Po skrajšanem postopku bi imeli samo en člen in nobenega amandmaja; tudi
                  tistih treh ne, za katere vsi danes, ki imate pomisleke, govorite, da bi se z
                  njimi strinjali. Zato pač to ni šlo. Kar zadeva čas za pripravo, se strinjam. Vem,
                  da vsak poslanec ne more biti istočasno pozoren na 32 napovedanih točk dnevnega
                  reda. To je točno in ne ugovarjam, da to ni problem, ampak situacija je pač
                  takšna: 11.1.1995, pred odločanjem o hitrem postopku, so bili vloženi amandmaji
                  predlagatelja; 18.1.1995 so bili vloženi amandmaji naše poslanske skupine - gospod
                  Pavlica in jaz - in smo jih vsi 18.1.1995 dobili; 18.1.1995 je bilo poročilo
                  matičnega delovnega telesa, ki je imelo sejo 17.1.1995 in smo vsi dobili;
                  19.1.1995, ko smo odločali o tem, da bo to hitri postopek, bi lahko vedeli. Zdaj
                  pa še enkrat povem na koncu, da nikogar ne krivim, če tega ni vedel, ker pač ne
                  moremo biti vsi pozorni. Samo formalno smo te stvari imeli in ko smo odločili o
                  hitrem postopku, smo vedeli, da je že nekaj amandmajev vloženih.</p>
               <p>In nazadnje, kljub temu, jaz se strinjam. Če še kdo misli, da je treba razmisliti
                  o amandmajih, nimam pomisleka, da se dogovorimo in damo 24 ur, ali pa 8 ur, ali pa
                  kolikorkoli časa, da to naredimo. Samo, če mi bo danes nekdo rekel, da nihče ni
                  vedel, da bo poleg tistih amandmajev še kakšen vložen in da ga zato ni vložil, ni
                  resnično. To je moja ugotovitev. Če pa menite, da bi bilo pametno še dati nekaj
                  časa za razmislek komu drugemu, nimam nobenega pomisleka, ker smo se v nekaterih
                  poslanskih skupinah oziroma nekateri poslanci na to koncentrirali, drugi se pa
                  eventualno niste in ne bo nobene tragedije, če bomo o tem odločali jutri, danes pa
                  šli po drugih točkah naprej. Hvala.</p>
            </sp>
            <sp xml:id="SDZ1-Redna-28-1995-01-24.sp121">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Ker je bila večkrat omenjena beseda "korektnost", ampak ne glede na
                  to, da bo korektno dvakrat, predlagam, da to točko dnevnega reda prekinemo,</p>
               <p>jo nadaljujemo jutri in se jutri dogovorimo, ali se bo začela ob 10.00 uri ali
                  kasneje, glede na druge točke dnevnega reda.</p>
               <p>Postavil bi morda še eno vprašanje, če bi poslovniška komisija - ne vem, če je
                  potrebno, vendar glede na problem, ki je nastal, ali je možno v hitrem postopku še
                  kaj spreminjati, čeprav v poslovniku ne piše, vprašanje, če bi lahko zadnji
                  odstavek 204. a člena v podobnih primerih, ki sicer veljajo za skrajšani postopek,
                  uporabljali tudi pri hitrem postopku, ampak v podobnem primeru, kot je ta, bi bilo
                  morda prav. Predlog sklepa je, da se ta točka dnevnega reda za danes prekine in da
                  jo nadaljujemo jutri popoldne. Proceduralno, gospod Pregelj.</p>
            </sp>
            <sp xml:id="SDZ1-Redna-28-1995-01-24.sp122">
               <speaker>ŽARKO PREGELJ:</speaker>
               <p>Spoštovani! Predlagam, da se o predloženih amandmajih izjasni tudi Sekretariat za
                  zakonodajo na podlagi drugega odstavka 204. člena. Zakaj to predlagam? Predvsem
                  zato, ker gre le za spremembo vrste členov in da se z enega mesta ugotovi o
                  medsebojni konsistentnosti, kajti sicer lahko dobimo zelo nekonsistenten matični
                  zakon o dohodnini. Hvala.</p>
            </sp>
            <sp xml:id="SDZ1-Redna-28-1995-01-24.sp123">
               <speaker>PODPREDSEDNIK MIROSLAV MOZETIČ:</speaker>
               <p>On se lahko tako ali tako o vsakem amandmaju izjasni, zdaj je samo, če predlagate,
                  da tudi Državni zbor zahteva. Torej, da mi sklenemo in zahtevamo od sekretariata,
                  da se o vseh amandmajih izjasni. To je potem drugi sklep. Gospod Potrč.</p>
            </sp>
            <sp xml:id="SDZ1-Redna-28-1995-01-24.sp124">
               <speaker>MIRAN POTRČ:</speaker>
               <p>Gospod podpredsednik, jaz bi vas samo prosil, če dopolnite sklep v tem smislu, da
                  poveste, katera ura je prva ura, v kateri bomo razpravljali, ali je to 10 ali je
                  to 14, meni je vseeno in da se zmenimo, da se do takrat vlagajo amandmaji. Da se
                  ne bi potem zgodilo, da se bomo dogovorili, da začnemo razpravo ob 14. uri, pa se
                  bo kdo oglasil, da še ni do konca domislil, ali bi eventualno vložil kakšen
                  amandma ali ne in bomo spet delali odmor. Hvala.</p>
            </sp>
            <sp xml:id="SDZ1-Redna-28-1995-01-24.sp125">
               <speaker>PODPREDSEDNIK MIROSLAV MOZETIČ:</speaker>
               <p>Predlog je, da točko dnevnega reda prekinemo in jo nadaljujemo jutri ob 14. uri.
                  Ali želite še o roku za amandmaje? Sicer so roki določeni v poslovniku. Jaz o tem
                  ne bi. To je prvi sklep.</p>
               <p>In drugi sklep, ki je drugi predlog, da zahtevamo od Sekretariata za zakonodajo in
                  pravne zadeve, da se izjasni o vseh vloženih amandmajih.</p>
               <p>Na glasovanje dajem najprej prvi predlog sklepa. Imam zdaj dva proceduralna sklepa
                  in že tako sem kršil poslovnik, ker sem z dvema sklepoma šel in bom moral najprej
                  o prvem in potem še o drugem. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je prvi predlog sklepa sprejet.</p>
               <p>Na glasovanje dajem tudi drugi predlog sklepa. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je tudi drugi predlog sklepa sprejet. Tako 12. točko dnevnega reda
                  prekinjam. Če je proceduralno, izvolite.</p>
            </sp>
            <sp xml:id="SDZ1-Redna-28-1995-01-24.sp126">
               <speaker>JANEZ KOPAČ:</speaker>
               <p>Hvala lepa. Že precej preden smo začeli sploh razpravljati o proceduralnih
                  sklepih, sem se javil k besedi in sem želel pojasniti ta zaplet. To mi na žalost
                  ni bilo omogočeno in dovolite, da to naredim zdaj z nekaj stavki. Predlog zakona o
                  spremembi zakona o dohodnini je bil seveda vložen davno nazaj, ko se za izvajanje
                  ali pa za probleme v izvajanju ni vedelo. Ker pa so bili naknadno vloženi še trije
                  predlogi zakona o spremembi zakona o dohodnini, to seveda pomeni, da čakajo v
                  vrstnem redu. Ker je tudi kolegij navsezadnje, na katerem so nekateri od današnjih
                  razpravljavcev sodelovali, ocenil, da bi kazalo po čim hitrejši proceduri
                  spremeniti zakon, sem bil naprošen in kot predlagatelj sem seveda s tem soglašal,
                  da zakon spremenim v predlog zakona po hitrem postopku. Rade volje bi seveda
                  upošteval nove določbe poslovnika, po katerem bi zakon sprejemali po skrajšanem
                  postopku, vendar bi to pomenilo, da, če bi ga vložil po skrajšanem postopku, bi ga
                  najprej moral izvzeti iz procedure, potem bi seveda trije stali v vrsti. Potem bi
                  ta zakon po skrajšanem postopku, z vsebino amandmajev, kot jih predlaga odbor, ne
                  jaz, moral čakati nekako do sredine leta. Do takrat bi morali čakati na razrešitev
                  tudi nekateri problemi, na primer nesrečni konec določbe o moratoriju na
                  obdavčitev kapitalskega dobička, verjetno tudi odločba Ustavnega sodišča itd. To
                  bi zagrenilo življenje marsikateremu davkoplačevalcu v tej državi. zato menim, da
                  je bilo - v skladu z dogovorom z Vlado, z Državnim svetom, s kolegijem Državnega
                  zbora - narejeno vse skupaj zelo korektno. Izrabljena je bila proceduralna
                  možnost, ki je v poslovniku.</p>
               <p>S tem nastopom sem želel odgovoriti na očitke in pomisleke, da karkoli ni v skladu
                  s poslovnikom, je v skladu s poslovnikom. In še to bi rad rekel kot predlagatelj
                  ali kot predsednik matičnega delovnega telesa: mi moramo probleme reševati, ne pa
                  delati ekspertize in disertacije na temo podtononov poslovnika. Probleme je pač
                  treba reševati, ne glede na poslovnik Državnega zbora. Hvala lepa.</p>
            </sp>
            <sp xml:id="SDZ1-Redna-28-1995-01-24.sp127">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Tudi, če bi to prej povedal, ne bi nič spremenilo zadeve. Sicer je pa
                  zakon še vedno po hitrem postopku in bo razprava tekla jutri popoldan. Kar zadeva
                  poslovnik in to sem pa obrazložil zadeve. Točka je prekinjena.
                     <stage>(Ne.)</stage> To je tako ali tako izven vsega. Ne, ne dam replike.</p>
               <p>Točka 11 še ni pripravljena, to so igre na srečo. Točko 12 in točko 13.
                     <stage>(Glas iz klopi - se ne sliši dovolj.)</stage> Izvolite, proceduralno, ni
                  problem, pa replicirajte.</p>
            </sp>
            <sp xml:id="SDZ1-Redna-28-1995-01-24.sp128">
               <speaker>ANTON PERŠAK:</speaker>
               <p><stage>(Ne.)</stage> Gospod podpredsednik, ne bom repliciral, pač pa bom
                  protestiral. Dovolil ste pojasnilo po prekinitvi točke gospodu Kopaču. Meni pa
                  niste dovolili pojasnilne replike. Zdaj bom sedel v klop in vas bom še enkrat
                  prosil, če mi dovolite pojasnjevalno repliko na pojasnilo gospoda Kopača. Če mi ne
                  boste dovolili, bom pač menil, da je to nekorektno postopanje z opozicijskim
                  poslancem. Hvala.</p>
            </sp>
            <sp xml:id="SDZ1-Redna-28-1995-01-24.sp129">
               <speaker>PODPREDSEDNIK MIROSLAV MOZETIČ:</speaker>
               <p>Glede na to, ker ne želim nekorektno postopati z opozicijskim poslancem,
                  izvolite.</p>
            </sp>
            <sp xml:id="SDZ1-Redna-28-1995-01-24.sp130">
               <speaker>ANTON PERŠAK:</speaker>
               <p>Hvala. Rad bi povedal v tej repliki dve stvari. Prva je naslednja. Gospod Kopač je
                  rekel, da je spremenil svojo zahtevo oziroma v svojem predlogu to zahtevo, kako
                  naj se zakon obravnava zato, da ni zahteval tega, da naj se obravnava po
                  skrajšanem postopku, ker bi potem moral zakon potegniti ven in ga še enkrat
                  vložiti potem bi pa stali trije v vrsti. To bi seveda veljalo, če bi veljalo to
                  tudi za hitri postopek, vendar to ni res. On je samo rekel, naj se že vloženi
                  zakon obravnava po hitrem postopku. Ravno tako bi seveda lahko rekel, naj se
                  obravnava po skrajšanem postopku. To, mislim, da ne drži.</p>
               <p>Drugo pa je naslednje. Zelo bistroumno je gospod Kopač želel na nek način zdaj
                  narediti tiste, ki kompliciramo, krive za to, da bodo davkoplačevalci eventualno
                  imeli težave ali, da bi Vlada imela težave pri izvajanju zakona. Na to se ne bi
                  oglasil, če ne bi na koncu gospod Kopač rekel sintagmo, ki za Državni zbor ni
                  sprejemljiva. Rekel je: "Ne glede na poslovnik Državnega zbora je težave treba
                  reševati." Lahko pogledamo magnetogram. Rad bi povedal naslednje. Ne gre za
                  podtone, gre za definicijo postopka. To je prvo. In drugo, gre za nekaj. Vlada te
                  države je seveda za te težave morala vedeti ne šele decembra 1994, ko je s svojimi
                  predlogi za spremembo zakona prišla v Državni zbor. Če Vlada in davčna služba, ali
                  kakorkoli se že imenuje, spremlja izvajanje tega zakona, je za te težave vedela že
                  junija, je vedela že oktobra in tako naprej. Zdaj trditi, da je treba vse to
                  narediti danes ali jutri zaradi tega, ker so pač take in take težave v izvajanju
                  je tudi, moram reči, malo taktično vprašljivo. Hvala.</p>
            </sp>
            <sp xml:id="SDZ1-Redna-28-1995-01-24.sp131">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Baškovič.</p>
            </sp>
            <sp xml:id="SDZ1-Redna-28-1995-01-24.sp132">
               <speaker>MILAN BAŠKOVIČ:</speaker>
               <p>Hvala za besedo. Saj vem, da ne bi bilo treba, da bi jo dobil, ampak ker je že
                  diskusija to odpirala. Nekaj bi rad samo opozoril. Sklep je bil sprejet, mi bomo
                  pač mnenje napisali, kot tu naš člen zahteva. Rad bi pa opozoril na nekaj.
                  Razumem, in to bi dal za bodoče v razmislek, ta člen drugače. Namreč to, da se
                  takoj zahteva mnenja matičnega delovnega telesa, sekretariata in predlagatelja in
                  Vlade, ima smisel samo, če je treba po hitrem postopku hitro odločiti in takoj
                  dobiti ta mnenja skupaj. In tukaj je našteto vse po vrsti. Ne vem, če se lahko
                  izdvoji samo enega teh faktorjev, ki so odločilni oziroma, ki prispevajo k
                  odločitvi, da se omogoči hitra in kvalitetna odločitev, odgovorna, zanemari se pa
                  druge. Jaz berem tako: "Državni zbor lahko zahteva, da se o predloženem amandmaju
                  takoj izreče matično delovno telo, Sekretariat za zakonodajo, predlagatelj in
                  Vlada". Se pravi, vsi takoj, da lahko hitro odločimo. To je najbrž smisel te
                  določbe. Če bi se pa samo sekretariat potegnilo, mislim, da so pravna vprašanja
                  čisto nekje na zadnjem mestu, predvsem so pa to finančno-gospodarska, socialna in
                  druga, se mi ne zdi to najbolje. Samo opozarjam, mi bomo svoje naredili. Takoj pa
                  razumem do jutri, ne ta hip.</p>
            </sp>
            <sp xml:id="SDZ1-Redna-28-1995-01-24.sp133">
               <speaker>PODPREDSEDNIK MIROSLAV MOZETIČ:</speaker>
               <p>Saj nismo rekli takoj s sklepom. Jutri. Torej, če ni več nobene roke, potem to
                  medtočko zaključujem.</p>
               <p>Prehajamo na <title>14. TOČKO DNEVNEGA REDA</title>, to je na <title>DRUGO
                     OBRAVNAVO PREDLOGA ZAKONA O MERILIH IN POSTOPKU ZA DAJANJE POROŠTEV REPUBLIKE
                     SLOVENIJE</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? <stage>(Ne želi.)</stage> Predlog zakona je obravnaval
                  Odbor za finance in kreditno-monetarno politiko kot matično delovno telo. Želi
                  poročevalec odbora besedo? Gospod Kopač ima besedo.</p>
            </sp>
            <sp xml:id="SDZ1-Redna-28-1995-01-24.sp134">
               <speaker>JANEZ KOPAČ:</speaker>
               <p>Hvala za besedo. Odbor je obravnaval predlog zakona na dveh sejah in k njemu podal
                  vrsto amandmajev. Amandmaji so, lahko bi rekli, v nekaterih primerih redakcijskega
                  značaja in so pripravljeni na podlagi mnenja Sekretariata za zakonodajo in pravne
                  zadeve. V nekaterih primerih pa so tudi vsebinskega značaja.</p>
               <p>Vsebinski značaj naj omenim predvsem pri amandmaju na 4. člen, po katerem odbor
                  predlaga, da se trda določba, ki pravi, da mora posamezno ministrstvo upoštevati
                  oziroma mora zaprositi za mnenje pooblaščene organizacije, relativizira tako, da
                  se v to določbo uvrsti besedica "lahko". Menimo, da je z vidika načela delitve
                  oblasti potrebno predvideti določeno samostojnost posameznim ministrstvom oziroma
                  Vladi kot celoti in jih nima smisla vezati ali pa obvezno vezati na mnenje
                  posameznih drugih državnih institucij. Na neki  način bi sicer lahko rekli, da je
                  obstoječa določba, kot jo predlaga Vlada, večja varovalka za to, da se bo duh
                  zakona ali pa, da se bodo načela zakona bolje izvajala, vendar menimo, da je po
                  drugi strani treba pogledati tudi logiko delitve oblasti. To govorim zaradi tega,
                  ker Vlada tega amandmaja odbora ne podpira.</p>
               <p>Sicer pa so v predlog zakona, tako kot je Državni zbor odločil v prvi obravnavi, v
                  svojih sklepih in stališčih, sedaj poleg postopka, vključena tudi merila za
                  dajanje poroštev in ravno ta merila so tista vsebina tega zakona, o katerem smo
                  začeli govoriti na podlagi tako imenovane afere "Optimizem". Kot veste, je do
                  sedaj oziroma v tem trenutku še vedno dajanje poroštev urejeno na podlagi sklepa
                  Vlade, ki ima zakonsko podlago v zakonu o izvrševanju proračuna in kot je bilo
                  tudi dogovorjeno v Državnem zboru ob sprejemanju proračuna za letošnje leto, sedaj
                  dobivamo poseben zakon za dejanje poroštev iz državnega proračuna.</p>
               <p>Postopki so preprosti, jasni in tudi do sedaj prisotni v naši praksi. Merila pa so
                  nova in po mnenju odbora so ustrezna in kvalitativno bogatijo zakon, tako kot si
                  je v svojih sklepih in stališčih zamislil Državni zbor pri prvi obravnavi.</p>
               <p>Predlagam, da predlog zakona podprete in da podprete tudi amandmaje odbora in da
                  bomo lahko na podlagi tega čimprej, to se pravi še pred proračunom za leto 1995,
                  prišli do zakona, ki bo pomenil en del operacionalizacije javnih financ na posebni
                  zakonski podlagi v naši državi. Hvala lepa.</p>
            </sp>
            <sp xml:id="SDZ1-Redna-28-1995-01-24.sp135">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Prehajamo na obravnavo in odločanje po posameznih
                  členih. Pred tem Državnemu zboru predlagam, da v skladu z zadnjo alineo 189. člena
                  poslovnika razpravlja in glasuje o vseh tistih členih skupaj, h katerim niso bili
                  vloženi amandmaji. Dajem predlog tega sklepa na glasovanje. Ugotovimo sklepčnost!
                     <stage>(42 prisotnih.)</stage> Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(43 prisotnih)</stage> Prosim
                  predstavnike poslanskih skupin, da povabijo manjkajoče. Tudi opozicija je sestavni
                  del Državnega zbora. Ugotovimo sklepčnost! <stage>(51 prisotnih.)</stage> Smo pred
                  glasovanjem o proceduralnem sklepu o 189. členu poslovnika.</p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je sklep sprejet.</p>
               <p>Prehajamo k obravnavi členov in amandmajev k tem členom. Pregled amandmajev imate
                  v pregledu z datumom 23.1.1995.</p>
               <p>V obravnavo dajem 1. člen in amandmaje k 1. členu. Amandma pod točko 1: člen se
                  spremeni, tako da se glasi: "Zakon določa merila in postopek ter natančnejše
                  pogoje za dajanje poroštev Republike Slovenije, o katerih lahko pod pogojem do
                  višine, določene z zakonom za posamezno proračunsko leto, odloča Vlada Republike
                  Slovenije <stage>(v oklepaju - v nadaljnjem besedilu poroštva)</stage>. Vlada
                  Republike Slovenije - <stage>(v nadaljnjem besedilu "Vlada")</stage>, odloča o
                  dajanju poroštev za obveznosti z dospelostjo do enega leta, ki so z ustavno ali
                  drugo pravico ustrezno zavarovani. Poroštvena obveznost Republike Slovenije z
                  izdajanji poroštev so po višini omejene na največ 80% tistega dela obveznosti, ki
                  jih upnik ni mogel izterjati na noben drug zakonit način." Predlagatelj je Odbor
                  za finance, Vlada amandma podpira.</p>
               <p>In drugi amandma: za 1. členom se doda nov 1.a člen, ki se glasi: "Pri dajanju
                  poroštev Vlada odloča po predlogih ministrstev in pooblaščenih organizacij iz
                  drugega odstavka 11. člena tega zakona, <stage>(v nadaljnjem besedilu
                     "predlagatelji.")</stage> Predloge za dajanje poroštev predlagatelj oblikuje na
                  podlagi predhodno izvedenega javnega razpisa. Pooblaščene organizacije vlagajo
                  predloge za dajanji poroštev pri ministrstvih, ki jih določi Vlada." Predlagatelj
                  je Odbor za finance, Vlada amandma podpira. Ali želi kdo razpravljati o teh
                  amandmajih in 1. členu? Nihče, zato dajem amandma pod točko 1 k 1. členu na
                  glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem drugi amandma. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 1. člen; 1. člena ni treba, smo ga v celoti spremenili. V
                  obravnavo dajem 2. člen in amandmaje k 2. členu. Amandma pod točko 1: prvi
                  odstavek se spremeni, tako da se glasi: "Predlagatelji pripravijo najkasneje v 30
                  dneh od uveljavitve zakona za posamezno proračunsko leto iz prvega odstavka 1.
                  člena tega zakona besedilo javnega razpisa za pridobitev poroštev in ga predložijo
                  Vladi v potrditev." Predlagatelj je Odbor za finance. Vlada amandma podpira.</p>
               <p>Amandma pod točko 2: v tretjem odstavku se črta prva alinea." Predlagatelj je
                  Odbor za finance, Vlada amandma podpira.</p>
               <p>Amandma pod točko 3: v tretjem odstavku se peta alinea spremeni, tako da se glasi:
                  " Poroštva se dajejo v prvi vrsti za obveznosti oseb, ki s svojim poslovanjem
                  prispevajo k splošnemu napredku, okoljevarstvenim izboljšavam in povečevanju
                  izvoza kvalitetnih izdelkov in storitev za zahtevne trge, kar lahko izkažejo
                  zlasti s posedovanjem certifikata o skladnosti sistema zagotavljanja kakovosti s
                  standardom ISO 9000 ter za obveznosti iz kreditnih in drugih pogodb, ki so za
                  dolžnika ugodne, tako da pogoji za dolžnika ne odstopajo bistveno od najugodnejših
                  pogojev za tovrstne posle v Republiki Sloveniji." Šesta alinea se črta.
                  Predlagatelj je Odbor za finance, Vlada amandma podpira.</p>
               <p>In še en amandma, ki ga ni v pregledu. Predlagatelj je skupina poslancev, prvo
                  podpisani Stane Frim: v predzadnji alinei drugega odstavka se doda besedilo "ali
                  drugimi ustreznimi certifikati o kvaliteti proizvodnje za posebne namene, za
                  tehnološko zahtevnejše celote <stage>(nuklearni, ekološki, vesoljski, ladijski
                     programi.)</stage>". Ali želi kdo o teh amandmajih razpravljati? Gospod
                  Frim.</p>
            </sp>
            <sp xml:id="SDZ1-Redna-28-1995-01-24.sp136">
               <speaker>STANE FRIM:</speaker>
               <p>Hvala. Opozoril bi samo, če bo sprejet amandma odbora, se prekvalificira naš
                  amandma v amandma na amandma odbora. Potem se takoj prekvalificira, in sicer ima
                  amandma naslov: amandma na tretji amandma v 2. členu, potem pa gre za besedilom "s
                  standardom ISO 9000" se doda naslednje besedilo.</p>
            </sp>
            <sp xml:id="SDZ1-Redna-28-1995-01-24.sp137">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem.</p>
               <p>Prehajamo na glasovanje in na glasovanje dajem amandma, ki je pod točko 1 v
                  pregledu. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 2 v pregledu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma na amandma, ki je pod točko 3: " tretjem odstavku pete
                  alinee se za besedilom ISO 9000 doda besedilo: "ali drugimi ustreznimi certifikati
                  o kvaliteti proizvodnje za posebne namene, za tehnološko zahtevnejše celote
                     <stage>(nuklearni, ekološki, vesoljski, ladijski programi.)</stage>."
                  Predlagatelj je skupina poslancev, prvo podpisani Stane Frim. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma na amandma sprejet.</p>
               <p>Na glasovanje dajem amandma pod točko 3 v pregledu. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 3 sprejet.</p>
               <p>Na glasovanje dajem 2. člen. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 2. člen sprejet.</p>
               <p>V obravnavo dajem 3. člen in amandma k 3. členu; člen se spremeni, tako da se
                  glasi: "Za izdajanje poroštva po tem zakonu država zaračuna provizijo v višini
                  0.5% letno od dela glavnice, zavarovanega s poroštvom, ki je prihodek proračuna
                  Republike Slovenije. Postopek za plačilo provizije predpiše minister, pristojen za
                  finance." Predlagatelj Odbor za finance, Vlada amandma podpira.</p>
               <p>Želi kdo razpravljati o tem členu in amandmaju? <stage>(Nihče.)</stage> Dajem ta
                  amandma na glasovanje. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>S tem je tudi člen v celoti spremenjen.</p>
               <p>V obravnavo dajem 4. člen in amandmaja k temu členu.</p>
               <p>Prvi amandma; doda se nov prvi odstavek, ki se glasi: "Predlagatelji ob predlogu,
                  da se da poroštvo, podajo tudi poročilo o načinu upoštevanja meril in kriterijev
                  iz 2. člena tega zakona ter oceno skladnosti predloga s proračunsko zagotovljenimi
                  sredstvi." Dosedanji prvi, drugi in tretji odstavek postanejo drugi, tretji in
                  četrti odstavek. Predlagatelj odbor za finance, Vlada amandma podpira.</p>
               <p>Drugi amandma: v prvem odstavku se beseda "mora" nadomesti z besedo "lahko",
                  beseda "pridobiti" pa se nadomesti z besedo "pridobi". Drugi odstavek se črta.  V
                  tretjem odstavku se za besedo "lahko" doda beseda "Ministrstvo". Predlagatelj je
                  Odbor za finance, Vlada amandmaju nasprotuje. Želi kdo o tem členu o teh dveh
                  amandmajih razpravljati? Gospod minister za finance.</p>
            </sp>
            <sp xml:id="SDZ1-Redna-28-1995-01-24.sp138">
               <speaker>MAG. MITJA GASPARI:</speaker>
               <p>Gospod predsedujoči, gospe in gospodje. Vlada nasprotuje tej spremembi, kjer se
                  določa, da Ministrstvo lahko odloča samo oziroma, da ima prosto izbiro, ali bo
                  zahtevalo ustrezne podatke in informacije oziroma ustrezno potrdilo o kvaliteti od
                  institucij, ki so navedene v enem od naslednjih členov. Izkušnje kažejo, da
                  ministrstva nimajo teh kvalitet, strokovnih in siceršnjih, da bi lahko odločala o
                  tej stvari samostojno, mimo pooblaščenih strokovnih institucij, ki jih država
                  ustanavlja prav iz tega namena, da bi se ti postopki izvajali strokovno in
                  ekonomsko korektno. Zato menimo, da je ta obveznost, da ministrstvo konsultira
                  oziroma, da pridobi mnenje pooblaščenih institucij, te so pa navedene, mislim, da
                  so štiri ali jih je pet v zakonu, od izvozne družbe, preko Tehnološkega sklada.
                  Razvojnega sklada in tako naprej, da je to kvečjemu le prispevek k izboljšanju
                  standarda in kvalitete dela, ne pa obratno. Hvala lepa.</p>
            </sp>
            <sp xml:id="SDZ1-Redna-28-1995-01-24.sp139">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi besedo? <stage>(Ne.)</stage> Razpravo zaključujem.</p>
               <p>Prehajamo na glasovanje. Na glasovanje dajem amandma pod točko 1, k 4. členu.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da amandma pod točko 2 ni sprejet.</p>
               <p>Na glasovanje dajem 4. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem 5. člen in amandma k 5. členu: besedilo prve alinee prvega
                  odstavka se spremeni, tako da se glasi: "Trajanje poroštvene obveznosti, časovno
                  omejeno in da je upnik za ohranitev poroštvene obveznosti dolžan obvestiti poroka,
                  da glavni dolžnik dospele obveznosti ni izpolnil pred potekom roka iz prvega
                  odstavka 6. člena." V tretji alinei se za besedo "višini" postavi pika in črta
                  ostalo besedilo do konca alinee. Predlagatelj je Odbor, Vlada amandma podpira.
                  Želi kdo razpravljati. <stage>(Nihče.)</stage> Dajem ta amandma na glasovanje.</p>
               <p>Ugotovimo sklepčnost! <stage>(45 prisotnih.)</stage> Ugotovimo sklepčnost
                     <stage>(50 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 5. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 5. člen sprejet.</p>
               <p>V obravnavo dajem 6. člen in amandma k temu členu: doda se nov prvi odstavek, ki
                  se glasi: "Za ohranitev poroštvene obveznosti Republike Slovenije je upnik dolžan
                  najkasneje v petih delovnih dneh po dospelosti obveznosti, za katero je bilo dano
                  poroštvo, obvestiti ministrstvo pristojno za finance, da glavni dolžnik svoje
                  obveznosti ni izpolnil." Sedanji prvi, drugi in tretji odstavek postanejo drugi,
                  tretji in četrti odstavek. Predlagatelj amandmaja je Odbor za finance. Vlada
                  amandma podpira. Želi kdo razpravljati? <stage>(Ne.)</stage> Zato dajem ta amandma
                  na glasovanje. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 6. člen. Ugotovimo sklepčnost! <stage>(48
                  prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 6. člen sprejet.</p>
               <p>V obravnavo dajem 11. člen in amandma k temu členu: v tretjem odstavku se črta
                  besedi "drugega odstavka". Predlagatelj amandmaja je Odbor za finance. Vlada
                  amandma podpira. Želi kdo razpravljati? <stage>(Ne.)</stage> Zato dajem amandma na
                  glasovanje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Na glasovanje dajem 11. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 11. člen sprejet.</p>
               <p>S tem smo s členi, ki so bili amandmirani, zaključili. V obravnavo dajem preostale
                  člene, na katere niso bili vloženi amandmaji. Želi kdo o teh členih razpravljati?
                     <stage>(NIhče.)</stage> Dajem te člene na glasovanje? Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da so ti členi sprejeti.</p>
               <p>V obravnavo dajem naslov zakona. Želi kdo razpravljati o naslovu?
                     <stage>(Nihče.)</stage> Dajem naslov zakona na glasovanje. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je naslov zakona sprejet.</p>
               <p>S tem zakonom smo zaključili.</p>
               <p>Predlagam še sklep, da predlog zakona za tretjo obravnavo pripravi predlagatelj.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je tudi ta predlog sprejet.</p>
               <p>S tem je ta točka dnevnega reda zaključena. Zaključujemo sejo za današnji dan. Na
                  svidenje jutri ob 10.00 uri.</p>
            </sp>
            <stage type="time">(SEJA JE BILA PREKINJENA 24. JANUARJA 1994 OB 16.53 URI IN</stage>
         </div>
      </body>
   </text>
</TEI>
