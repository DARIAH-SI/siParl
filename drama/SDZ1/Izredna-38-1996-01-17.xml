<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Izredna-38-1996-01-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">7CBDD4CC454AA098C1257832004838E1</idno>
               <idno type="URI">7CBDD4CC454AA098C1257832004838E1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Izredna-38-1996-01-17.DZ" n="38">
               <name>Izredna</name>
               <date when="1996-01-17"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Izredna-38-1996-01-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 17. JANUARJA 1995 OB 10.09 URI.)</stage>
            <sp xml:id="SDZ1-Izredna-38-1996-01-17.sp1">
               <speaker>PREDSEDNIK JOŽEF ŠKOLČ:</speaker>
               <p>Spoštovane kolegice poslanke, kolegi poslanci, gospe in gospodje. Predlagam, da
                  zasedete svoja mesta v dvorani in pričenjam nadaljevanje 38. izredne seje
                  Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: gospod Borut Pahor, dr. Peter Tancig, gospod Branko Janc,
                  mag. Marjan Šetinc, gospa Ljerka Bizilj, gospod Franc Černelič za popoldanski del
                  seje, gospod Zmago Jelinčič, Janez Podobnik do 12. ure. Prosim, da ugotovimo
                  prisotnost v dvorani! Ugotavljamo prisotnost! <stage>(57 poslank in
                     poslancev.)</stage> Zbor je sklepčen in lahko nadaljuje sejo. To pomeni tudi,
                  da vas prosim ponovno, da zasedete svoja mesta in prisluhnete temu, kar se bo
                  govorilo.</p>
               <p>Današnje nadaljevanje 38. izredne seje bomo pričeli z obravnavo včeraj
                     <title>PREKINJENE 1. TOČKE DNEVNEGA REDA - PREDLOG  PRORAČUNA REPUBLIKE
                     SLOVENIJE ZA LETO 1996</title>, in sicer z razpravo in glasovanjem o amandmajih
                  k proračunskemu porabniku, Ministrstvu za zunanje zadeve, ter nato po dnevnem redu
                  dalje. K temu razdelku imamo amandmaje na strani 42 v pregledu, ki ste ga dobili
                  pred sejo. Vloženi pa so sledeči amandmaji:</p>
               <p>Pod a) amandma Vlade Republike Slovenije kot dopolnjen predlog proračuna, ki ga
                  matično delovno telo podpira.</p>
               <p>Amandma pod številko 1 je umaknjen.</p>
               <p>Potem imamo naprej pod podpostavko - Urad Republike Slovenije za Slovence v
                  zamejstvu in po svetu amandma pod a), ki ga predlaga Vlada Republike Slovenije,
                  matično delovno telo pa ga podpira.</p>
               <p>Nadalje imate tukaj pod 1 amandma predlagateljev s prvopodpisano gospo Jadranko
                  Šturm, ki je ustrezno popravljen in je zato mogoče o njem glasovati.</p>
               <p>Pod 2 amandma gospoda Iva Hvalice, ki ga matično delovno telo ne podpira in ravno
                  tako ne Odbor za mednarodne odnose.</p>
               <p>Pod 3 imamo amandma gospoda Iva Hvalice. Matično delovno telo ga ne podpira, ravno
                  tako ne Odbor za mednarodne odnose.</p>
               <p>Pod 4 imamo amandma skupine poslancev s prvopodpisano gospo Jano Primožič, ki ga
                  matično delovno telo ne podpira, Odbor za mednarodne odnose pa ga podpira.</p>
               <p>Pod 5 imamo amandma skupine poslancev s prvopodpisano gospo Jadranko Šturm.
                  Matično delovno telo ga ne podpira, Odbor za kmetijstvo in gozdarstvo ter Odbor za
                  mednarodne odnose pa ga podpira.</p>
               <p>In potem imamo še Urad Republike Slovenije za evropske zadeve, kjer imamo amandma
                  pod a) Vlade Republike Slovenije in ga matično delovno telo podpira.</p>
               <p>Odpiram razpravo o sredstvih za Ministrstvo za zunanje zadeve v vseh postavkah in
                  tudi amandmajih. Želi kdo besedo? Gospod Miro Mozetič. Še enkrat pa prosim za mir
                  v dvorani in za to, da zasedete vsak svoje mesto.</p>
            </sp>
            <sp xml:id="SDZ1-Izredna-38-1996-01-17.sp2">
               <speaker>MIROSLAV MOZETIČ:</speaker>
               <p>Hvala za besedo, gospod predsednik. Jaz imam samo eno vprašanje na amandma pod
                  točko a), in sicer me zanima ta postavka, v naprej povem, ne da sem proti, da ne
                  bi bilo kaj narobe, vendar me zanima, ker določene informacije, ki smo jih
                  prejemali prej, so bile nekoliko drugačne. Kolikor vem, je ta postavka 65.25 -
                  prostori Veleposlaništva Ruske federacije bila v proračunu za leto 1995, pa me
                  zanima, zakaj ni nič iz tega nastalo. Drugič pa v osnutku oziroma tistem prvem
                  predlogu proračuna pa te postavke ni bilo, in če se prav spominjam, je zunanji
                  minister se na Odboru za mednarodne odnose pohvalil, da je v bistvu tako velik
                  znesek, ki ga letos ni potrebno imeti v proračunu tudi na nek način dobra stvar,
                  da se njegov proračun toliko ne povečuje. Sedaj pa vidim, da je to v popravljenem
                  proračunu ponovno prišlo notri in me zanima dvoje. Kako, da se takrat ni vedelo in
                  drugič, ker se ta denar v lanskem letu ni porabil, ali se sedaj porabi ta isti
                  denar, mislim isti denar gotovo ne, ta znesek letos, ali je ta denar iz lanskega
                  proračuna teh sredstev 313, 313 pa še tri nule zraven, izpuhtel?</p>
            </sp>
            <sp xml:id="SDZ1-Izredna-38-1996-01-17.sp3">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospe Jani Primožič.</p>
            </sp>
            <sp xml:id="SDZ1-Izredna-38-1996-01-17.sp4">
               <speaker>JANA PRIMOŽIČ:</speaker>
               <p>Gospod predsednik, spoštovane poslanke in poslanci, lep dober dan! Sama se
                  zavzemam za podporo amandmaju, ki namenja Kulturnemu domu v Pliberku 100 milijonov
                  tolarjev iz proračunske rezerve z naslednjo obrazložitvijo oziroma utemeljitvijo.
                  Ob obiskih pri Koroških Slovencih so bile številne delegacije iz matične države -
                  tako minister za kulturo gospod Pelhan, kot vodja delovne skupine za manjšine
                  gospa Jadranka Šturm-Kocjan, kot tudi poslanca, jaz osebno in pa gospod Lojze
                  Peterle - vsi smo bili seznanjeni z gradnjo kulturnega doma v Pliberku. Želja
                  Koroških Slovencev je po mnenju vseh delegacij več kot upravičena, saj v
                  obstoječem Nemškem kulturnem domu slovenske prireditve niso dovoljene. V tem
                  kraju, v Pliberku, kjer je zelo močno slovenstvo, bilo je tudi slovensko
                  odbojkarsko društvo Dob, ki je celo tretje najboljše društvo v Avstriji, vendar se
                  na svoje treninge vozijo igralci 50 km daleč. In ta kulturni dom naj bi bil
                  namenjen tudi športni dejavnosti Slovencev. Gradnjo torej podpirajo tudi vse
                  komponente manjšine in je skupni enotni projekt obeh osrednjih organizacij
                  Koroških Slovencev. Dovoljenja so že izdana in gradnja je predvidena za marec
                  letošnjega leta, zato predlagamo, da Državni zbor podpre ta amandma in glasuje za
                  slovenstvo. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp5">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Preden dam besedo naprej, bi vas še enkrat prosil, da zasedete svoja
                  mesta <stage>(posebej to velja za gospoda Juga, gospoda Kocijančiča, gospoda
                     Leniča, gospoda Šiftarja)</stage> in s tem omogočite delo tistim, ki želijo
                  razpravljati o tem predlogu. Besedo dajem gospe Jadranki Šturm.</p>
            </sp>
            <sp xml:id="SDZ1-Izredna-38-1996-01-17.sp6">
               <speaker>JADRANKA ŠTURM-KOCJAN:</speaker>
               <p>Hvala za besedo, gospod predsednik. Vsem lep pozdrav! Sama bi rada pojasnila
                  oziroma prosila za podporo pri amandmaju pod točko ena, ki ga je vložila skupina
                  poslancev in s katerim želimo ohraniti sredstva uradov Republike Slovenije za
                  Slovence v zamejstvu in po svetu vsaj na nivoju lanskega leta. Že v prvotnem
                  predlogu proračuna so bila ta sredstva znižana na indeks 86, sedaj po zadnjem
                  dogovoru so pa še nižja in opozarjam na to, da ta sredstva, ki jih Republika
                  Slovenija po svoji ustavni dolžnosti mora na nek način nameniti Slovencem v
                  zamejstvu zato, da s skromno podporo pomaga pri ohranjanju njihove narodne
                  identitete, so odvisna od gibanja tečaja tolarja. Glede na gibanja v zadnjem letu
                  lahko predvidevamo, da bodo šla v škodo tolarja verjetno tudi v tem letu, kar
                  lahko povzroči, da bodo ta sredstva še manjša - po naših ocenah približno za
                  tretjino. Že sedaj so približno za tretjino nižja kot lani, glede na gibanje
                  tečaja tolarja se lahko še znižajo in bodo praktično v letošnjem letu sredstva
                  polovico manjša, kot so bila lansko leto. Menim, da je to nevzdržno,
                  nesprejemljivo, da s tem močno ohromimo pomoč Slovenije iz zamejstva, zato s tem
                  amandmajem predlagamo, da se ohranijo na lanskem nivoju, torej jih ne povečujemo,
                  ampak jih na lanskem nivoju ohranjamo in s tem vsaj delno lahko izpolnjujemo svoje
                  ustavne norme, tako da prosim, da ta amandma pod številko 1 podprete. Hvala.</p>
            </sp>
            <sp xml:id="SDZ1-Izredna-38-1996-01-17.sp7">
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želi še kdo besedo? Gospod Hvalica.</p>
            </sp>
            <sp xml:id="SDZ1-Izredna-38-1996-01-17.sp8">
               <speaker>IVO HVALICA:</speaker>
               <p>Hvala. Spoštovani! V principu sem za to, da se Ministrstvu za zunanje zadeve ne
                  odvzame niti tolarja. Zavedam se pomembnosti slovenske zunanje politike, zavedam
                  se pomembnosti promocije slovenske države. Ko boste prišli do mojih amandmajev, ki
                  v bistvu ne jemljejo, ne dodajajo, pač pa prerazporejajo sredstva, boste videli,
                  da tam piše: <q>"Matično delovno telo ne podpira in Odbor za mednarodne odnose ne
                  podpira."</q> Pojasniti moram, kaj se je zgodilo na Odboru za mednarodne odnose. Tam
                  sem bil preglasovan. Zadeve iz amandmaja so zelo jasne. Upoštevam pluralnost
                  slovenskih organizacij in društev po svetu. To je neizpodbitno dejstvo. Ne
                  eksistira samo Slovenska izseljeniška matica, eksistirajo pač tudi druga društva
                  in institucije in ne razumem, zakaj bi bili samo nekateri deležni proračunskega
                  denarja, ali pa drugače. Zakaj bi bili nekateri še vedno, samo oni, deležni
                  proračunskega denarja? V zunanji politiki sem za to, da bi dosegali maksimalni
                  konsenz tako koalicije kot opozicije in gledano s tega aspekta se praktično ne bi
                  smelo niti pokazati to, da matično delovno telo ničesar ne podpira. Žal je
                  tehnologija odločanja takšna, da se tudi tu glasuje, pa čeprav bi bilo verjetno
                  koristno na tem segmentu, posebej pa še, ko gre za Slovence po svetu, najti
                  najprej v odboru, v tem primeru jaz smatram, da je matični odbor Odbor za
                  mednarodne odnose, čeprav je pač zopet zaradi naše tehnologije matični odbor v tem
                  primeru Odbor za finance, torej najprej bi se moralo tu doseči konsenz. Apeliram
                  na vas, če vam je do tega, da Slovence po svetu enako obravnavamo, ne glede na
                  barvo, ne glede na politično opcijo, da razmislite in da podprete moje amandmaje,
                  kateri ponavljam, ničesar ne dodajajo, ničesar ne jemljejo. Prerazporejajo pač
                  razpoložljivi denar vsakemu nekaj. Upam, da sem bil dovolj razumljiv in pričakujem
                  vašo podporo.</p>
            </sp>
            <sp xml:id="SDZ1-Izredna-38-1996-01-17.sp9">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Gospod Černelič.</p>
            </sp>
            <sp xml:id="SDZ1-Izredna-38-1996-01-17.sp10">
               <speaker>FRANC ČERNELIČ:</speaker>
               <p>Hvala lepa, gospod predsedujoči. Poslanke in poslanci! Imam predvsem vprašanje v
                  zvezi s postavko 52.01 - delovanje predstavništev Republike Slovenije v tujini.
                  Namreč, ko predlaga Vlada pri postavki 12.97 - članarine in kotizacije v tujini,
                  zmanjšane za 352 milijonov, se sprašujem, ali je bila prva ocenjena zadeva
                  pravzaprav goljufiva v tem smislu, da se opredeli dosti velik, bi rekel delež, ali
                  pa gre  ponovno za tisti princip, ki sem ga včeraj rekel in ga bom malce primerjal
                  s harmoniko. Spodnji del harmonike je parlamentarno stisnjen, zgornji del
                  harmonike se pa razširja po potrebi. Če je to, potem se seveda s tem ne morem
                  strinjati. Namreč, če gre za to, da bo razlaga v taki obliki: če bo pa potrebno
                  skozi leto, bomo pač pa kotizacije in članarine plačali v taki meri, kot so pač
                  potrebne. Mislim, da se ravno na tem področju da dosti natančno oceniti in bi rad
                  razlago, ali je bila previsoka ocena za 352 milijonov ali pa bo na tem področju
                  primanjkljaj in se bo pač reševal s principom zgornjega dela harmonike. Prav tako
                  pa podpiram Slovence v zamejstvu, torej podprl bom ta amandma, kot tudi Dom v
                  Pliberku. Namreč, ne smemo imeti samo na ustih pomoč Slovencem v tujini, ampak
                  moramo to tudi udejaniti dejansko s sklepi in z glasovanjem. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp11">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? <stage>(Ne želi.)</stage> Torej prosim Vlado, da
                  poizkuša odgovoriti na zastavljena vprašanja.</p>
            </sp>
            <sp xml:id="SDZ1-Izredna-38-1996-01-17.sp12">
               <speaker>TOMAŽ VETRIH:</speaker>
               <p>Vetrih Tomaž, zunanje zadeve. Mislim, da sta bili zastavljeni predvsem dve
                  vprašanji.</p>
               <p>Eno je, kar se tiče sredstev za prostore Ambasade Ruske federacije in drugo
                  vprašanje je povezano z članarinami in kotizacijami.</p>
               <p>Kar se tiče ruske ambasade se zadeva res vleče že nenormalno dolgo. Nenormalno pa
                  je posledica pravnih zapletov pri pridobitvi ustreznih prostorov. Gre za vilo v
                  samem središču Ljubljene, v neposredni bližini nemške in bodoče ameriške ambasade,
                  ki je imela osem ali celo devet lastnikov, ki je bila vmes nacionalizirana,
                  denacionalizirana in kljub vsej pomoči Ministrstva za pravosodje in drugih
                  ustreznih organov Vlade enostavno nakupa pravno in legalno ni bilo mogoče
                  izpeljati v letu 1995. Nakup bo izpeljan v začetku leta 1996 in zato se je ta
                  postavka tudi prenesla v letošnje leto. Kar se tiče sredstev, ki so bila za ta
                  namen predvidena v lanskem letu, so bila porabljena. O tem bo več lahko povedal
                  državni sekretar Engelman, pač za neke druge namene in so se prenesla s te
                  postavke še pravočasno na postavke Ministrstva za finance.</p>
               <p>In drugo, kar se tiče članarin in kotizacij oziroma zmanjšanja tega zneska v
                  letošnjem proračunu, je to posledica tega, da je bil znesek članarin in kotizacij
                  za preteklo leto nekoliko prevelik in smo uspeli iz tega denarja plačati tudi že
                  nekatere članarine za letošnje leto, na primer, Združenih narodov in podobno. To
                  pomeni, da če bi ta znesek ostal enak, kot je bil prvotno predviden, bi v tem
                  primeru tudi letos sredstva ostajala. Ker pa jasno to ni namen proračunskih
                  postavk, je bila ta postavka ustrezno zmanjšana in se je ta denar prenesel na
                  delovanje naših predstavništev v tujini in na ta način bo omogočeno njihovo
                  nemoteno delovanje oziroma omogočeno tudi odpiranje enega do dveh veleposlaništev
                  že v letošnjem letu. Hvala.</p>
            </sp>
            <sp xml:id="SDZ1-Izredna-38-1996-01-17.sp13">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? <stage>(Ne želi.)</stage> Torej prehajamo k
                  glasovanju in ugotavljam prisotnost za<gap n="..."/> Gospod Mozetič želi ponovno besedo.</p>
            </sp>
            <sp xml:id="SDZ1-Izredna-38-1996-01-17.sp14">
               <speaker>MIROSLAV MOZETIČ:</speaker>
               <p>Se opravičujem, vendar jaz sem pričakoval, da bo pojasnjeno, za kaj je šel tisti
                  denar. Isto časno mi pa povsem dejansko ni razumljivo, kako je Ministrstvo za
                  zunanje zadeve v oktobru reklo, da tega denarja ne potrebuje, čeprav so bile znane
                  težave, da niso mogli stavbe kupiti, en mesec kasneje ga je pa potrebovalo. Samo
                  toliko za komentar, sicer bi bilo pa res zanimivo izvedeti, za kaj se tisti denar,
                  ki se ne porabi za postavke, ki so v proračunu sprejete, potem porabi.</p>
            </sp>
            <sp xml:id="SDZ1-Izredna-38-1996-01-17.sp15">
               <speaker>PREDSEDNIK JOŽEF ŠKOLČ:</speaker>
               <p>Želi kdo odgovoriti na to? <stage>(Ne.)</stage></p>
               <p>Torej prehajamo na glasovanje. Ugotovimo sklepčnost za glasovanje o amandmaju pod
                  a) na strani 42! <stage>(51 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju pod a) na strani 43 - Urad Republike Slovenije
                  za Slovence v zamejstvu in po svetu. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod 1, ki je ustrezno popravljen, predlagatelj skupina
                  poslancev s prvopodpisano gospo Jadranko Šturm. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 2. Predlagatelj je gospod Ivo Hvalica.
                  Ugotovimo sklepčnost! <stage>(62 prisotnih.)</stage> Gospod Hvalica bo obrazložil
                  svoj glas.</p>
            </sp>
            <sp xml:id="SDZ1-Izredna-38-1996-01-17.sp16">
               <speaker>IVO HVALICA:</speaker>
               <p>Hvala. Še enkrat povem, da ne gre niti za dodajanje niti za odvzemanja, ampak za
                  prerazporeditev denarja med dve, za mene enakovredni organizaciji Slovencev po
                  svetu. Hvala.</p>
            </sp>
            <sp xml:id="SDZ1-Izredna-38-1996-01-17.sp17">
               <speaker>PREDSEDNIK JOŽEF ŠKOLČ:</speaker>
               <p>Kako boste glasovali?</p>
            </sp>
            <sp xml:id="SDZ1-Izredna-38-1996-01-17.sp18">
               <speaker>IVO HVALICA:</speaker>
               <p>Glasoval bom za.</p>
            </sp>
            <sp xml:id="SDZ1-Izredna-38-1996-01-17.sp19">
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želi še kdo obrazložiti svoj glas? Da ne bi bilo nesporazumov,
                  prisotnost je ugotovjena.</p>
               <p>Kdo je za? <stage>(23 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na amandma pod številko 3. Predlagatelj je gospod Ivo Hvalica. Ugotovimo
                  sklepčnost! <stage>(67 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo na amandma pod številko 4. Predlagatelj je skupina poslancev s
                  prvopodpisano gospo Jano Primožič. Ugotovimo sklepčnost! <stage>(60
                     prisotnih.)</stage> Gospa Jana Primožič bo obrazložila svoj glas.</p>
            </sp>
            <sp xml:id="SDZ1-Izredna-38-1996-01-17.sp20">
               <speaker>JANA PRIMOŽIČ:</speaker>
               <p>Hvala za besedo. Predlagam, da vsi skupaj podpremo ta amandma v vrednosti 100
                  milijonov tolarjev zato, da si bodo lahko Koroški Slovenci zgradili svoj športni
                  in kulturni dom in s tem potrdili, da smo kot slovenski parlament za slovenstvo.
                  Hvala.</p>
            </sp>
            <sp xml:id="SDZ1-Izredna-38-1996-01-17.sp21">
               <speaker>PREDSEDNIK JOŽEF ŠKOLČ:</speaker>
               <p>Predvidevam, da boste glasovali za. Svoj glas bo obrazložil gospod Kopač.</p>
            </sp>
            <sp xml:id="SDZ1-Izredna-38-1996-01-17.sp22">
               <speaker>JANEZ KOPAČ:</speaker>
               <p>Hvala za besedo. Glasoval bom proti temu. Sredstva za ta namen so v sicer mnogo
                  manjši višini že zagotovljena in izglasovana z glasovanjem za amandma matičnega
                  odbora, tako da mislim, da je glasovanje o tem amandmaju povsem nepotrebno, poleg
                  tega pa, če sem pravilno obveščen, je Jana Primožič kot članica Odbora za finance
                  napovedala umik tega amandmaja, ampak izgleda, da se to ni zgodilo. Skratka,
                  glasoval bom proti. Hvala.</p>
            </sp>
            <sp xml:id="SDZ1-Izredna-38-1996-01-17.sp23">
               <speaker>PREDSEDNIK JOŽEF ŠKOLČ:</speaker>
               <p>Ali želi še kdo obrazložiti svoj glas? Gospod Mozetič.</p>
            </sp>
            <sp xml:id="SDZ1-Izredna-38-1996-01-17.sp24">
               <speaker>MIROSLAV MOZETIČ:</speaker>
               <p>Hvala. Glasoval bom za, ker so sredstva, ki so zagotovljena, sramotno nizka in
                  žaljiva za naše Koroške Slovence.</p>
            </sp>
            <sp xml:id="SDZ1-Izredna-38-1996-01-17.sp25">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo obrazložiti svoj glas? Gospod Zagožen.</p>
            </sp>
            <sp xml:id="SDZ1-Izredna-38-1996-01-17.sp26">
               <speaker>DR. FRANC ZAGOŽEN:</speaker>
               <p>Spoštovani zbor! Glasoval bom za in upam, da bo kljub mnenju gospoda Kopača
                  amandma izglasovan. Podpisniki so člani tudi vseh koalicijskih strank. Obljubo v
                  Pliberku so pa dali predstavniki prav vseh strank iz parlamenta. Zato sem
                  prepričan, da bo izglasovan. Glasoval bom za.</p>
            </sp>
            <sp xml:id="SDZ1-Izredna-38-1996-01-17.sp27">
               <speaker>PREDSEDNIK JOŽEF ŠKOLČ:</speaker>
               <p>Gospod Kopše bo obrazložil svoj glas.</p>
            </sp>
            <sp xml:id="SDZ1-Izredna-38-1996-01-17.sp28">
               <speaker>JOŽEF KOPŠE:</speaker>
               <p>Glasoval bom za. Amandma, ki ga je Odbor za finance sprejel, je zgolj slaba
                  tolažba. Obenem bom popravil gospoda Mozetiča. To ni sramota za Koroške Slovence,
                  ampak za<gap n="..."/></p>
            </sp>
            <sp xml:id="SDZ1-Izredna-38-1996-01-17.sp29">
               <speaker>PREDSEDNIK JOŽEF ŠKOLČ:</speaker>
               <p>Gospod Kopše! Jemljem vam besedo, ker polimizirate z gospodom Mozetičem.</p>
               <p>Gospod Hvalica bo obrazložil svoj glas.</p>
            </sp>
            <sp xml:id="SDZ1-Izredna-38-1996-01-17.sp30">
               <speaker>IVO HVALICA:</speaker>
               <p>Hvala lepa. Zelo zanimivo je, da ko se pride od besed k dejanjem, marsikdo odpove.
                  V Pliberku so vsi obljubili, da bodo glasovali za pomoč matične domovine in
                  izgradnje kulturnega doma. Seveda, sedaj je čisto drugače, ko je potrebno
                  pritisniti na tipko. Ne vem, kaj bi rekel, morala je res nekaj, kar se pokaže
                  navsezadnje takrat, ko je treba dejansko odločiti. Glasoval bom seveda za.
                  Hvala.</p>
            </sp>
            <sp xml:id="SDZ1-Izredna-38-1996-01-17.sp31">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Verzolak bo obrazložil svoj glas.</p>
            </sp>
            <sp xml:id="SDZ1-Izredna-38-1996-01-17.sp32">
               <speaker>IVAN VERZOLAK:</speaker>
               <p>Hvala za besedo. Glasoval bom za, ker mislim, da je to pa res nekaj nujno
                  potrebnega, da naredimo tudi na tem področju, ne samo z besedami, ampak konkretno
                  z dejanji. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp33">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo obrazložiti svoj glas. Gospod Geržina.</p>
            </sp>
            <sp xml:id="SDZ1-Izredna-38-1996-01-17.sp34">
               <speaker>MIROSLAV GERŽINA:</speaker>
               <p>Hvala lepa za besedo. Dober dan vsem skupaj! Glasoval bom za. Namreč, posamezni
                  narodi in države, nacionalne, postavljajo svoje branike vidne. Vidimo na naši
                  zahodni meji. Skupina primorskih poslancev je včeraj govorila o eni taki zadevi, o
                  obrambi slovenstva in mislim, da dejansko ne glede na to, da je problem s
                  proračunom letos, priložnost tokrat, da se postavi viden branik, obrambni stolp
                  slovenstva. In zato mislim, da 100 milijonov, če je to problem za ta proračun,
                  mogoče bi pa začeli kar tukaj zbirati od predsednika Vlade, da doda, pa bomo na
                  tak način, če ne moremo drugače. Se pravi, en branik, prvi branik viden, znak
                  slovenstva postaviti, ki bo svetil pač na sever in severo-zahod, to mislim, da je
                  naša dolžnost. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp35">
               <speaker>PREDSEDNIK JOŽEF ŠKOLČ:</speaker>
               <p>Svoj glas bo obrazložila gospa Jadranka Šturm.</p>
            </sp>
            <sp xml:id="SDZ1-Izredna-38-1996-01-17.sp36">
               <speaker>JADRANKA ŠTURM-KOCJAN:</speaker>
               <p>Hvala lepa za besedo. Kljub različnim pritiskom iz dvorane, da pravzaprav nima
                  smisla glasovati o stvareh, ki so že v naprej dogovorjene, moram tu povedati, da
                  bom ta amandma podprla, ker se res pogovarjamo že ves čas o tem, da moramo ščititi
                  enoten etnični slovenski prostor in zamejstvo to je. Poleg tega ta Dom v Pliberku,
                  kot so že predhodniki in predhodnica povedali, bo izredno pomembna institucija, ki
                  ne bo povezovala samo Koroških Slovencev v Avstriji, ampak glede na to, kje
                  Pliberk je in glede na tradicijo obmejnega sodelovanja v Sloveniji in pa na
                  Koroškem, bo ta dom center oblikovanja in sožitja Slovencev v matični domovini in
                  v zamejstvu. V Pliberku je tudi izredno popularen pliberški sejem, ki goji in
                  povezuje Slovence z obeh strani meje, tako da sem prepričana, da gradnja tega doma
                  lahko pomeni izredno pomembno točko stikov in bom to podprla. Hvala.</p>
            </sp>
            <sp xml:id="SDZ1-Izredna-38-1996-01-17.sp37">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo obrazložiti svoj glas? Gospod Sisinger.</p>
            </sp>
            <sp xml:id="SDZ1-Izredna-38-1996-01-17.sp38">
               <speaker>IVAN SISINGER:</speaker>
               <p>Dober dan vsem skupaj. Spoštovani predsednik! Podprl bom seveda ta amandma, ker
                  dejansko ta amandma vodi k temu, ker se spomnim na številne razgovore, ki jih
                  imajo naši predstavniki države s Koroškimi Slovenci, takrat jim obljubimo, da jim
                  bo pomagala naša matična država Slovenija in mislim, s tem bomo pokazali, ko bomo
                  to podprli, da res držimo besedo. Glasoval bom za.</p>
            </sp>
            <sp xml:id="SDZ1-Izredna-38-1996-01-17.sp39">
               <speaker>PREDSEDNIK JOŽEF ŠKOLČ:</speaker>
               <p>Svoj glas bo obrazložil gospod Janez Jančar.</p>
            </sp>
            <sp xml:id="SDZ1-Izredna-38-1996-01-17.sp40">
               <speaker>JANEZ JANČAR:</speaker>
               <p>Hvala lepa. Jaz bom eden od tistih, ki bom glasoval proti, ker se bojim, da bo to
                  spet nova prilika, da bo gospod Peterle lahko hodil takrat, kadar bo nezadovoljen,
                  na nov sedež in tam govoril, kako je nezadovoljen.</p>
            </sp>
            <sp xml:id="SDZ1-Izredna-38-1996-01-17.sp41">
               <speaker>PREDSEDNIK JOŽEF ŠKOLČ:</speaker>
               <p>Prosil bi za mir v dvorani. Gospodje, mir v dvorani! Želi še kdo obrazložiti svoj
                  glas? <stage>(Ne želi.)</stage> Torej sprašujem, kdo je za sprejem tega amandmaja.
                  Prisotnost je ugotovljena.</p>
               <p>Kdo je za? <stage>(33 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod številko 5. Predlagatelj je skupina poslancev s
                  prvopodpisano gospo Jadranko Šturm. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k Uradu Republike Slovenije za evropske zadeve. Imate amandma pod a),
                  predlagatelj je Vlada Republike Slovenije. Ugotovimo sklepčnost! <stage>(58
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Prehajamo k postavkam Ministrstva za obrambo. Imamo vložene amandmaje. Najprej pod
                  a) Vlade Republike Slovenije kot dopolnjen predlog proračuna, matično delovno telo
                  podpira, pod 1 je predlagatelj amandmaja gospod Ivo Hvalica, matično delovno telo
                  ga ne podpira in ravno tako ne Odbor za obrambo. Pod 2 je ravno tako predlagatelj
                  gospod Ivo Hvalica, matično delovno telo in Odbor za obrambo tega ne podpirata;
                  tretji amandma predlaga gospod Ivo Hvalica, matično delovno telo in Odbor za
                  obrambo ga ne podpirata; amandma pod 4 predlaga gospod Ivo Hvalica, matično
                  delovno telo in Odbor za obrambo ga ne podpirata; pod 5 je predlagatelj amandmaja
                  gospod Franc Černelič, matično delovno telo ga ne podpira, Odbor za notranjo
                  politiko in pravosodje ga ne podpira, Odbor za obrambo tudi ne, predlaga pa svoj
                  amandma; pod 6 je predlagatelj amandmaja Odbor za obrambo, matično delovno telo ga
                  ne podpira; pod 7 je predlagateljica amandmaja gospa Irena Oman, matično delovno
                  telo ga ne podpira, prav tako ne Odbor za zdravstvo, delo, družino ter Odbor za
                  obrambo, Vlada pa to delno povzema v 40. in 79. amandmaju, ki ga je sama vložila
                  in predlagam, da najprej razpravljamo o tem delu proračuna za Ministrstvo za
                  obrambo ter amandmajih k temu delu. Ali želi kdo besedo? Gospod Kopše.</p>
            </sp>
            <sp xml:id="SDZ1-Izredna-38-1996-01-17.sp42">
               <speaker>JOŽEF KOPŠE:</speaker>
               <p>Gospe in gospodje! Ko gledam predloge Vlade v popravljenem proračunu, je bil
                  očitno vladni namen, da nekaterim ministrstvom, o katerih smo že včeraj govorili
                  in med te spada tudi Ministrstvo za obrambo, očitno lahko jemlje kar tako s
                  podporo tega parlamenta denar, ki pa je nujen za nekatere stvari. Jaz bi pri tem
                  amandmaju Vlade rad predvsem nekaj postavk predstavil, za katere menim, da so
                  skrajno neprimerne, da se odtegujejo iz proračuna. To je prehrana vojakov na
                  služenju vojaškega roka, to je mednarodno sodelovanje v NATU in drugih
                  organizacijah, to so stroški dejavnosti za vojaška in diplomatska predstavništva
                  in investicijsko vzdrževanje opreme in oborožitve. Ko si Vlada in minister za
                  obrambo, ki je član Vlade, dovoli, da se na teh postavkah jemlje denar, mislim, da
                  skrajno neresno razume potrebe Slovenske vojske. Govoril bom mogoče malo več o
                  stroških za dejavnost vojaško diplomatskih predstavništev. Pred kratkim sva bila s
                  kolegom Černetičem v Bruslju na posvetu, ki ga je organiziral NATO pakt in sem
                  lahko videl na svoje lastne oči in izkusil, sem se pogovoril z našim vojaškim
                  atašejem v Bruslju, o načinu njegovem življenje in vseh ostalih držav. Seveda v
                  primerjavi načina življenja našega vojaškega predstavnika pri NATU, nisem vzel za
                  primerjavo nobene velike Nemčije ali Francije ali česar koli. Vzel sem tiste
                  države, ki se imajo interes  približati NATU, tako kot ima tudi naša država z
                  sklepom tega Državnega zbora in z usmeritvijo tega Državnega zbora. To so najbolj
                  marginalne in v težjem finančnem položaju kot je Slovenija; Slovaška, Moldavija,
                  Romunija in vse ostalo. Naš vojaški ataše pri NATO paktu ima en prostor, je sam
                  zaposlen, nima časa opravljati svoje lastne funkcije predvsem zaradi tega, ker
                  mora neprestano sedeti v pisarni. Nima nobene tajnice, niti odzivnika konec
                  koncev, da lahko sprejema eventualna sporočila. Ne more opravljati tega dela, ki
                  ga vojaški atašeji normalno opravljajo za banalne stvari, ker nima ene osebe, ki
                  bi sedela v pisarni in čakala na telefonske pozive.</p>
               <p>Drugi primer v Monsu, imamo dva častnika pri NATO paktu, častnika slovenske
                  vojske, ki živita v podčastniškem bloku, v skupni garsonjeri, kot da bi bila
                  drugačna od drugih in če kdo pozna to vojaško hierarhijo, bo zelo točno vedel, da
                  častniki spadajo v častniška stanovanja, podčastniki v podčastniška stanovanja. Ta
                  naša dva častnika sta degradirana s tem od svoje lastne države, seveda zaradi
                  pomanjkanja sredstev za to dejavnost, v podčastniški čin. Če si to lahko država
                  Slovenija pri taki organizaciji kot NATO pakt privošči, obenem njena Vlada jemlje
                  še na teh segmentih denar v proračunu, je to katastrofa. Jaz bom glasoval proti
                  amandmaju Vlade. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp43">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Černeliču.</p>
            </sp>
            <sp xml:id="SDZ1-Izredna-38-1996-01-17.sp44">
               <speaker>FRANC ČERNELIČ:</speaker>
               <p>Hvala lepa. Tudi sam sem v veliki dilemi v zvezi z amandmajem Vlade. Namreč
                  zmanjševanje je tukaj dosti drastično, glede na to, da pravzaprav vemo že v
                  naprej, da je nenehno pomanjkanje sredstev za dobro pripravo vojske. Sprašujem se,
                  ali ne bi bilo bolje za nekaj let preprosto ne vpoklicati nobenega vojaka, da bi
                  sanirali tako rekoč državno stanje. Ne vem, ali imam pravo informacijo ali nimam
                  prave informacije, da se pač vojaki, ki so na urjenju, pravzaprav ne srečajo niti
                  z bojnim strelivom, da niti ne morejo opraviti streljanja z določeno tehniko, da
                  bi pravzaprav dobili tisti občutek, katerega pričakujemo, da ga bodo imeli, če bi
                  bilo treba braniti dejansko našo državo in naše meje. Ker sem na spodnjem delu
                  doma Slovenije, južnem delu, za katerega včasih razmišljam, da bi bilo Sloveniji
                  menda kar, ali pa nekaterim v vodstvu, menda vseeno ali se malo premakne ali ne,
                  ali je malo ogroženo bolj ali ne, se seveda ne morem strinjati s takim
                  zmanjševanjem, razen če mi minister sam ali nekdo drug iz obrambe zagotovi, da so
                  preračunali in da bodo aktivnosti, ki so potrebne, ne tiste, ki jih načrtuje,
                  ampak tiste, ki so potrebne, dejansko izvajane in seveda spet, če naj povem, ali
                  se pričakuje, da bo v sredini leta prišlo do dodatne zahteve, ker se bo ugotovilo,
                  da je bilo zmanjšanje samo politično za ta trenutek sprejemanja proračuna, medtem
                  ko bo ob sredini leta ali proti koncu leta pa potrebno temu delu dodati. Prav tako
                  seveda bom podpiral in podpiram tisto, kar je dal odbor v zvezi z vzdrževanjem ali
                  pa moj amandma, ki je vezan na to, kajti ugotavljam, da so sedanji objekti,
                  sedanja osnovna sredstva potrebna večjega denarja zato, da bi držali tisti nivo,
                  ki se mu reče tehnično zadovoljivo vzdrževanje.</p>
               <p>Izjemno sem vesel, da se vendarle v tem glasovanju v proračunu pojavljajo tudi
                  posamezniki s te strani, ki imajo svoje stališče, in ki zagovarjajo določene
                  zadeve in tudi tako glasujejo. Upam, da bomo vsi trezno razmišljali in se odločali
                  tudi v tem primeru ne po direktivi, absolutni direktivi. Direktiva je sigurno
                  ohranjanje nekega znosnega dela proračuna, vendar pa ne more biti direktiva v tem
                  smislu, absolutno ničesar, ne glede na to ali je potrebno. To je tako, kot bom
                  primerjal z gasilstvom. Če ni pravi poziv ali prava informacija ali če je
                  direktiva, potem pa ne bi šli v intervence in ne bi pomagali ljudem. Oprostite. Ne
                  glede na to, ali je pravi ali ni pravi primer, seveda se takrat, kadar je potrebno
                  odločiti, pomagati se mora odločati.</p>
               <p>Ob tej priliki bi še rekel eno kritiko na Odbor za finance, ki nam je nekaj
                  amandmajev zavrnil, češ da niso vloženi pravilno. Če bi bil ta odbor korekten, bi
                  poslance opozoril in bi popravek naredili tako, da bi bila zadeva v redu, kajti
                  tudi nekaj teh amandmajev, ki so absolutno zavrnjeni, ima svojo vsebino. Torej
                  prosil bi, da mi iz Ministrstva za obrambo dajo svojo razlago, da se bom dokončno
                  odločil glede tega prvega amandmaja. Tisto, kar je pa odbor dal in pa kar sem
                  predlagal, bom pa podprl. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp45">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Matušu.</p>
            </sp>
            <sp xml:id="SDZ1-Izredna-38-1996-01-17.sp46">
               <speaker>ŠTEFAN MATUŠ:</speaker>
               <p>Gospod predsednik, hvala za besedo. Spoštovane kolegice in kolegi! Moram reči, da
                  sem včeraj postavil kar nekaj vprašanj ministru za notranje zadeve z namenom, da
                  minister pojasni, ali bo zmanjšanje proračunskih postavk okrnilo delo oziroma
                  izvajanje obveznosti, ki sledijo Ministrstvu za notranje zadeve določenih z
                  zakonom. Predstavnik notranjega ministrstva je recimo na odboru za pravosodje
                  zatrjeval, da bi predlagana proračunska sredstva, osnovna predlagana proračunska
                  sredstva, ki so bila v predlogu oziroma zmanjšanje osnovnih proračunskih sredstev,
                  ki so bila v predlogu, pomenilo tudi zmanjšanje nekaterih obveznosti, ki jih imajo
                  po zakonu. Podobna zadeva se danes dogaja z Ministrstvom za obrambo.              
                         </p>
               <p>Zmanjševanje porabe sredstev na vseh področjih je sicer, po mojem mnenju,
                  pozitivno dejanje te države, vendarle pa se mi postavljajo določena vprašanja, kaj
                  to pomeni za slovensko vojsko? Če preberemo razne postavke amandmaja Vlade, na
                  katerih se zmanjšujejo sredstva, me predvsem zanima naslednje. Kaj pomeni za
                  vojsko zmanjšanje v bistvu naslednjih postavk? Recimo zdravstveni pregledi
                  nabornikov se zmanjšajo za 23 milijonov tolarjev. Ali to pomeni okrnjeno
                  zdravstveno dejavnost? Potem prehrana vojakov na služenju vojaškega roka za 93
                  milijonov tolarjev. Ne vem, po mojem mnenju, če si tako razlagam, bi to pomenilo
                  manj kvalitetne prehrane. Tekoče vzdrževanje materialno tehničnih sredstev za 33
                  milijonov in pol. Sofinanciranje programa razvoja proizvodnje. Ali to pomeni manj
                  lastne proizvodnje, več uvoza, v končni fazi pa tudi manj delovnih mest? Potem
                  intendantska in druga oprema mirnodobnih in vojnih enot Slovenske vojske za 95
                  milijonov tolarjev. Ne vem, ali to pomeni recimo slabšo bojno pripravljenost in s
                  tem nezagotavljanje z zakonom in ustavo določenih nalog pri obrambi oziroma
                  zagotavljanju varnosti slovenske države? Podobno je strelivo za usposabljanje, kar
                  za 23 milijonov tolarjev. Ne vem, če en vojak ne opravi določenega števila
                  streljanj, pravzaprav ni usposobljen vojak. To je dejstvo. Potem investicijsko
                  vzdrževanje vojaške opreme in oborožitve slovenske vojske za 37 milijonov in pol.
                  Mislim, lahko bi še in še našteval, vendar na zastavljena vprašanja prosim za
                  odgovor, kajti tudi vaše ministrstvo je takrat na Odboru za obrambo trdilo, da je
                  predlog proračuna, da so v predlogu proračuna sredstva, ki so minimalno potrebna
                  za dejavnosti, ki jih je predvidelo Ministrstvo za obrambo v tem letu. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp47">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Gospod Hvalica.</p>
            </sp>
            <sp xml:id="SDZ1-Izredna-38-1996-01-17.sp48">
               <speaker>IVO HVALICA:</speaker>
               <p>Hvala lepa. V principu sem proti zmanjševanju sredstev za vojsko. Očitno še nismo
                  doumeli, kaj je Slovenska vojska. Žal pa očitno nismo doumeli tudi, kaj so civilna
                  vojaška razmerja. Če ima torej Vlada korajžo zmanjšati sredstva vojski in če je
                  njeno vedenje o tem takšno, da pač to vzdrži vsako kritiko, potem mislim, da imam
                  tudi jaz kot aktivni član Odbora za obrambo pravico predlagati neke
                  prerazporeditve. Zopet ne jemljem, ne dajem, ampak prerazporejam. Različni ljudje
                  različno gledamo, predvsem z aspekta civilno-vojaških razmerij. Gledam na določene
                  postavke pač na svoj način in to sem verificiral tudi z drugimi ljudmi. Ne vem,
                  zakaj bi bilo to nemogoče. Kakorkoli, sem proti amandmaju Vlade. Podpiram
                  Slovensko vojsko. To ne pomeni, da podpiram ministra Kacina, ki nam zadnje čase
                  špiči vse mogoče vragolije in tako dalje in tako dalje. Podpiram Slovensko vojsko.
                  Hvala.</p>
            </sp>
            <sp xml:id="SDZ1-Izredna-38-1996-01-17.sp49">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Verzolaku.</p>
            </sp>
            <sp xml:id="SDZ1-Izredna-38-1996-01-17.sp50">
               <speaker>IVAN VERZOLAK:</speaker>
               <p>Hvala za besedo. Spoštovani zbor! Nikakor se ne strinjam z zmanjševanjem sredstev
                  za Slovensko vojsko. Povedal bi samo par stvari. Omejil se bom o teh vojaških,
                  strogih vojaških zadevah, usposabljanju in tako naprej. Tukaj imamo celo 68
                  postavk, s katerimi jemljemo oziroma Vlada predlaga, da se vzame Ministrstvu za
                  obrambo. Jaz bi samo nekaj stvari izvzel, ki so bolj civilnega značaja, niso
                  direktno namenjene za strogo usposabljanje, čeprav je vse seveda povezano. To
                  mislim, prehrana vojakov na služenju vojaškega roka kar za 93 milijonov. Potem
                  obvezno cepljenje. Ne vem, celo to so šli črtati. Ali Vlada misli, da so vojaki
                  imuni na vse bolezni? Potem zdravstveni pregledi nabornikov. Popolnoma
                  nerazumljivo in to 23 milijonov. Potem jemlje civilno služenje vojaškega roka 2
                  milijona; prehrana enot rezervnega sestava zopet 4 milijone in 300 tisoč;
                  zdravstvena kurativa in lekarniška dejavnost zopet 12 milijonov; medicina dela 4
                  milijone 175 tisoč; zdravstveno preventivna dejavnost 793 tisoč; potem nakup
                  sanitetne opreme milijon 914 tisoč; nakup opreme za protipožarno zaščito in
                  varstvo pri delu zopet 2 milijona pa še nekaj; vojaške štipendije; odškodnine za
                  škodo, povzročeno s strani JLA.</p>
               <p>Izbral sem samo nekaj teh bolj civilnih zadev, brez katerih absolutno Slovenska
                  vojska verjetno ne more delovati. Če vzamemo, samo še enkrat povzamem, zdravstveno
                  stanje vojakov, prehrana, usposabljanje. Mislim, da je to absolutno nesprejemljivo
                  in seveda bom glasoval proti temu zmanjšanju sredstev za Slovensko vojsko. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp51">
               <speaker> PREDSEDNIK JOŽEF ŠKOLČ:</speaker>
               <p>Hvala lepa. Pozval bi naslednje razpravljavce, če je to mogoče, da ne čitajo teh
                  stvari, ki so jih tako vsi dobili in so javni dokument, tako da jih imajo tudi
                  ljudje, ki spremljajo sejo, da bolj vodijo razpravo o postavkah.</p>
               <p>K besedi se je javil gospod Sisinger.</p>
            </sp>
            <sp xml:id="SDZ1-Izredna-38-1996-01-17.sp52">
               <speaker>IVAN SISINGER:</speaker>
               <p>Spoštovani predsednik! Tudi pri tem poglavju se vprašam, sam sebe, kaj smo delali
                  v Odboru za obrambo, ko smo obravnavali amandmaje, ki so bili vloženi na tem
                  odboru pri tem poglavju. Seveda moram povedati, in to vedo vsi člani Odbora za
                  obrambo, da smo z veliko pozornostjo, lahko rečem, obravnavali vložene amandmaje,
                  obravnavali celotno poglavje obrambnega področja in seveda soglasno seveda
                  potrdili, da ni mogoče zmanjševati nobene postavke v Ministrstvu za obrambo, ampak
                  da je treba poskrbeti, da se na posameznem področju kvečjemu določena sredstva
                  povečajo. Tako smo v celoti podprli seveda predlagani proračun za področje obrambe
                  na vseh postavkah, zato seveda ni mogoče in ne morem podpirati vladnega amandmaja
                  pod a), ki na celi vrsti postavk enostavno kar poseže z velikim znižanjem. Takšen
                  amandma seveda, mislim, da tudi ostali člani odbora ne morete podpirati, ker v
                  bistvu, jaz menim, da vodi v en silen propad na tem področju aktivnosti, kar je že
                  danes bilo povedano. Prav tako seveda ne morem, da ne bi podprl amandmaja gospoda
                  Černeliča in če seveda ta ne bo dobil podpore, potem normalno moramo podpreti
                  amandma Odbora za obrambo pod točko 6, kjer smo seveda obravnavali problematiko
                  tekočega vzdrževanja objektov. Mislim, da smo enotno ugotovili v Odboru za
                  obrambo, da je na tem področju treba zagotoviti teh 100 milijonov, da je to
                  minimalno, kolikor je, zato smo na odboru soglašali, da seveda podpiramo amandma
                  obrambe, in obrambnega imamo pod točko 6, da se vendarle zagotovi, ker je razlika
                  med petim in šestim amandmajem samo v viru sredstev in smo seveda zato povzeli
                  svoj amandma, Odbor za obrambo pod 6, da se ta sredstva, teh 100 milijonov
                  zagotovi za tekoče vzdrževanje objektov in mislim, da je ta amandma treba podpreti
                  tudi, ker sicer na tem področju povzročamo veliko novo škodo, ki ne vem, kako jo
                  bomo seveda odpravili. Podprl bom seveda vse amandmaje, ki prispevajo in so proti
                  zmanjšanju sredstev v tem poglavju.</p>
            </sp>
            <sp xml:id="SDZ1-Izredna-38-1996-01-17.sp53">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo? Pozivam predstavnike Vlade, da odgovorijo na
                  zastavljena vprašanja. Besedo dajem ministru, gospodu Kacinu.</p>
            </sp>
            <sp xml:id="SDZ1-Izredna-38-1996-01-17.sp54">
               <speaker>JELKO KACIN:</speaker>
               <p>Gospod predsednik, poslanke in poslanci! V Ministrstvu za obrambo smo zelo skrbno
                  tehtali naše napore in možnosti, da bi zagotovili nujno potrebno višino sredstev
                  za delovanje Ministrstva za obrambo in obeh sistemov, za katera ministrstvo
                  odgovarja, za obrambni sistem in za sistem zaščite in reševanja. Vendar je
                  omejevanje razpoložljivih sredstev za potrebe proračuna zarezalo tudi na obrambno
                  področje. Ves čas smo si prizadevali in na tem tudi stojimo, da bi temeljna
                  osnovna dejavnost na noben način ne bila prizadeta. Zato smo že v pripravi
                  proračuna zmanjševali vse mogoče investicije zato, da bi bilo na voljo čim več
                  denarja za redno, temeljno dejavnost obrambnega sistema in sistema zaščite in
                  reševanja. Vendar v zaključni fazi ni bilo mogoče ukrepati drugače, kot da smo
                  linearno zmanjševali posamezne postavke v relativnem deležu 6%. In to, kar ste
                  videli v preglednici kot sestavni del amandmaja, je to linearno znižanje za 6%.
                  Kako bomo kompenzirali to znižanje, lahko odgovorim na naslednji način. V
                  Ministrstvu za obrambo izvajamo tako imenovan program kakovosti, katerega namen je
                  pridobiti tudi certifikat ISO 9.001, s katerim se uvajajo določene racionalnosti v
                  poslovanju Ministrstva za obrambo, predvsem pa se zagotavlja večja preglednost nad
                  vsemi količinami vseh artiklov, ki so pri nas na voljo. Z boljšim informacijskim
                  sistemom, z natančnim spremljanjem stanja bomo lahko del te dejavnosti nadomestili
                  oziroma ta izpad nadomestili.</p>
               <p>Mnogi ste načenjali nekatera vprašanja, vprašanja prehrane. Tudi pri dobaviteljih
                  prehrane se skozi razpise lahko doseže določene racionalizacije in računamo, da
                  bomo zagotovili enakovredno ustrezno prehrano, ne da bi to prizadelo kvaliteto
                  prehranjevanja pripadnikov Slovenske vojske.</p>
               <p>Naštevali ste tudi druge primere, primere zdravstvenih pregledov nabornikov,
                  sofinanciranje razvoja proizvodnje, intendantskih sredstev investicijskega
                  vzdrževanja. Ko gre za zdravstvene preglede nabornikov, gre za našo obveznost, da
                  se z izvajalci teh pregledov dogovarjamo o stroških, ki so povezani s temi
                  pregledi. Zdravniške preglede, zdravstvene preglede nabornikov izvajajo
                  zdravstvene organizacije, zdravstveni domovi. In v dogovoru z njimi računamo, da
                  bo mogoče doseči določne racionalizacije in na ta način zagotoviti enakovredno
                  zdravstveno varstvo. Torej zdravstveni pregledi nabornikov pred vstopom na
                  služenje vojaškega roka niso ista zgodba, kot pa je zdravstveno varstvo
                  pripadnikov Slovenske vojske oziroma vojakov na služenju vojaškega roka. Ko
                  govorimo o intendantskih sredstvih, dopuščamo možnost, da se bo pri nekaterih
                  firmah, ki dobavljajo opremo za potrebe Slovenske vojske, pokazal problem, ker
                  bomo morali količine, ki smo jih predhodno načrtovali in ki so jih nekateri tudi
                  že naročili, zmanjšati na račun manjših stroškov. Ko pa gre za investicijsko
                  vzdrževanje, bo pač nekatere investicije potrebno prolongirati in jih prenesti v
                  naslednje finančno obdobje.</p>
               <p>Ves čas si maksimalno prizadevamo, da bi naša dejavnost tekla nemoteno. Nekdo od
                  vas je vprašal, ali računamo, da bomo med letom pridobili dodatna sredstva. Nobene
                  posebne možnosti in upanja ni, da bi med letom dobili dodatna sredstva. V kolikor
                  pa bi se razmere v naši neposredni soseščini zaostrile in bi bilo potrebno
                  aktivirati oziroma mobilizirati večje število pripadnikov Slovenske vojske, potem
                  v proračunu denarja za to ni in v tem primeru bo Ministrstvo za obrambo prisiljeno
                  zahtevati dodatna sredstva, če bo aktivnost Slovenske vojske večja. Še enkrat bi
                  rad poudaril - naš osnovni namen je bil, je še vedno, opravljati predvsem temeljno
                  osnovno dejavnost, medtem ko prolongirati investicije v prihodnje obdobje in
                  zagotoviti ustrezno oskrbo obeh sistemov - obrambnega sistema in sistema zaščite
                  in reševanja. Hvala.</p>
            </sp>
            <sp xml:id="SDZ1-Izredna-38-1996-01-17.sp55">
               <speaker>PREDSEDNIK JOŽEF ŠKOLČ:</speaker>
               <p>Hvala. K repliki se je javil gospod Kopše.</p>
            </sp>
            <sp xml:id="SDZ1-Izredna-38-1996-01-17.sp56">
               <speaker>JOŽEF KOPŠE:</speaker>
               <p>Kot poslanec Državnega zbora o proračunski razpravi in verjetno še kdo razen mene,
                  se zelo nerodno počutim, ko na eni strani verjamem predlagateljem proračuna v prvi
                  fazi, da so upoštevali vse možne racionalizacije, ki so potrebne, da državo
                  določena dejavnost stane optimalno, se pravi, da bo lahko izvrševana in da bo
                  obenem vzgojena. Tukaj mi je minister Kacin, in v nekem delu tudi minister Šter
                  včeraj, odgovoril, da dajejo rešitve, ki bi jih morali kot ministri in njihovo
                  osebje ter ministrstva upoštevati ob osnovnem predlogu proračuna. Minister Kacin
                  je malo prej ugotavljal v svojem nagovoru, kje lahko doseže določene
                  racionalizacije. To je bila dolžnost tega ministrstva, da to ugotavlja v prvi fazi
                  predloga proračuna, ne pa, da ta Državni zbor in poslance v tem Državnem zboru
                  pripravi do tega, da verjamejo v dobri veri, da so postavili in izvolili ministre,
                  ki bodo racionalno delovali in v tem smislu tudi predlagali racionalen proračun iz
                  državnih stroškov. Tokrat že drugič v razgovorih o proračunu slišimo neke vrste
                  <q>"mea culpa"</q>, previsoko smo planirali. To je ena možnost. Druga možnost, ki jo
                  vidim, da so zaradi političnih interesov koalicije in Vlade ministri preprosto iz
                  ljubega miru pristali na znižanje postavk, ki so nujno potrebne. Če je ta druga
                  možnost verjetna, potem je vprašanje kvalitete teh ministrov, gospe in gospodje,
                  potem je vprašanje, ali smo potrdili prave ministre. Nikakor se pa kot poslanec
                  tega Državnega zbora ne morem strinjati, in kot človek, ki ve, da država sloni na
                  nekih temeljih, med njimi je tudi eden od teh temeljev oziroma, če hočete,
                  stebrov, Slovenska vojska, da kot poslanec in tudi kot član odbora v tistem
                  obdobju dobivam podatke in zagotovila, da je to minimum, da se ne da zmanjšati, da
                  je to optimum za delovanje Slovenske vojske, danes pa slišim celo vrsto predlogov
                  racionalizacije. Gospodje, potem se ne čudite, da je lahko včasih kdo od poslancev
                  kritičen do ministrov in do celotne Vlade. Tukaj je gospod Kacin prezentiral točno
                  to, kar sem rekel in mislim, da moramo krepko premisliti in devalvirati vsa
                  zavzemanja dobromislečih poslancev in nekaterih članov Odbora za obrambo, da je
                  vojska prikrajšana, ugotavljamo pa, da ministrstvo ni izrabilo vseh možnosti, ki
                  bi jih moralo izrabiti pri projektiranju proračuna. To je sramota za to državo.
                  Hvala lepa.</p>
            </sp>
            <sp xml:id="SDZ1-Izredna-38-1996-01-17.sp57">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Černelič.</p>
            </sp>
            <sp xml:id="SDZ1-Izredna-38-1996-01-17.sp58">
               <speaker>FRANC ČERNELIČ:</speaker>
               <p>Hvala lepa. Gospod minister, vam repliciram v smislu, ko ste rekli in dejansko
                  pristali na to, da ste linearno zniževali pač proračun. Mislim, da si tega ne bi
                  smeli dovoliti. Seveda repliciram istočasno tudi predsedniku Drnovšku, ki je
                  uvedel to metodo linearnega zniževanja. Ta metoda ni na nivoju niti najbolj
                  preprostega kmeta, kajti, če bi kmet na svojem posestvu šel na linearno
                  zniževanje, bi to pomenilo tako: zorjem plitveje, ne pobranam, ker je to
                  zniževanje, posejem bistveno manj semena kot je normalno, poškropim z razredčeno
                  količino škropil, pognojim z manjšo količino kot je to nujno in na koncu poberem
                  samo eno tretjino tistega pridelka. Kam pridemo s takim, pa vsak kmet zna zelo
                  natančno presoditi. Torej linearnega znižanja ne more biti. Lahko je, enostavno,
                  da se izpusti, se eno leto ne obdela ene parcele, da se odloči za to. To je lahko.
                  Vendar pa linearno znižanje na posestvu ni mogoče. Lepo prosim, vsaj v bodoče se
                  naj tega ne poslužuje nihče, torej niti ministri, še najmanj pa predsednik Vlade.
                  Hvala lepa.</p>
            </sp>
            <sp xml:id="SDZ1-Izredna-38-1996-01-17.sp59">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Ivo Hvalica.</p>
            </sp>
            <sp xml:id="SDZ1-Izredna-38-1996-01-17.sp60">
               <speaker>IVO HVALICA:</speaker>
               <p>Hvala lepa. Spoštovani! Ja, samo še tega se je manjkalo, kar je minister tu
                  povedal, linearno znižanje, pri čemer je pozabil, kako je nastopil on in njegovi
                  sodelavci v Odboru za obrambo, ko so predstavili proračun. Ali nas imate res za
                  bebce? Ali mislite, da naš spomin sega tako malo nazaj? Takrat ste zatrjevali, da
                  je vse, kar je napisano, neobhodno potrebno in da pravzaprav si ne more resor za
                  obrambo privoščiti niti tolarja znižanja in jaz sem vam verjel. Pravzaprav vam,
                  minister, nisem verjel, ker vam nisem nikdar verjel, ampak verjel sem vašim
                  ljudem. Zdaj bom začel dvomiti pa še vanje. Vi ste imeli vseskozi do našega odbora
                  en podcenjevalni odnos. Imel sem priliko na nekem seminarju v inozemstvu slišati,
                  kaj pomenijo civilno-vojaška razmerja. Imel sem priliko govoriti z drugimi
                  poslanci, evropskimi poslanci, kaj pomeni Odbor za obrambo nekje. Vi ga imate kot
                  privesek, kot nekaj, kar spremlja vaš resor. Ne, ne, Odbor za obrambo je nekaj,
                  kar mora nadzirati vaš resor in vi ste nas prevarali, jaz vas javno tu obtožujem
                  prevare. Če bi vi sneli samo investicije ven, tistih, mislim, da je 500 milijonov,
                  potem bi jaz to razumel. Aha, to je pa nekaj, kar se lahko posticipira. Ampak ne,
                  linearno znižanje. Torej ste popolnoma nekredibilni. Ali ni mogoče tudi kaj
                  drugega temu vzrok? Ali ni to mogoče koncesija za vaše, prej sem jih imenoval
                  vragolije, to je bilo zelo olepšano, za vaše neumnosti, ki jih počenjate, ali ni
                  to koncesija zaradi tega, da pridobite kredibilnost znotraj Vlade? Med slovenskim
                  narodom, mislim, da ste jo že izgubili. To se sprašujem. Torej, ampak to vi
                  počenjate na račun Slovenske vojske in to me moti in tega vam ne odpustim in to
                  vam zamerim. Toliko. In moram reči, da bom glasoval proti temu vašemu amandmaju.
                  Vi ste se pa nekako pravzaprav s tem sprijaznili, kot da se ne borite za vaš
                  resor, kot da je to samo po sebi umevno in bi vas prosil navsezadnje, da bi
                  povedali, zakaj ste vi pristali tako enostavno na znižanje pri 60-ih, 70-ih
                  postavkah, za katere ste prej govorili, so neobhodno potrebne. Zakaj ste vi na to
                  pristali? Če lahko, če lahko, poskušajte ovreči, torej mojo trditev, da je to
                  zaradi tega, ker niste kredibilni znotraj stalne Vlade oziroma znotraj kabineta.
                  Drugače si tega ne znam razlagati, ker toliko ste pa že varzirani, da ne bi počeli
                  tega od predstavitve proračuna pa do, torej do glasovanja o amandmajih v Državnem
                  zboru, da popolnoma spreminjate vaše mnenje oziroma vaš koncept zagovora tega
                  proračuna. Hvala.</p>
            </sp>
            <sp xml:id="SDZ1-Izredna-38-1996-01-17.sp61">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Poslanke in poslance opozarjam, da tudi danes še zmeraj razpravljamo o
                  proračunu in o postavkah, ne pa o osebah!</p>
               <p>K repliki se je javil gospod Verzolak.</p>
            </sp>
            <sp xml:id="SDZ1-Izredna-38-1996-01-17.sp62">
               <speaker>IVAN VERZOLAK:</speaker>
               <p>Hvala za besedo. Spoštovani zbor! Moram reči, gospod minister Kacin, na vaše
                  izvajanje, da ste me razočarali. Mi na Odboru za obrambo smo se trudili, da
                  zagotovimo tisto minimalno vsoto, ki bi bila potrebna za primerno usposabljanje
                  Slovenske vojske in tudi na vaš predlog, sedaj pa prehajate s temi predlogi, da se
                  strinjate z zmanjšanjem za 6%, tako mimogrede. Sedaj se sprašujem, kje je tista
                  spodnja meja? Morda se strinjate še za zmanjšanje 6%? Enostavno vam ne verjamem
                  več, vašim predlogom. Morete razumeti, da po takem dejanju se dejansko lahko
                  sprašujemo, koliko resnično potrebujemo denarja za usposabljanje Slovenske vojske
                  in ali je tudi ta vsota še vedno previsoka. Mislim, da ni. Moram priznati, včeraj
                  je bil policijski minister vsaj toliko dedca, da je branil svoje stališče in je
                  bil proti zniževanju proračuna v njegovem ministrstvu. Kot sem povedal, resnično
                  bi rad vedel, katera je tista vsota, ki še dejansko zagotavlja nemoteno delovanje
                  Slovenske vojske? Hvala lepa.</p>
            </sp>
            <sp xml:id="SDZ1-Izredna-38-1996-01-17.sp63">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? Gospod minister.</p>
            </sp>
            <sp xml:id="SDZ1-Izredna-38-1996-01-17.sp64">
               <speaker>JELKO KACIN:</speaker>
               <p>Gospod predsednik, poslanke in poslanci! Veseli me prizadevanje poslancev
                  Državnega zbora, da se obrambi nameni več sredstev, oziroma da imamo za sistem
                  obrambe in sistem zaščite in reševanja na voljo sredstva v višini, kakor je bilo
                  to mogoče ob prvem branju proračuna. Ampak opozoriti vas moram, da je znižan
                  celoten proračun in zato se tudi področje Ministrstva za obrambo temu znižanju ni
                  moglo izogniti. Rad bi pa posebej poudaril in citiral predsednika Vlade dr.
                  Drnovška ob prvi razpravi, ko je povedal, da obramba ostaja ena od treh prioritet
                  v letošnjem proračunu. Temu je zares tako. Gospod Kopše govori o tem, da naj bi
                  bili zadovoljni s temi sredstvi. Denarja ni dovolj. Potrebovali bi ga več. Ampak
                  tako kot moramo ekonomizirati pri vsakem družinskem proračunu in porabiti toliko
                  kot je na voljo, temu se ne more izogniti niti Ministrstvo za obrambo, ko gre za
                  obrambni sistem in sistem zaščite in reševanja in prisiljeni smo nekatere stroške
                  premestiti v prihodnost in se jih v tej fazi odreči. Pri tem poskušamo, kjer je le
                  mogoče, ukrepati selektivno, kjer pa ni več kakšnih posebnih manevrskih možnosti,
                  da gre za linearno znižanje. Nekateri ste tukaj zastavili vprašanja, na primer,
                  ali je mogoče znižati količino streliva, ki ga nujno potrebujemo? Ta hip ne, ampak
                  odločili smo se, da bomo pospešeno uvedli nova učna sredstva in simulatorje, s
                  katerimi bomo zmanjšali dejansko porabo streliva po posameznih orožjih. In na ta
                  način bomo skozi program kakovosti, skozi racionalizacije v prihodnjem obdobju
                  ustvarili pogoje, da lahko z denarjem, ki ga imamo na voljo, opravimo enako ali še
                  bolj kvalitetno usposabljanje Slovenke vojske. Ampak še enkrat, gospe in gospodje,
                  moram poudariti, gre za znižanje celotnega proračuna in tudi Ministrstvo za
                  obrambo znotraj Vlade ni bilo in ni nobena izjema. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp65">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo? Gospod Jančar.</p>
            </sp>
            <sp xml:id="SDZ1-Izredna-38-1996-01-17.sp66">
               <speaker>JANEZ JANČAR:</speaker>
               <p>Hvala lepa. No, jaz sam bom ta amandma podprl, zato ker se mi zdi, da ima tudi to
                  ministrstvo dovolj sredstev, da z danimi sredstvi lahko zagotovi tisto optimalno
                  varnost, kljub temu, da vem, da sredstva, ki so namenjene za to ministrstvo, niso
                  tako majhna. Me pa čudi sprenevedanje več kot polovice tega zbora. Povejte, od kje
                  naj vzamemo? Tam imate ministra, pa mu povejte, kje naj vzame še dodatnih 100
                  milijard. Včeraj smo govorili za policijskega ministra, da mu je treba dati, danes
                  smo govorili za zunanje ministrstvo, da je treba dati, je treba dati za obrambo,
                  za šolo vemo koliko gre za plače za učitelje, pa so majhne, za zdravstvo je isto.
                  Potem imamo za socialne zadeve vse po zakonu, točno 90%, čez 90% sredstev, ki so
                  namenjene na postavki vnaprej razdeljenih. Ja, pa dragi moji, dajte se
                  sprenevedati. Jaz bi razumel, da bi vi bili sploh opozicija tista, ki bi rekla,
                  proračun je za 200 milijard prevelik. <stage>(Ne.)</stage> Vi bi ga nategnili.
                  Povejte ljudem, kje boste vzeli? Ali boste davke povečali? Pa ne se hecati, lepo
                  prosim.</p>
            </sp>
            <sp xml:id="SDZ1-Izredna-38-1996-01-17.sp67">
               <speaker>PREDSEDNIK JOŽEF ŠKOLČ:</speaker>
               <p>K repliki se je javil gospod Kopše.</p>
            </sp>
            <sp xml:id="SDZ1-Izredna-38-1996-01-17.sp68">
               <speaker>JOŽEF KOPŠE:</speaker>
               <p>Repliko imam seveda ministru Kacinu, ker gospodu Jančarju se ne splača
                  replicirati, ker če v teh proračunskih obravnavah ni slišal predlogov opozicije za
                  zmanjšanje proračuna, potem mu bog ne more več pomagati, ne da bi mu še opozicija.
                  Gospod minister, vi ste rekli tukaj in pa negirali ali pa se po eni strani tudi
                  zahvalili nekaterim poslancem Državnega zbora, da skrbijo za obrambo. Poglejte,
                  jaz sem prišel v razpravo braniti proračun obrambnega ministrstva v obeh delih,
                  pri tem amandmaju pod točko a). To, kar sem že povedal, v dobri veri, da ste vi in
                  vaše ministrstvo planirali optimalno. Vi ste v svojem nagovoru, nakar sem vam
                  seveda odgovoril, potrdili to potrebo, da se zmanjša proračun. Gre za eno drugo
                  stvar. Ali ste nerealno planirali, se pravi, poizkušali dobiti več kot je optimum
                  v predlogu proračuna, ali pa ste popustili predlogom predsednika Vlade, finančnega
                  ministra in ne vem koga še, Vlade in ste linearno šli v znižanje. Če ste to drugo
                  naredili in če druge možnosti niste imeli kot pristati na to in če ste sigurno in
                  dobro planirali v prvi fazi, potem pričakujem od vsakega resnega ministra v vsaki
                  resni Vladi, da izjavi javnosti in temu Državnemu zboru, da s sredstvi, ki so bila
                  dodeljena, ne more v redu upravljati in konsekvenca se ve. V Državnem zboru smo
                  imeli samo en primer človeka, ki je sam potegnil konsekvenco za neka, sicer druga
                  dejanja, to je minister Kozinc, in nobenega drugega več. Prva možnost je, da ste
                  bili neobjektivni pri planiranju, druga možnost pa je, da ste popustili v svoji
                  funkciji, gospod minister. Iz vseh vaših odgovorov drugega ne vidim. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp69">
               <speaker>JOŽEF ŠKOLČ:</speaker>
               <p>Hvala lepa. Če lahko pomagam, gospod Kopše, vsak minister, ki meni, da ima
                  sredstev premalo, lahko povleče konsekvence in iz tega, da jih nihče ni,
                  predpostavljam, če si lahko dovolim ta komentar, da je bila ta racionalizacija več
                  kot nujna.</p>
            </sp>
            <sp xml:id="SDZ1-Izredna-38-1996-01-17.sp70">
               <speaker>PREDSEDNIK JOŽEF ŠKOLČ:</speaker>
               <p>Hkrati se vam, gospod Kopše, opravičujem, ker nisem šel spodaj in upam, da mi to
                  drugi člani in članice zbora dovolijo glede na to, da o tem nisem razpravljal. To
                  sem rekel samo zaradi tega, ker bi vas v skladu s pozivi članov kolegija rad
                  usmeril k temu, da razpravljate o tem, kar je na dnevnem redu, to so pa postavke
                  znotraj proračuna in ne druge stvari. Za tiste, ki težko poslušate seveda
                  predsednika Državnega zbora, se pa vam opravičujem. Želi še kdo besedo? Na to
                  nimate besede, poznate moj običaj, gospod Kopše.</p>
               <p>Torej prehajamo h glasovanju. Smo na strani 46. Najprej bomo glasovali o amandmaju
                  pod a), predlagatelj je Vlada Republike Slovenije. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod 1. Predlagatelj je gospod Ivo Hvalica. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajam k amandmaju pod številko 2. Predlagatelj je gospod Hvalica. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 3. Predlagatelj je gospod Hvalica. Ugotovimo
                  sklepčnost! <stage>(45 prisotnih.)</stage> Ugotovimo sklepčnost! Seveda izkoriščam
                  ta trenutek za to, da pozovem vodje in sekretarje poslanskih skupin, da zagotovijo
                  prisotnost v dvorani. <stage>(51 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 4. Predlagatelj je gospod Hvalica. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 5. Predlagatelj je gospod Franc Černelič.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajam k amandmaju pod številko 6. Predlagatelj je Odbor za obrambo. Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 7. Predlagatelj je gospa Irena Oman. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Nadaljujemo z razpravo o amandmajih pod Upravo Republike Slovenije za zaščito in
                  reševanje.</p>
               <p>Pod a) je vložila amandma Vlada Republike Slovenije. Matično delovno telo to
                  podpira. Pod 1 je predlagatelj skupina poslancev, s prvopodpisanim gospodom
                  Sisingerjem; matično delovno telo ne podpira, Odbor za obrambo ne podpira in
                  predlaga svoj amandma. Pod 2 predlaga Odbor za obrambo in matično delovno telo
                  tega ne podpira. Pod 3 je predlagatelj skupina poslancev s prvopodpisanim gospodom
                  Sisingerjem; matično delovno telo ne podpira, Odbor za obrambo delno podpira. In
                  potem je še Inšpektorat Republike Slovenije za varstvo pred naravnimi in drugimi
                  nesrečami, kjer imamo amandma Vlade pod a) in ga matično delovno telo podpira.
                  Želi kdo besedo? Gospod Kopše.</p>
            </sp>
            <sp xml:id="SDZ1-Izredna-38-1996-01-17.sp71">
               <speaker>JOŽEF KOPŠE:</speaker>
               <p>Amandma Vlade ponovno odvzema, in to Upravi Republike Slovenije za zaščito in
                  reševanje v sklopu obrambnega ministrstva, določena sredstva. Poglejte, postavka
                  4791 - požarni sklad, to pa neodvisno od ministra, ki vodi ministrstvo in pa od
                  človeka, ki vodi upravo za zaščito in reševanje. Vem, da je ta požarni sklad eden
                  od virov sredstev, ki so nujno potrebna. Jaz sem še pred kratkim bil v dveh
                  gasilskih društvih in smo se pogovarjali o težavah, ki jih imajo ti ljudje in
                  moram reči, da je vsak tolar, ki je odvzet, na tem področju izredno pomemben in že
                  vsaka malenkost onemogoča delovanje v dosedanjem smislu tudi racionalizirano
                  delovanje društev, poklicnih gasilcev in pa vseh ostalih, ki se s tem ukvarjajo.
                  Sicer je amandma Odbora za finance v nekem malem delu vrnil nekaj sredstev, čeprav
                  je bil namen drug, za gorsko reševalno službo 20 milijonov tolarjev, vendar je
                  gospod Kopač, ki je tudi gasilec, primaknil še gasilce zraven, kar je razvidno iz
                  magnetograma, tako da neko malenkost dobivajo nazaj v tem amandmaju odbora. To
                  smatram za neresno dejanje Vlade. Upam, da bo tokrat minister branil vsaj to
                  postavko, se pravi ta amandma Vlade pod točko a). Hvala.</p>
            </sp>
            <sp xml:id="SDZ1-Izredna-38-1996-01-17.sp72">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Sisinger.</p>
            </sp>
            <sp xml:id="SDZ1-Izredna-38-1996-01-17.sp73">
               <speaker>IVAN SISINGER:</speaker>
               <p>Spoštovani predsednik, poslanke in poslanci! Ko nadaljujemo obrambno področje, smo
                  seveda prišli na področje Uprave za zaščito in reševanje. Moram povedati seveda,
                  da gre za tri pomembne amandmaje, pri katerih je bil odbor, moram reči, soglasen,
                  ponovno lahko tukaj izjavim, soglasen, da smo seveda ugotovili, da je že tretje
                  leto dejansko prizadeto področje Republiške uprave za zaščito in reševanje in da
                  se že tretje leto rapidno zmanjšujejo sredstva v proračunu za področje zaščite in
                  reševanja, to pa pomeni za področje številnih organiziranih skupin, organizacij in
                  društev, ki za področje zaščite in reševanja v naši Sloveniji in državi delajo.
                  Mislim, da ni treba naštevati teh 39 organizacij in društev in ni treba ponavljati
                  ne gasilcev, ne potapljačev, ne gorskih reševalcev in vsega tega. Vse te smo
                  spravili v položaj, odkar smo ukinili SIS-e materialne proizvodnje in tekoče
                  prilivanje sredstev v situacijo, da pravzaprav ne bodo več mogli opravljati svojih
                  nalog, ampak ne za sebe. Ne gasilci za sebe niti gorski reševalci za sebe, ampak
                  vsi skupaj so samo za to, da rešujejo vse nas, da rešujejo državno imetje, da
                  rešujejo takrat, kadar rabimo pomoč. Zato smo bili v Odboru za obrambo soglasni,
                  da je treba, moram reči, ker je večina podpisnikov prvega amandmaja takšnih, da
                  smo soglašali, da če podpremo amandma odbora, ki je formuliran pod številko 2, da
                  smo v tem primeru pripravljeni, da se amandma pod 1 umakne. Zato predlagam, da
                  glasujemo najprej o amandmaju številka 2, to je amandma odbora, kjer je govor o
                  tehničnih sredstvih za civilno zaščito, da se ta povečajo, ker tehnična sredstva
                  so danes največji problem na celotnem področju civilne zaščite in te Republiške
                  uprave za zaščito in reševanje. Če ne primaknemo teh minimalnih sredstev, ki so tu
                  predlagana, potem se resnično lahko te organizacije upravičeno sprašujejo, kako
                  dolgo bodo še zmogle z nekimi zastarelimi tehničnimi sredstvi opravljati svoje
                  naloge. Zato amandmaja Vlade, ki posega celo v požarni sklad, znižanje požarnega
                  sklada za celih 200 milijonov - dragi prijatelji, mi smo v lanskem letu
                  obravnavali tukaj v Državnem zboru, da se celotni požarni sklad nameni za gasilsko
                  tehnično opremo. Zakaj? Zato, ker je bilo nujno, da smo jim namenili iz tega
                  sklada. Zdaj bomo pa ta požarni sklad za polovico znižali. To pomeni, da ne bomo
                  tem organizacijam, tem 1400 društvom ničesar več dali. Menim, da je to tako
                  pripravljeno, da mora človeka srce zaboleti, ko pozna te stvari in kdor pozna te
                  stvari, vam iskreno povem, je še huje, kot je povedal predvsem gospod Kopše.
                  Tistemu, ki ima vsaj malo pogleda v gasilske organizacije in društva, potem vam
                  iskreno povem, bi mu morale priti solze v oči, preden bo glasoval o takšnem
                  vladnem predlogu. Solze v oči. Samo to vam rečem.</p>
               <p>Drugo, kar se tiče amandmaja pod številko 3, ki smo ga soglasno podprli na
                  matičnem odboru - Odboru za obrambo - sofinanciranje društev in organizacij.
                  Govorim o vseh tistih 39 društvih, ki so našteta pri Republiški upravi za zaščito
                  in reševanje in tu je bilo rapidno zmanjšanje teh sredstev za te namene in če ne
                  bomo tega amandmaja, dragi prijatelji, poslanke in poslanci, podprli, potem ne
                  vem, kaj pravzaprav resnično še podpiramo. Ali je res tisto, kar sem prebral v
                  časopisu Republika ali Delo včeraj ali danes, da gre za prisilo in pritisk, ne
                  samo na poslance, pritisk na ministre in da je predsednik Vlade izjavil - piše
                  noter - tisti minister, ki se ne strinja s takšnim proračunom, ki se ne strinja s
                  takšnim znižanjem, o katerem je prej govoril gospod Kacin, lahko kar odstopi. Jaz
                  bi rad videl takega ministra, ki se ne strinja, ampak Državni zbor bo odločil, ali
                  ga bo razrešil ali ne, takšnega ministra, ki je samostojen minister. Mislim, da bi
                  Državni zbor moral reči, da je treba dati takšnemu ministru podporo in ne
                  razrešitev. Zato vas prosim, poslanke in poslanci, da amandma Vlade pod a)
                  zavrnemo, da sprejmemo pod 2 in 3, da se bomo vsaj delno oddolžili tem tisočim in
                  sto tisočim ljudem, ki delajo vsak dan in bedijo na republiškem področju zaščite
                  in reševanja. Če tega ne naredimo, ne vem, kako jim bom lahko vsi po vrsti še
                  pogledali v oči. Hvala.</p>
            </sp>
            <sp xml:id="SDZ1-Izredna-38-1996-01-17.sp74">
               <speaker>PREDSEDNIK JOŽEF ŠKOLČ:</speaker>
               <p>Hvala. K besedi se je javil gospod Černelič.</p>
            </sp>
            <sp xml:id="SDZ1-Izredna-38-1996-01-17.sp75">
               <speaker>FRANC ČERNELIČ:</speaker>
               <p>Hvala. Jaz ne bom tako glasen, kot je moj kolega, ampak zaradi tega pa mislim, da
                  bom ravno tako dovolj argumentiral zadeve. Namreč postavka, o kateri govorimo,
                  19.12 Uprava Republike Slovenije za zaščito in reševanje. Delovanje te postavke,
                  ali to, kar omogoča ta postavka, jaz pač jemljem, da je to neke vrste ministrstvo,
                  ki se ukvarja z ljudmi danes in seveda jutri. Torej ne tako kot vojska, za katero
                  pričakujemo, da je odmaknjena možnost vojaškega delovanja, vendar nesreče se
                  dogajajo tako danes in se bodo dogajale jutri. Gre za nek odnos do slovenskega
                  prebivalstva, do slovenske imovine v tem trenutku in za bodoče. Zmanjševanje
                  nekaterih postavk, recimo tako kot je v prvem amandmaju, gre v smeri uničenja
                  prostovoljne dejavnosti. Mi moramo oceniti, pa ne samo gasilske, tudi vse ostale.
                  Moramo oceniti, ali je ta pot dejansko pravilna. Šli bomo v smer ruskega sistema.
                  Imeli bomo nekaj plačanih, redko posejanih organizacij vseh vrst, od jamarskih in
                  ostalih, in nikakršne prostovoljne dejavnosti, kar bo pomenilo, da seveda nismo
                  pripravljeni zagotavljati nekega normalnega varstva za vsakega občana, ampak samo
                  za tiste, ki so centrirani v nekih jedrih, ki so bliže neki organiziranosti,
                  ostali so pa manjvredni, kolikor se jim lahko pomaga, se jim pomaga, kolikor pa ne
                  pa ne.</p>
               <p>Že nekaj let opozarjam na to, da pravzaprav vprašanje saniranja nesreč, posledic
                  nesreč ne teče prav zaradi tega, ker nimamo nobenega sistema. Morali bi ga pa dati
                  in omogočiti tu notri pri Upravi za zaščito in reševanje. Ni nobene koordinacije,
                  vsak dela posebej. Vendar tu na reševanju teh sanacij izgubimo največ sredstev za
                  bodoče proračune, ker se enostavno ne rešujejo vzroki za nesreče, vzroki za škode
                  na kateremkoli področju: požarnem, potresnem, na kateremkoli področju. Mislim, da
                  bi morali dati temu področju nekaj drugačne teže. Še enkrat pravim, odločimo se,
                  če je naš cilj, tudi parlamentarni in vladni, v tem, da zbrišemo prostovoljno
                  dejavnost, potem pojdimo po tej poti. Jaz seveda tega ne morem podpirati.</p>
               <p>Prav gotovo bom podprl amandmaje pod 2 in 3. Prepričan sem, da bodo nekateri, tako
                  kot so že danes vztrajali na tem, da ne razmišljajo ampak odločajo tako, kot je
                  naročila stranka, naj jim bo. Slovenski narod pa naj oceni, koliko je parlament
                  pravzaprav za nas v tem trenutku,  za naše ljudi na vseh področjih. Tu pa res ni
                  vprašanje ničesar drugega kot odnos do vsakega posameznika, ki je v nesreči, pa si
                  naj bo to za vprašanje zdravstvene pomoči ob nesreči na cesti ali kjerkoli, ali
                  vprašanje reševanja iz višin ali vprašanje z gora, ali iz jam ali v primeru
                  naravne katastrofe, potresa, poplave ali druge ujme, ali na koncu koncev čisto
                  nazadnje požara, da ne bi kdo rekel, da forsiram samo požarni del.</p>
               <p>Treba je temeljito premisliti in če bomo letos kljub vsemu naredili napako, je
                  treba to napako popraviti v bodoče. V kolikor bo ta napaka storjena, potem bom
                  resnično moral še posebej razmišljati, da bom vse moje naslednike aktiviral v tej
                  smeri, da se ta dejavnost opredeli kot posebno ministrstvo, da bi imelo svojo
                  težo. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp76">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? <stage>(Ne.)</stage> Torej prehajamo na
                  glasovanje. Ugotavljam prisotnost za glasovanje o amandmaju pod a) Vlade Republike
                  Slovenije na strani 51. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod 1 skupine poslancev s  prvopodpisanim gospodom
                  Sisingerjem. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 2 Odbora za obrambo. Ugotovimo sklepčnost!
                     <stage>(50 prisotnih.)</stage> Svoj glas bo obrazložil gospod Černelič.</p>
            </sp>
            <sp xml:id="SDZ1-Izredna-38-1996-01-17.sp77">
               <speaker>FRANC ČERNELIČ:</speaker>
               <p>Hvala lepa. Saj vsi veste, da bom glasoval za, vendar istočasno vas kljub temu
                  obveščam. Imamo preko 110.000 ljudi in vpliv na sigurno 400.000, 500.000 volivcev.
                     <stage>(Smeh iz dvorane!)</stage> Imamo. Doslej tega nismo uporabili in nismo
                  imeli namena. Ne grozim, sploh ne grozim, vendar pravim, da bo gasilska
                  organizacija glede na odnos države do nje morala tudi to uporabiti. Ni potrebno,
                  da vam je to kakršenkoli motiv za odločanje; jaz bom seveda podprl. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp78">
               <speaker>PREDSEDNIK JOŽEF ŠKOLČ:</speaker>
               <p>Svoj glas bo obrazložil gospod Jug.</p>
            </sp>
            <sp xml:id="SDZ1-Izredna-38-1996-01-17.sp79">
               <speaker>MAG. JANEZ JUG:</speaker>
               <p>Jaz ne bom glasoval za ta amandma. Jaz sem bil svoj čas tudi gasilec in kadar je
                  šlo ljudstvu najslabše, smo bili vedno prvi in nikoli nismo izsiljevali, pa nismo
                  tudi prosili in izsiljevali politično. Hvala.</p>
            </sp>
            <sp xml:id="SDZ1-Izredna-38-1996-01-17.sp80">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo? Izvolite, gospod Kopše. Prosil bi pa vas, ker vas je
                  težko slediti po celi dvorani, če v glavnem sedite na svojem mestu.</p>
            </sp>
            <sp xml:id="SDZ1-Izredna-38-1996-01-17.sp81">
               <speaker>JOŽEF KOPŠE:</speaker>
               <p>Gospod predsednik, da vam odgovorim. Poslanec se tudi dogovarja z drugimi
                  poslanci, ne pa tako kot vi, ki statično sedite cel dan tukaj, seveda po
                  dolžnosti. Jaz bom glasoval za. Moram pa reči, da so se nekateri pokazali v tej
                  obrazložitvi glasu kot strankisti, ne pa kot gasilci. Hvala.</p>
            </sp>
            <sp xml:id="SDZ1-Izredna-38-1996-01-17.sp82">
               <speaker>PREDSEDNIK JOŽEF ŠKOLČ:</speaker>
               <p>Gospod Kopše, naslednjič vam ne bom dal več, da obrazložite svoj glas, ker
                  dosledno to izrabljate za to, da polemizirate s predhodniki. Želi še kdo
                  obrazložiti svoj glas? <stage>(Ne.)</stage> Kdo je za? <stage>(22
                     poslancev.)</stage> Je kdo proti? <stage>(27 poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 3, predlagatelj je skupina poslancev, s
                  prvopodpisanim gospodom Sisingerjem. Ugotovimo sklepčnost! <stage>(52
                     prisotnih.)</stage> Svoj glas bo obrazložil gospod Sisinger.</p>
            </sp>
            <sp xml:id="SDZ1-Izredna-38-1996-01-17.sp83">
               <speaker>IVAN SISINGER:</speaker>
               <p>Spoštovani predsednik, poslanke in poslanci! Pri tem poglavju vas poslednjič
                  prosim, ker je vendarle bil izglasovan amandma pod 1 in smo v bistvu zmanjšali za
                  200 milijonov sredstva pri požarnem skladu, vas prosim, da vsaj podprete ta
                  amandma skupine poslancev, ki ga je odbor enotno podprl, da vsaj teh 200 milijonov
                  vrnemo tem organizacijam in društvom, ki smo jim tam že pobrali.</p>
            </sp>
            <sp xml:id="SDZ1-Izredna-38-1996-01-17.sp84">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo obrazložiti svoj glas?</p>
               <p>Kdo je za? <stage>(19 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo h glasovanju o amandmaju pod a) pri Inšpektoratu Republike Slovenije za
                  varstvo pred naravnimi in drugimi nesrečami. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Prehajamo k postavkam pri Ministrstvu za pravosodje; najprej imamo vložen amandma
                  Vlade pod a); matično delovno telo ga podpira. Nadalje, amandma pod 1,
                  predlagatelja gospoda Franca Černeliča; matično delovno telo ga ne podpira, ravno
                  tako ne Odbor za notranjo politiko in pravosodje.</p>
               <p>Pod 2 je umaknjen.</p>
               <p>Nadalje imamo Upravo Republike Slovenije za izvrševanje kazenskih sankcij. Najprej
                  vladin amandma, ki ga matično delovno telo podpira. To so tudi vsi amandmaji pri
                  postavkah Ministrstva za pravosodje. Odpiram razpravo o postavkah in amandmajih.
                  Želi kdo besedo?</p>
               <p>Gospod Hvalica.</p>
            </sp>
            <sp xml:id="SDZ1-Izredna-38-1996-01-17.sp85">
               <speaker>IVO HVALICA:</speaker>
               <p>Hvala lepa. Spoštovani! Ministrstvo za pravosodje je najslabši resor v slovenski
                  vladi. To drži kot pribito! To dokazujejo vse javnomnenjske raziskave in nazadnje
                  tudi vladina. In to ministrstvo naj dobi večja sredstva. Te logike ne razumem. Ne
                  vem, ali je zaradi tega, ker je najslabše morebiti deležno podpore, da bi se
                  mogoče izboljšalo. Pod vodstvom sedanje ministrice se ne bo izboljšalo. To
                  ministrstvo potrebuje en izjemno močan prepih, če ne ajdovsko burjo. Torej, sem
                  proti temu. Hvala.</p>
            </sp>
            <sp xml:id="SDZ1-Izredna-38-1996-01-17.sp86">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Černelič.</p>
            </sp>
            <sp xml:id="SDZ1-Izredna-38-1996-01-17.sp87">
               <speaker>FRANC ČERNELIČ:</speaker>
               <p>Hvala lepa, gospod predsedujoči! Kolikor sem pač informiran, je področje
                  financiranja Ministrstva za pravosodje že tako in tako podhranjeno. Ne vem, kako
                  lahko tako podpiramo, ali kako lahko take amandmaje podpremo, in seveda ponovno
                  izhajam iz tistega načela, ki je verjetno tudi tu načelo nekega linearnega
                  zniževanja. Menim, da glede na naloge, ki so in tudi na koncu koncev kritike, da
                  na tem področju ne tečejo stvari tako kot bi morale, bi bilo prav, da bi bil
                  kvečjemu kakšen vladni amandma v podporo za večji del.</p>
               <p>Prav tako sem vložil sam en amandma, s katerim poskušam pomagati pri reševanju
                  poslovnih prostorov. Glede na to, kako ste doslej glasovali, verjamem, da nima
                  noben od teh amandmajev nobene šanse, vendar pa še enkrat javno opozarjam, če se
                  pravosodnemu delu Ministrstva za pravosodje ne bo omogočilo, da bo kvalitetno
                  opravljalo svoj posel, potem ni mogoče pričakovati, da bodo tiste zadeve, na
                  katere opozarjamo, hitro rešljive. Očitno je pripad števila kaznivih dejanj zelo
                  velik in je reševanje sorazmerno počasno. S tem pa, da so sorazmerno počasna,
                  vplivajo različni dejavniki in menim, da je eden od dejavnikov tudi ta, da se ne
                  zagotovi ustrezno financiranje tega ministrstva. Vem, da če bi pozval gospo
                  ministrico k temu, da mi razloži, kako bo delovala, bi rekla seveda: Moram tako
                  kot je, kot je prej gospod Kacin rekel. Torej, zastonj je pozivati predstavnike
                  ministrstev, da bi razlagali, kako bodo delovali. Sam sem prepričan, da je na tem
                  področju podhranjenost in zato ne bom podprl amandmajev, ki znižujejo denar temu
                  ministrstvu. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp88">
               <speaker>PREDSEDNIK JOŽEF ŠKOLČ:</speaker>
               <p>K besedi se je javil gospod Mozetič.</p>
            </sp>
            <sp xml:id="SDZ1-Izredna-38-1996-01-17.sp89">
               <speaker>MIROSLAV MOZETIČ:</speaker>
               <p>Hvala za besedo. Drage kolegice, dragi kolegi. Jaz bi tu postavil samo vprašanje,
                  ne glede na to, kakšen bo odgovor, saj približno vem, ampak vseeno. Pri tem
                  amandmaju, ki ga predlaga Vlada, in ker bi želel biti do vladnih amandmajev
                  konstruktiven, zato bi želel imeti čisto sliko, je ena postavka, kjer se sredstva
                  za odškodnine neupravičeno obsojenim zmanjšajo za 65.000. Zdaj ne vem, ali so res
                  v ministrstvu preveč planirali za to. Dve možnosti sta, ali da sodstvo nobenega
                  več ne bo obsojalo, kar pomeni, da potem ne bo tudi krivih oziroma napačnih obsodb
                  in ne bo treba odškodnin plačevati, ali pa, da bo tako dobro sodilo, da bodo vse
                  sodbe prave. Tako da mi je ta zadeva nekoliko problematična.</p>
               <p>Še bolj je druga postavka - tehnološka posodobitev poslovanja pravosodnih organov,
                  ki se tudi krepko zmanjša. Vsi dobro vemo, in nekateri smo v preteklosti to
                  opazovali od blizu, ali pa smo šli pred časom pregledati na ljubljansko sodišče,
                  te zadeve so tam dejansko izredno slabe. Delajo skoraj tako, kot so delali za
                  časa, ko je bilo to ljubljansko sodišče zgrajeno;  kdaj je bilo zgrajeno pa
                  približno vsi vemo. Razen tega se ta sredstva, kolikor jaz vem, v glavnem napajajo
                  iz sodnih taks. Sodne takse pa so v bistvu na nek način plačilo tistih, ki pred
                  sodišče pridejo, za opravljeno  storitev. Tako, da bi bilo dobro, če bi tisti, ki
                  tja  pridejo, imeli potem tudi dovolj kvalitetno storitev, da gre vsaj iz tistega
                  denarja,  ne pa da se ta denar namenja v druge namene. Podobno je pri zgradbah.
                  Vemo, da skoraj vsa sodišča, nekaj malih izjem je, deluje v nenormalnih pogojih,
                  da je po več sodnikov v isti pisarni, da se sodne obravnave ne opravljajo v sodnih
                  dvoranah ali v dvoranicah, v pisarnah, kjer je več sodnikov in potem tisti čas,
                  jasno, nekdo ne more biti tam. Zato me v resnici zanima, kaj je vodilo, razen
                  tega, da je bilo treba proračun v celoti zmanjšati, kaj je vodilo, da se zmanjšuje
                  na tem delu ob tem, da vsi vsakodnevno ugotavljamo, da pravosodje ne funkcionira
                  oziroma da slabo funkcionira in gotovo niso razlogi samo v ljudeh, v tem, da je
                  premalo sodnikov, pač pa tudi v teh treh postavkah vsaj, še v drugih, ampak vsaj v
                  teh treh, ker tudi če bomo imeli dovolj sodnikov, ne bodo imeli možnosti delati,
                  ker ne bodo imeli ne tehnoloških in ne prostorskih možnosti. Zato bi res želel, da
                  bi pravosodno ministrstvo oziroma ministrica za pravosodje le kakšno besedo o tem
                  rekla. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp90">
               <speaker>PREDSEDNIK JOŽEF ŠKOLČ:</speaker>
               <p>K besedi se je javil gospod Geržina.</p>
            </sp>
            <sp xml:id="SDZ1-Izredna-38-1996-01-17.sp91">
               <speaker>MIROSLAV GERŽINA:</speaker>
               <p>Hvala lepa, gospod predsednik. Sodišča so kraj, kjer si najmanj želim, da bi sploh
                  vedel, kje je ta prostor, ne da bi koga tožil in ne da bi kdo mene tožil. To si
                  želim.</p>
               <p>Če pa gledamo, kaj se dogaja pri nas, kaj sami sodniki sporočajo, da nimajo
                  možnosti, da stojijo, da se na pet let v zadnjem času, pravijo, odlaga rešitev
                  določenih zadev. In to so manjše zadeve, ki se obravnavajo kot se obravnavajo. Če
                  je namen ministrstva oziroma predlog amandmaja Vlade, da bo manjšal tožarjenje med
                  Slovenci, ker bo manjša možnost dela sodišč, potem je to dobrohoten namen.
                  Vendarle je v oporeki s tistim, kar sem prej rekel, namreč, da stoji na tisoče in
                  deset tisoče nerešenih problemov. In zdaj jaz ne vidim tu dobrega, razen tega, od
                  52.81, postavka, kjer govori <q>"Sredstva za odškodnine neupravičeno obsojenim"</q> se
                  zmanjšajo, toda to je zame potrditev, da je kvaliteta sojenja boljša kot je bila.
                  So jih manj obsodili, je manj tistih neupravičeno obsojenih - to je dobro, to je
                  spet en pozitiven element v tem. Vendarle, če želimo, da bodo sodišča delala kot
                  je potrebno, mislim, da jim je treba dati tisto, kar potrebujejo. In to je bilo v
                  javnih občilih, v medijih jasno povedano. Zdaj pa kar naenkrat tukaj zmanjšujemo!
                  Je res zanimiv primer in kot je bilo rečeno, gospa ministrica naj pove; če ne bo
                  prave razlage, bom jaz proti takemu amandmaju. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp92">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? <stage>(Ne.)</stage> Želi kdo iz Vlade to
                  pojasniti? Izvolite, gospa ministrica.</p>
            </sp>
            <sp xml:id="SDZ1-Izredna-38-1996-01-17.sp93">
               <speaker>META ZUPANČIČ:</speaker>
               <p>Hvala, gospod predsednik. Spoštovane gospe, spoštovani gospodje! Seveda tako kot
                  vsi drugi ministri, je tudi Ministrstvo za pravosodje s temi okrnjenimi sredstvi
                  pač postavljeno pred dejstvo, da mora delati na takšen način in v okviru takih
                  sredstev, za katera smo se dogovorili. Naš proračun nikoli ni bil velik, kar se
                  pozna tudi v opremljenosti sodišč, v pogojih sodnikov za njihovo delo. Vendar pa
                  je potrebno nekaj poudariti. Moram povedati, da morate v sklopu sredstev
                  Ministrstva za pravosodje, vsaj v svojih mislih, vključiti tudi posamezne
                  proračune sodišč in tožilstev. Prvič se je zgodilo, da posamezni proračuni, če
                  pogledate v tabele, praktično omogočajo sodiščem in tožilstvom tista sredstva, za
                  katera so zaprosila. To je edino področje v tem proračunu, kjer ni bilo drastično
                  okleščeno praktično ničesar in so sodišča in tožilstva, ki so samostojni
                  proračunski porabniki, dobili tista sredstva, za katera so zaprosili. Kar pa se
                  tiče našega ministrstva, katerega naloga je zagotavljanje možnosti za delovanje
                  sodišč, pa je potrebno povedati, da je bilo v zadnjih letih v nasprotju s stalnim
                  poudarjanjem, kako nič ni bilo storjenega, narejeno veliko. V okviru teh, da temu
                  rečemo, v primerjavi z drugimi ministrstvi, skromnih sredstev, je bilo v lanskem
                  letu preseljeno kar nekaj tožilstev in posodobljeno kar nekaj sodnih zgradb.
                  Mariborsko sodišče ima popolne in idealne razmere za svoje delo. Trenutno je v
                  usposabljanju 34 novih sodniških kabinetov, tako da bo kompletno sodišče na
                  razpolago okrajnemu, okrožnemu in Višjemu sodišču Maribor, saj so tožilci dobili
                  novo, sodobno opremljeno zgradbo, z vsemi potrebnimi aparaturami, tako računalniki
                  in vsem, kar sodi zraven, knjižnico in vse, kar potrebujejo. Enako je na sodiščih.
                  Na vseh sodiščih se praktično končuje izdelava računalniških mrež. V letu 1986
                  nismo imeli na sodišču niti enega računalnika, danes razpolagajo okrožna in
                  okrajna ter višja sodišča z več kot 800 računalniki, tako da ne bo držala trditev,
                  da naši sodniki še vedno pišejo z gosjimi peresi. Seveda bi se dalo na tem
                  področju nedvomno z večjimi sredstvi storiti še več, vendar vsi vemo, kakšna je
                  situacija. Lahko pa vam zagotovim, da bomo v okviru teh sredstev, ki so nam na
                  razpolago, ravnali tako kot sedaj, korektno in seveda v smislu tega, da je treba
                  vsak tolar dvakrat obrniti, preden se ga porabi.</p>
               <p>Kar se tiče sredstev za neupravičeno obsojene, moram reči, da smo v lanskem letu
                  imeli odobrenih 300.000, letošnji naš predlog pa je bil, glede na porabo, nekoliko
                  višji, vendar na tem področju ni bilo nikoli nobenih težav, da ljudje ne bi dobili
                  izplačanega tistega, kar jim gre. Tako bo tudi v bodoče.</p>
               <p>Proračun, kot sem že rekla, ni ne vem kako bogat, vendar bomo v sodelovanju, ki je
                  dokaj dobro s sodno oblastjo, uspeli tudi s temi sredstvi narediti še korak dalje.
                  Seveda pa bi bil ta korak veliko večji z večjimi sredstvi; vendar če jih ni, kot
                  sem že rekla, bomo morali skrbno in gospodarno ravnati s tem, kar imamo. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp94">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Mozetič.</p>
            </sp>
            <sp xml:id="SDZ1-Izredna-38-1996-01-17.sp95">
               <speaker>MIROSLAV MOZETIČ:</speaker>
               <p>Torej, jaz se zahvaljujem gospe ministrici za odgovor in bom z mirnim srcem podprl
                  vladni amandma, da se ta sredstva pri pravosodju znižajo. Vendar nekaj je verjetno
                  narobe. Zdaj, glede na to, kar je ministrica povedala, kaže, da je v pravosodju
                  vse v najlepšem redu, da so dobro opremljeni. Pravosodje samo govori nekoliko
                  drugače, da ne govorim o tem, kaj se piše pa v časopisih. Ampak dobro, morda v
                  časopisih pretiravajo in sem zelo zadovoljen, da je vse v najlepšem redu s
                  pravosodjem, vendar na žalost takrat, ko so pisali sodbe z gosjimi peresi, so to
                  delali hitreje, kot zdaj z računalniki.</p>
            </sp>
            <sp xml:id="SDZ1-Izredna-38-1996-01-17.sp96">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Tone Partljič.</p>
            </sp>
            <sp xml:id="SDZ1-Izredna-38-1996-01-17.sp97">
               <speaker>TONE PARTLJIČ:</speaker>
               <p>Mogoče nisem objektiven, ker gre na eni strani za ljubo mi ministrico, na drugi
                  strani pa za dragega kolega, ampak to, kar ste vi pripovedovali, gospa ministrica
                  ni govorila, gospod Mozetič. Ni govorila, da je vse v najlepšem redu, da so dovolj
                  opremljeni itd. Govorila je nekaj drugega in vi ste replicirali na nekaj, kar ona
                  ni pripovedovala. Vi imate svoj prav in ona ima svoj prav, torej to ni mogoče;
                  vsak je govoril drugo stvar in se mi ne zdi korektno.</p>
            </sp>
            <sp xml:id="SDZ1-Izredna-38-1996-01-17.sp98">
               <speaker>PREDSEDNIK JOŽEF ŠKOLČ:</speaker>
               <p>Želi še kdo replicirati? Če ne, prehajamo k odločanju. Smo na strani 52 pri
                  amandmaju a) Vlade Republike Slovenije. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(9
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod 1 gospoda Franca Černeliča. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo še k amandmaju pod a) pri Upravi Republike Slovenije za izvrševanje
                  kazenskih sankcij. Predlagatelj je Vlada Republike Slovenije. Ugotovimo
                  sklepčnost! <stage>(48 prisotnih.)</stage> Svoj glas bo obrazložil gospod Žarko
                  Pregelj. Ne bo ga obrazložil. Ga bo mogoče kdo drug? <stage>(Ne.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Prehajamo k delu proračuna, ki ureja sredstva za Ministrstvo za gospodarske
                  dejavnosti. Najprej imamo pod a) predlog Vlade, ki ga matično delovno telo
                  podpira; pod 1 predlog gospoda Toneta Peršaka v imenu poslanske skupine, ki ga
                  matično delovno telo ne podpira, ravno tako ne Odbor za notranjo politiko. Je
                  umik? Pod 1 je umik. Pod 2 je predlagatelj amandmaja Odbor za gospodarstvo,
                  matično delovno telo ga ne podpira. Pod 3 je predlagatelj gospod Sašo Lap, matično
                  delovno telo ga ne podpira. Odbor za gospodarstvo predlaga svoj amandma. Pod 4
                  imamo amandma predlagatelja gospoda Verzolaka. Matično delovno telo in Odbor za
                  gospodarstvo ga ne podpirata. Pod 5 imamo amandma doktorja Lea Šešerka, matično
                  delovno telo in Odbor za gospodarstvo ga ne podpirata. Pod 6 je amandma vložen
                  tako, da ni mogoče o njem glasovati, ravno tako pod 7. Potem imamo Urad Republike
                  Slovenije za obrt, kjer imamo pod a) predlagatelja Vlado Republike Slovenije,
                  matično delovno telo podpira. Potem imamo Direkcijo Republike Slovenije za oskrbo
                  z energijo. In amandma pod a) Vlade Republike Slovenije, ki ga matično delovno
                  telo podpira. Potem imamo Agencijo Republike Slovenije za učinkovito rabo energije
                  z amandmajem Vlade Republike Slovenije; Direkcijo Republike Slovenije za rudna
                  bogastva z amandmajem Vlade Republike Slovenije. Oba matično delovno telo podpira.
                  Nadalje imamo Direkcijo Republike Slovenije za poslovno-informacijsko središče,
                  kjer imamo amandma Vlade Republike Slovenije, ki ga matično delovno telo podpira.
                  Republiški energetski inšpektorat z amandmajem Vlade, ki ga matično delovno telo
                  podpira. <stage>(Gospod Kopše, prosil bi vas, če zasedete svoje mesto. Najlepše se
                     zahvaljujem.)</stage> Nadalje imamo Republiški rudarski inšpektorat z
                  amandmajem Vlade Republike Slovenije, matično delovno telo ta amandma tudi
                  podpira. Odpiram razpravo o vseh postavkah in amandmajih. Želi kdo besedo? Gospod
                  Feri Horvat.</p>
            </sp>
            <sp xml:id="SDZ1-Izredna-38-1996-01-17.sp99">
               <speaker>FRANC (FERI) HORVAT:</speaker>
               <p>Hvala za besedo, gospod predsednik. Spoštovane kolegice in kolegi, dovolite mi, da
                  vzamem v zakup nekaj vaše pozornosti po dnevu in pol intenzivnih, na trenutke zelo
                  gorečih razprav o tem, kako bi bilo potrebno na posameznih postavkah povečati
                  predvidenost sredstev v proračunu. Ne oporekam, da na mnogih točkah nimate prav, v
                  glavnem se je ta razprava nanašala na negospodarske postavke v proračunu. Zavedam
                  se, da bo izid glasovanja pri tem poglavju tak, da se bodo predvidena sredstva v
                  predlogu proračuna še dodatno zmanjšala, kajti gotovo bo sprejet amandma, ki
                  predlaga zmanjšanje, in to občutno, dvomim pa, da bo sprejet kakšen od amandmajev,
                  ki predlaga povečanje. Kljub temu bi želel opozoriti na nekatere probleme in
                  predvsem na posledice, ki čakajo predvsem vlado pa tudi ta Državni zbor. S tem bi
                  želel tudi predlagati nekatere stvari, da ne bi nanje pozabili in da jih ne bi
                  sorazmerno hitro po sprejemu proračuna vendarle uvrstili na dnevni red sej
                  Državnega zbora.</p>
               <p>Pri tem bi rad najprej poudaril to, da tudi sam ocenjujem, da je zelo pozitivno
                  znižanje prispevnih stopenj za 2,7%, vendar bi takoj rad malo relativiziral pomen
                  tega, da ne bi bili preveč navdušeni, ali evforični, da smo s tem glavne probleme
                  gospodarskega razvoja in konkurenčnosti gospodarstva in izvoza rešili. Dejstvo je,
                  da teh 2,7% za gospodarstvo predstavlja približno 15 milijard in nekaj čez,
                  vendar, glede na predlog proračuna je neto učinek tega polovico manjši, kajti
                  istočasno s predlaganim amandmajem nameravamo črtati predvidene subvencije za
                  izvoznike, ki izhajajo tudi iz zakona, ki smo ga v tem Državnem zboru sprejeli.
                  Razen tega bo še posebej učinek za posamezne panoge, ki so bile najbolj prizadete
                  in so še, in za posamezna podjetja še slabši, morda celo slabši kot bi bil v
                  primeru subvencije. Kljub temu soglašam, da je taka rešitev sistemsko ustreznejša
                  kot smo jo tako rekoč že sprejeli. Problem pa je v tem, da so radikalno zmanjšana
                  sredstva že s predlogom proračuna, usklajevanjem in predvsem z zadnjim predlogom
                  Vlade za namene za pospeševanja prestrukturiranja, za potrebe razvoja, povečanja
                  konkurenčnosti in pa, kar je posebej zaskrbljujoče, tudi za potrebno prilagajanje
                  gospodarstva Evropski uniji. Ministrstvo za gospodarske dejavnosti, deloma to
                  velja tudi za naslednji resor, ki ga bomo obravnavali, je tako s tem končnim
                  predlogom oskrbljeno in mu praktično ne obstaja skoraj  nič za vodenje neke
                  industrijske politike, ki izhaja iz strategije gospodarskega razvoja pa tudi iz že
                  sprejetih odločitev in tudi nekaterih zakonov tudi v tem Državnem zboru, da ne
                  govorim o stanju v gospodarstvu. Naj povem še to, da je prav ta resor tisti, ki
                  ima najmanjše povečanje oziroma celo realno zmanjšanje sredstev v nasprotju s
                  skoraj vsemi drugimi resorji od leta 1993, ko je bilo v tem resorju 6,8 milijarde
                  tolarjev in po teh amandmajih ostane letos predvidoma okrog 8 milijard ali
                  nominalno 17% več, kar pomeni realno približno polovico manj. Seveda pri tem nam
                  ne pomaga dosti, da se je pa število uradnikov v državni upravi od 20.000 v letu
                  1992 povečalo na preko 31.000 v letu 1995. Predvsem so zaskrbljujoči naslednji
                  nameni v tem poglavju, kjer prihaja do realnega zmanjšanja sredstev. To je
                  pospeševanje razvoja malega gospodarstva. Kljub sredstvom kupnine, ki jih je treba
                  tukaj prišteti, se realno ta obseg sredstev tudi v primerjavi z letom 1993
                  zmanjšuje, delež v proračunu pa se celo prepolavlja od 0,31 na 0,16%. Naslednja
                  postavka je pospeševanje razvoja turizma, kjer se sredstva s tem proračunom napram
                  lanskemu letu zmanjšuje realno za 60%. Naslednja postavka projekti prenove
                  podjetij, prilagajanje standardov, harmonizacija zakonodaje, usposabljanje
                  managerjev in tako dalje, kjer se tudi močno zmanjšujejo sredstva. In pa končno
                  tudi pospeševanje skladnejšega regionalnega razvoja, kjer bo kljub pojasnilu, ki
                  ga je včeraj dal minister za ekonomske odnose in razvoj, če upoštevamo kupnino, da
                  se bodo sredstva nekaj povečala, vendar pri nepovratnih sredstvih pa gre dejansko
                  za zmanjšanje.</p>
               <p>Vlada se s tem odpoveduje pomembnim vzvodom ekonomske in razvojne politike, in to,
                  spoštovane kolegice in kolegi, v času, ko konjuktura popušča, pa če upoštevamo
                  bolj ali manj optimistične ali pesimistične napovedi, saj so ekonomisti v teh
                  napovedih, da konjuktura v svetu popušča več ali manj, enotni, ko se stanje v
                  tekoči plačilni bilanci slabša, komaj bomo letos s presežkom storitev pokrili
                  rekordni primanjkljaj v trgovinski bilanci, ko je pred nami prilagajanje evropski
                  zvezi, pa ne glede na to, ali bo sporazum podpisan nekoliko prej ali pozneje, nam
                  prilagajanje, ne samo tisto formalno zakonsko, ampak dejansko v gospodarstvu ne
                  uide, če bomo hoteli s to unijo naprej trgovati in sodelovati. In pa da ne
                  govorimo o nakopičenih starih problemih, ki jih še vedno nismo uspeli razrešiti,
                  tudi ne s pomočjo intervencij Vlade in pa tega Državnega zbora. In končno, eden od
                  najbolj zaskrbljujočih podatkov, da se nam v zadnjem obdobju število brezposelnih
                  spet povečuje. Zato menim, da je nujno po sprejemu proračuna, kajti
                  predpostavljam, da bo tak sprejet, kot je predložen, čimprej uvrstiti na Državni
                  zbor in spremeniti zakon o poroštvih, ta je že v proceduri, ker vemo, da sedanji
                  zakon sploh ne deluje. Drugič, spremeniti zakon o restrukturiranju dolgov, kajti
                  tudi ta zakon vedimo, da v praksi ne deluje; izboljšati zakon o izvršilnem
                  postopku in zakon o presilni poravnavi in stečaju in likvidacij podjetij, kajti s
                  tem proračunom bodo zmanjšane možnosti za mehke variante sanacije gospodarstva in
                  je pričakovati realno, da bo več teh trdih variant; in na to se je potrebno
                  pripraviti, če nočemo imeti potem interventnih ukrepov in pritiskov in tudi
                  kakšnih srečanj, podobnih kot včeraj tudi pred parlamentom. In pa sprejeti
                  zakonsko podlago za koriščenje dela prihodkov od posebnih iger na srečo za
                  pospeševanje turizma glede na to, da se sredstva na tem segmentu tudi močno
                  zmanjšujejo, in da zakon, ki smo ga sprejeli, to je igralniški zakon, tisti
                  praktično ni uveljavljen v tistem členu, ki je predvidel uporabo dela koncesijske
                  dajatve za potrebe pospeševanja turizma. In končno mislim, da bi Vlada morala
                  čimprej pripraviti in predložiti industrijsko politiko, ki bi pomenila
                  operacionalizacijo gospodarske razvojne strategije in tudi podlago za ukrepe
                  tekoče ekonomske politike in tudi za pripravo proračuna za prihodnje leto. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp100">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Pregelj.</p>
            </sp>
            <sp xml:id="SDZ1-Izredna-38-1996-01-17.sp101">
               <speaker>ŽARKO PREGELJ:</speaker>
               <p>Spoštovani! Spet gre za izredno zmanjšanje sredstev za določene dejavnosti, ki jih
                  pokriva ministrstvo, tokrat za gospodarske dejavnosti. Ponavljam ugotovitev, ki
                  sem jo že včeraj nekajkrat navedel, da je tak način linearnega zmanjševanja,
                  navidez linearnega, v resnici ni linearno, v resnici slab in presenečajo me
                  določene rešitve. Kolikor poznam določene dejavnosti, se ne morem strinjati za
                  znižanje sredstev pri Agenciji za radioaktivne odpadke. V kolikor ne veste, ta
                  agencija, ko bo lahko začela opravljati svoje delo, bo vsaj tako pomembna agencija
                  kot je na primer družba za državne ceste ali pa družba za gradnjo avtocest in
                  podobno; enako veliko odgovornost bo imela pred seboj. Dejstvo, da se je do sedaj
                  pri financiranju te agencije zgolj vzdrževalo neko zaposleno stanje, se pravi, da
                  se je skrbelo zgolj za plače zaposlenih, da se pa niti približno ni pripravilo
                  financiranja programov, ki bi jih morala ta agencija opraviti, je dovolj zgovorno.
                  No nekaj malega sicer smo že lansko leto poskušali. Letos je bilo veliko bolj
                  obetavno, sedaj imajo tukaj spet delno zmanjšanje. Mislim, da nobeno tako
                  zmanjšanje ne bo ostalo brez posledic. Zavedati se moramo, da bo počasi, tudi
                  glede na sprejeto resolucijo o strategiji ravnanja z energijo, potrebno tudi
                  pripraviti prostor za primerno odlaganje radioaktivnih odpadkov, ne samo iz
                  jedrske, tudi iz drugih subjektov, ki proizvajajo take odpadke.        </p>
               <p>Enako velja za pospeševanje centra za malo gospodarstvo, gre skoraj za isto
                  vrednost, za katero se oba zmanjšujeta, s tem da je treba povedati, da je malo
                  gospodarstvo v delikatnih obdobjih pač bolj prilagodljivo in lažje prenese del
                  bremen, ki ga ne morejo prenašati veliki sistemi. Enako velja naprej pri
                  pospeševalni mreži, pri programu prestrukturiranja v energetiki, pri
                  sofinanciranju turističnih programov in podobno. Res, da so ta zmanjšanja nekoliko
                  manj bistvena, toda kljub vsemu verjetno za njihove programe pomembna. Posebno
                  poglavje je poglavje subvencij. Pri subvencijah obrestne mere za ohranjanje
                  delovnih mest ohranjajo vrednost, pri subvencioniranju prispevkov za socialno
                  varnost pa praktično ta postavka izgine iz tega ministrstva. Sprašujem Vlado, ali
                  jo vnašajo kam drugam? Ali se je zamenjala politika ali kaj drugega? Namreč te
                  subvencije so bile ne dolgo tega pomemben instrument, ki ga je imelo to
                  ministrstvo. Sicer so včasih tudi pokazale določeno negativno stran, pa kljub
                  vsemu je to instrument, ki ga je očitno bilo zaznati.</p>
               <p>No, potem pride do cele vrste deloma ekoloških, deloma v bistvu infrastrukturnih,
                  do tehnoloških ukrepov, ki se nanašajo na deponije, na investicije v pripravo
                  dokumentacije za ekološko in tehnično sanacijo, na sanacijo določenih posledic, na
                  primer v hidroelektrarnah - gre za odstranjevanje mulja, potem gre za programe
                  zapiranja rudnikov, celo za Blok 5, ki ga nekako tudi zakonsko že krijemo pri
                  Elektrarni Šoštanj in podobno. Spet so ponekod dokaj zaznavna zmanjšanja sredstev,
                  sicer relativno gledano, približno v enakih odstotkih kot pri ostalih, toda spet
                  se vprašamo, ali je tak počez ukrep smiselen, glede na to, da so to v bistvu
                  odgovornosti države, ki jih bo morala prej ali slej opraviti. Vemo, da v kolikor
                  se določeni programi zapiranja rudnikov ne opravljajo po programih zapiranja, da
                  lahko prihaja do neljubih presenečenj, in mislim, da bi tukaj Vlada morala kljub
                  vsemu biti nekoliko bolj pozorna. Zanimivo je, da tudi pri Slovenskih železarnah
                  ostaja vrednost nedotaknjena, kar je mogoče le posledica tega, da to področje
                  ureja zakon in da je sama sanacija železarn verjetno le delikatno politično
                  dejanje.</p>
               <p>Če povzamem, bi kljub vsemu prosil, da Vlada pojasni, kako bo ravnala v tistih
                  primerih, ko utegne biti ta restriktivna finančna politika na koncu negativno
                  nagrajevana s strani gospodarstva, v kolikor se bo ugotovilo, da bo zaradi tega
                  marsikaj v našem gospodarstvu šlo na slabše; da zaradi tega ne bo možno doseči 5%
                  rasti, načrtovane 5% rasti gospodarske proizvodnje oziroma produktivnosti in kaj
                  pomeni, če bomo namesto saniranega gospodarstva imeli naenkrat pred seboj v bistvu
                  nove probleme. Osebno sem prepričan, da so ta sredstva, ki so bila do zdaj v
                  okviru tega ministrstva, bila neka minimalna osnova za vzdrževanje nekega stanja,
                  na katerem naše gospodarstvo je. Bistveno zmanjšanje pomeni jasno sklop cele vrste
                  pomembnih državnih instrumentov. Po drugi strani, glejte, me pa preseneča, da
                  dobimo na mize predlog zakona, ki naj bi urejal kreditne odnose z eno od svetovnih
                  bank, mislim, da gre za mednarodno banko iz Amerike, in tam zasledim, da bo država
                  izdajala poroštva za investicije zgolj v zasebno gospodarstvo. Veste, ko to berem
                  in potem primerjam z gospodarsko politiko do tistih gospodarskih subjektov, ki so
                  še v večinski državni lasti, ali ki so popolnoma državni, postanem zelo črnogled.
                  In tukaj bi prosil za konkreten in korekten odgovor, ali je to zmanjšanje na račun
                  gospodarstva v resnici že prehajanje v čisto neko drugo gospodarsko politiko, ki
                  je ta država dosedaj ni poznala? Mislim, da so taki znanilci, ki se tukaj odražajo
                  kot zmanjšanje sredstev, lahko tudi znanilci nečesa nepoznanega in hkrati tudi
                  zelo nevarnega. Zato bi prosil odgovornega ministra ali pa kogarkoli iz Vlade, ki
                  se čuti za to poklicanega, da pojasni, kaj pomeni to velikansko znižanje
                  subvencij, prispevkov za socialno varnost, kajti vem, da je bil to pomemben
                  instrument tega ministrstva? Ali je to v bistvu odraz nekega političnega stanja v
                  Vladi? Ali je to neka korenita sprememba v gospodarski politiki? Ostale postavke,
                  ki sem jih naštel, so tudi pomembne, toda ta je bistveno večja. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp102">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? Gospod Šešerko.</p>
            </sp>
            <sp xml:id="SDZ1-Izredna-38-1996-01-17.sp103">
               <speaker>DR. LEO ŠEŠERKO:</speaker>
               <p>Spoštovani gospod predsednik, spoštovane kolegice in kolegi! Želim na kratko
                  govoriti o amandmaju, ki je tukaj pod točko 5, in sicer dokapitalizacija tovarne
                  Revoz Novo mesto. Tu želim opozoriti, da sem ta amandma vložil zato, ker je
                  slovenska država deležnik v tej tovarni skoraj do polovice. Ta tovarna je nujno
                  potrebna dokapitalizacije. To velja sicer za večino podjetij, posebej pa še za
                  avtomobilske tovarne. Če želimo, da tovarna dela, potem je treba relativno hitro
                  spreminjati in ji omogočati, da sledi s svojim proizvodnim potencialom tistim
                  zahtevam, ki se na mednarodnem trgu postavljajo. Nadaljnji problem, ki ga v zvezi
                  s to tovarno vidim - možnost sem si jo imel ogledati in sem lahko videl, da
                  delavci v določenih fazah dela v tej tovarni opravljajo delo na način, ki v mnogih
                  tovarnah v svetu več ne teče tako. To pomeni, ročno primejo ploščo pločevine, jo
                  dvignejo v stroj zato, da ta stroj potem s to ploščo stisne in določen del
                  napravi. Če izračunate, koliko ton morajo delavci dnevno dvigniti, potem se morate
                  prijeti za glavo. To je nek zelo zastarel način v tej tovarni, in bi bilo dobro,
                  da se čimprej ukine in da ti postopki tečejo avtomatizirano, ker so posledice za
                  zdravje delavcev zelo neugodne. Nadaljnje vprašanje, ki je v zvezi s to tovarno
                  povezano, je, da bi bilo prav in je prav, da se tej tovarni postavijo ekološke
                  zahteve in da jih tovarna lahko izpolni. Jaz se rad pridružim zahtevam, da ta
                  tovarna pospravi svoje dvorišče, zlasti kar zadeva odpadne lake in tudi druge
                  izdelke, vendar je tovarna povsem podkapitalizirana in je za to kriva slovenska
                  država, ista država, ki bi morala, če hočete, neko drugo ministrstvo, uveljaviti
                  okoljevarstvene kriterije na tej tovarni, potem je to stališče slovenske države
                  nevzdržno. Torej govori cel kup razlogov za to, da ta Državni zbor podpre ta
                  predlog. Jaz sicer nisem preveč optimist in tudi predsednik Odbora za gospodarstvo
                  je malo pred menoj rekel: nič od teh amandmajev ne bo sprejeto. Vendar želim,
                  kakršnakoli bo odločitev Državnega zbora, želim prvič, da se posamezna ministrstva
                  soočijo s tem problemom in da ga v doglednem času rešijo. Naslednja točka, ki jo
                  želim doseči s tem amandmajem, je, da se slovenska država tudi na mednarodnem
                  nivoju začne kultivirano obnašati, ker je nemogoče imeti v solastništvu neko
                  podjetje in se obnašati tako kot neka država - ne bom imenoval nobenega dela
                  sveta, ker ne želim biti žaljiv do nobenega dela sveta. Ampak nekultivirano
                  obnašanje države, kjer je ona lastnik, ni dopustno.</p>
               <p>Še zadnja točka. V javnosti so mi že očitali, da nisem upošteval francoskih
                  jedrskih poskusov in predlagal nekega amandmaja, ki je postavljen ob nepravem
                  času. Moje stališče je, da je te stvari treba ločiti. Sam sem pravočasno na več
                  mestih zahteval, da se francoski jedrski poskusi nehajo in se bodo tudi kmalu
                  nehali. Medtem ko ta tovarna bo ostala velik problem slovenske države in tudi
                  regije, kjer deluje. Zato mislim, da je prav, da slovenska javnost natančno pozna
                  to problematiko, zato sem jo tudi predstavil, in da se slovenska država sooči in
                  najde rešitev, ker mislim, da bi bilo nepravilno, če bi pustili delavce še naprej
                  v sedanjem neprimernem položaju. Drugič, ne bi bilo prav, da je ta tovarna še
                  naprej problem v okolju. Menim, da je tudi za mednarodni ugled Slovenije prav, da
                  se ta problem reši še posebej. Ker ta tovarna znotraj cele verige tovarn mreže
                  Reno velja po načinu, kako delavci delajo v njej, po kvaliteti dela delavcev je to
                  ena najboljših tovarn, je v vrhu vseh tovarn, kar jih ta mreža ima, kar pa zadeva
                  tehnične možnosti, da tovarna dela, je na dnu. Zato, ker je povsem nevzdržna
                  situacija, je ta amandma upravičen in mislim, da bi bilo prav, da ga Državni zbor
                  sprejme. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp104">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Černeliču.</p>
            </sp>
            <sp xml:id="SDZ1-Izredna-38-1996-01-17.sp105">
               <speaker>FRANC ČERNELIČ:</speaker>
               <p>Hvala lepa. Spoštovani! Pred te mikrofone prihajam v upanju vpijočega v puščavi.
                  Torej, najbrž ne bo nič! Vendar, rad bi opozoril, vložil sem dva amandmaja, ki sta
                  bila zavrnjena kot neustrezno vložena zaradi tega, ker sem dal možnost variante -
                  tekoča proračunska rezerva oziroma se poveča proračun. Gre za tisto, kar mi
                  nenehno podpiramo, ekološko reševanje na področju energetike. Gre za pobudo, da bi
                  se Termoelektrarni Brestanica omogočilo uresničevanje novih plinskih turbin, ki bi
                  jih dejansko tudi<gap n="..."/></p>
            </sp>
            <sp xml:id="SDZ1-Izredna-38-1996-01-17.sp106">
               <speaker>PREDSEDNIK JOŽEF ŠKOLČ:</speaker>
               <p>Gospod Černelič, prosil bi vas, če lahko<gap n="..."/> No, ampak, če bi lahko te, o katerih
                  ni mogoče odločati, izpustili iz svoje razprave, ker s tem samo izgubljamo
                  predragocen čas.</p>
            </sp>
            <sp xml:id="SDZ1-Izredna-38-1996-01-17.sp107">
               <speaker>FRANC ČERNELIČ:</speaker>
               <p>Hvala lepa. Strinjam se. Hotel sem izraziti protest, kajti odbor bi lahko tudi to
                  problematiko povzel in ni treba, da bi bil moj amandma, ampak bi bil amandma
                  odbora oziroma bi se lahko opredelil, da pač plansko ta trenutek ni primerno.</p>
               <p>Rad bi opozoril na druge amandmaje, ki so notri in se nanašajo na to, da bi se že
                  v tako žgoči problematiki rudnikov in žgoči količini denarja, ki so namenjeni za
                  rudnike v zapiranju, torej Kanižarica, Senovo in Zagorje, da se tem še zmanjšujejo
                  sredstva. Lepo vas prosim, dajmo poslušati strokovnjake na področju ministrstva in
                  poskušajmo glasovati tako, da bo to področje čim bolj ustrezno rešeno. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp108">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Verzolak.</p>
            </sp>
            <sp xml:id="SDZ1-Izredna-38-1996-01-17.sp109">
               <speaker>IVAN VERZOLAK:</speaker>
               <p>Hvala za besedo. Spoštovani zbor, jaz bi razpravljal pod točko 4, in sicer o
                  amandmaju, ki sem ga vložil, to pa pomeni rekonstrukcijo ceste Velenje - Plešivec
                  - Graška gora - Slovenj Gradec. Stvar je naslednja. Ta magistralna cesta, povezava
                  Velenje - Slovenj Gradec in gor naprej do Avstrije in Dravograda, ta soteska v
                  Hudi luknji je problematična. Tam se podira škarpa in most in sedaj je v
                  rekonstukciji soteska v Hudi luknji, kjer bo zaradi obsežnosti del ta cesta nekaj
                  mesecev popolnoma zaprta. Sedaj pa je problem povezave koroške regije z velenjsko.
                  Vemo, da se tu preko 1000 delavcev vsak dan vozi v velenjsko regijo in najbolj
                  ugodna povezava je ravno ta skozi vas Plešivec, Graško goro in potem dalje do
                  Slovenj Gradca, medtem ko je ostala povezava skoraj trikrat ali celo več daljša
                   in to preko Stranic in Celja.</p>
            </sp>
            <sp xml:id="SDZ1-Izredna-38-1996-01-17.sp110">
               <speaker>PREDSEDNIK JOŽEF ŠKOLČ:</speaker>
               <p>Gospod Verzolak, smo pri Ministrstvu za gospodarske dejavnosti.</p>
            </sp>
            <sp xml:id="SDZ1-Izredna-38-1996-01-17.sp111">
               <speaker>IVAN VERZOLAK:</speaker>
               <p>Ja, saj to je. To je pod točko 4, moj amandma. Hočem povedati, da bo velik problem
                  glede transporta in prometa ravno zaradi te oddaljenosti. Prosim, da podprete moj
                  amandma pod točko 4. Gre samo za 40 milijonov tolarjev. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp112">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati?Besedo dajem  ministru, gospodu
                  Tajnikarju.</p>
            </sp>
            <sp xml:id="SDZ1-Izredna-38-1996-01-17.sp113">
               <speaker>DR. MAKS TAJNIKAR:</speaker>
               <p>Spoštovani predsednik, poslanke in poslanci, proračun Ministrstva za gospodarske
                  dejavnosti je v resnici doživel velik padec. Če pogledate v številke in primerjate
                  letošnji proračun z lanskoletnim, potem vidite, da v največji meri ta padec izvira
                  iz postavke <q>"subvencioniranje prispevkov za socialno varnost"</q>, s katerimi smo v
                  lanskem letu na ravni 5 milijard podpirali izvoz slovenskih izvoznikov.</p>
               <p>Na tem področju je nekaj časa v Vladi tekla razprava in nekako smo se morali
                  odločati med dilemo, ali še naprej selektivno podpiramo izvoznike s subvencijami,
                  ali pa poskušamo z bolj linearnim ukrepom podpreti izvoz. Na koncu smo se
                  odločili, tudi na osnovi študij, ki jih je izdelal ZMAR oziroma UMAR, da je
                  znižanje splošne prispevne stopnje tisti ukrep, ki da večji učinek za delovno
                  intenzivne panoge in tudi za izvoznike in da je bolj smiselno denar, ki bi šel
                  neposredno za subvencioniranje prispevkov za socialno varnost, nameniti za
                  zmanjšanje splošne prispevne stopnje. To je bil razlog, zakaj se danes ne pojavlja
                  v tem našem proračunu proračunska postavka subvencioniranje prispevkov za socialno
                  varnost. Morem reči tudi to, da v tem proračunu tudi upoštevamo, ali pa ob tem
                  upoštevamo tudi dejstvo, da je prišlo v zadnjem času zaradi sprememb v plačilni
                  bilanci tudi do sprememb deviznega tečaja in da se je položaj izvoznikov delno
                  izboljšal in da se bo verjetno tudi v prihodnjih mesecih izboljševal. Še tretji
                  razlog je, ki ga moram na tem mestu omeniti. Mi imamo seveda tudi določena
                  sredstva, ki jih v lanskem letu nismo  imeli, in to so sredstva iz naslova
                  privatizacijskih kupnin in obstaja posebna postavka, to je postavka, ki gre za
                  sanacijo gospodarstva in je namenjena prav za saniranje takih podjetij oziroma za
                  podporo takih podjetij, ki so v lanskem letu dobila sredstva iz naslova subvencije
                  za socialne prispevke. Tako da gre tu za določen zasuk v ekonomski politiki, kakor
                  je bilo prej že rečeno in za iskanje, kako z malim, relativno skromnim denarjem
                  narediti večji učinek.</p>
               <p>Pomembno je izpadla tudi postavka za subvencioniranje obrestne mere. Mislim, da je
                  to ena od tistih postavk, ki jo bomo verjetno v letošnjem  letu v največji meri
                  pogrešali. Mi smo v preteklosti relativno pomembno prispevali, čeprav sredstva
                  niso bila tako velika, predlansko leto so bila na ravni 1,3 milijarde tolarjev,
                  smo pomembno prispevali k zniževanju obrestne mere prav pri tistih podjetjih, ki
                  so seveda težko prenašala relativno visoko obrestno mero bančnih kreditov. V
                  letošnjem letu po tem proračunu je ta postavka zreducirana na manj kot 500
                  milijonov in seveda učinki še zdaleč ne bodo tako veliki, kakor so bili do sedaj.
                  Kot sem rekel, tudi v tem primeru je delno mogoče te izpadle učinke nadomestiti s
                  kupninskimi sredstvi. Seveda pa računamo, da bodo skupna kupninska sredstva, s
                  katerimi bomo lahko razpolagali, nekje na ravni 2,5 milijard tolarjev, to pa
                  pomeni seveda, da še zdaleč ne morejo nadomestiti po kvantiteti v celoti tistih
                  učinkov, ki smo jih imeli v preteklosti iz naslova subvencij za socialne prispevke
                  in pa iz naslova subvencije obrestne mere.</p>
               <p>Če se na kratko ustavim pri drugih postavkah. Znižanje sredstev za radioaktivne
                  odpadke, pravzaprav povečanje sredstev za Agencijo za radioaktivne odpadke. Namreč
                  do sedaj je agencija ocenjevala, da bi potrebovala, tudi v razgovorih, jaz sem se
                  sam pogovarjal z direktorico in upravnim odborom te agencije, da ocenjuje, da
                  letno potrebuje, v letošnjem letu potrebuje okoli 2 milijona mark za svoje
                  delovanje. Namesto približno 160 milijonov so dobili okoli 130 milijonov, tako da
                  mislim, da smo se zelo približali, verjetno do sedaj v tem mandatnem obdobju, kar
                  jaz vodim ministrstvo, najbolj približali tisti postavki, ki so si jo pravzaprav
                  oni zamišljali. Ideja je, do sedaj je bila ta postavka manj kot milijon mark,
                  medtem ko sedaj in kot sem že rekel, smo bistveno bližje tisti postavki, ki stoji
                  tudi v njihovem finančnem cilju oziroma v njihovem finančnem planu za leto
                  1996.</p>
               <p>Malo gospodarstvo je ohranilo v veliki meri postavke, ki jih je imelo do sedaj,
                  tako da ni nevarnosti, da ne bi mogli izvajati dejavnosti, ki smo jih začrtali v
                  zadnjih letih. Še mogoče najpomembnejše, da se Sklad za razvoj malega gospodarstva
                  mora dokapitalizirati zaradi izgub, ki so nastale v preteklosti in tu v veliki
                  meri računamo seveda na kupninska sredstva. Kupninska sredstva za malo
                  gospodarstvo so pomembna in smo ta postopek, pravzaprav prenosa kupninskih
                  sredstev na Sklad za malo gospodarstvo že izvršili in na ta način tudi sklad
                  dokapitalizirali. Verjetno je postavka, ki je največ izgubila, poleg nekaterih
                  industrijskih postavk, področje turizma. Pri turizmu mi računamo zelo resno na to,
                  da bo parlament pokazal dovolj dobre volje in nam omogočil izkoriščanje zakona o
                  igrah na srečo. Zakon o igrah na srečo je za namene promocije in investicije v
                  turizmu namenil tako imenovano koncesijsko dajatev. Ocenjujemo, da te koncesijske
                  dajatve, recimo v lanskem letu bi bile približno na ravni 1,6 milijarde tolarjev
                  in tisto, kar je potrebno narediti v letošnjem letu v zelo kratkem času, in kar je
                  eden od ciljev tudi Vlade in ministrstva, je, da seveda zagotovimo tiste zakonske
                  spremembe, ki so potrebne za to, da dobimo dejansko ta sredstva, lahko ta sredstva
                  začnemo uporabljati za namene turizma. Gre bodisi za zakon o lastninjenju
                  igralnic, verjetno bo to nekaj težji oreh ali za spremembo zakona o posebnem
                  prometnem davku na posebne igre na srečo. Mislim, da je ta druga pot pametnejša,
                  tudi Odbor za gospodarstvo je to pot podprl in na ta način seveda bi, če bi mi
                  pridobili v resnici preko te poti 1,6 milijarde tolarjev za turizem, potem moram
                  znova reči, da toliko denarja slovenski turizem preko države še nikoli do sedaj ni
                  imel in mislim, da je to možno uresničiti.</p>
               <p>Zapiranje rudnikov v Zasavju in Posavju je seveda eden najresnejših projektov v
                  energetiki. Teh postavk ni mogoče zniževati in so tudi ostale na tisti ravni, če
                  boste pogledali proračun, kakor je začrtan v zakonu o zapiranju rudnikov. Tako da
                  v letošnjem letu, lansko leto se to ni zgodilo, v letošnjem, ko smo izrecno
                  ohranili druge postavke, smo marsikaj zreducirali, te postavke nismo zreducirali,
                  razen nekaj malenkostnih sprememb čisto v zadnji korekciji proračuna, ki pa
                  bistveno ne odstopajo potem od zakonsko zapisanih številk, tistih številk, ki niso
                  v samem zakonu, so pa v obrazložitvi zakona o zapiranju rudnika.</p>
               <p>Tu seveda ni nobenih odstopanj, tu ni mogoče odstopati, prav tako niso mogoča
                  velika odstopanja recimo pri sredstvih za zapiranje rudnikov v Idriji in Mežici.
                  In tudi tam smo ohranili postavke na približno tisti ravni, ki je bila že z
                  osnovnim zakonom planirana.</p>
               <p>Investicija v Šoštanju, ki je za nas zelo pomembna ekološka investicija, ki
                  nadaljuje v bistvu izgradnjo Bloka 4 potem v Blok 5, je začrtana v relativno
                  majhni višini iz preprostega razloga, ker se šele pripravlja in v resnici v letu
                  1996 ne bomo potrebovali takšnega obsega sredstev, kakor smo prvotno mislili in če
                  bi investicija bila že v celoti pripravljena. Tako da so za pripravljalna dela po
                  našem mnenju ta sredstva dovolj.</p>
               <p>Ministrstvo, ki ga vodim, hkrati razpolaga s kupninskimi sredstvi iz naslova
                  javnih investicij in imamo namen, v kolikor bi potrebovali seveda neka dodatna
                  sredstva na tem področju, da tudi ta kupninska sredstva izkoristimo za podpiranje
                  te investicije.</p>
               <p>REVOZ je eno najpomembnejših slovenskih podjetij. To, kar dr. Šešerko pravi, je
                  nesporno. Prav danes, preden sem prišel v parlament, smo se pogovarjali o
                  finančnem odnosu, ali pa bi rekel partnerskem odnosu med državo in pa RENAULTOM,
                  in predstavniki RENAULTA so bili pri meni, in moram reči, da pri REVOZU gre v
                  bistvu za dva projekta. Gre za dokončanje projekta CLIO, ki seveda teče in konec
                  koncev se izteka; v dobi dveh let bi se naj ta projekt končal. RENAULT pa
                  načrtuje, da bi tako imenovani projekt X-65 in X-70 - eden od teh dveh projektov
                  je nadaljevanje CLIO projekta - in potem nadaljeval tudi v Sloveniji, v Novem
                  mestu in da bi bila pravzaprav to tovarna prve vrste dobaviteljev REAUNALTA. To bi
                  bil zagotovo velik uspeh za REVOZ.</p>
               <p>Mi nismo v celoti izpolnili obveznosti iz starega projekta - iz projekta CLIO,
                  tega, ki se zdaj, kot sem rekel, končuje. Tu je obveznost na ravni 1,2 milijarde
                  tolarjev in dogovor z REVOZOM in REAUNAULTOM je, da to obveznost poravnamo v treh
                  obrokih, nekako po 400 milijonov. Za lansko leto smo to obveznost, prav v tem
                  trenutku tečejo postopki, poravnavali iz kupninskih sredstev. In prav tako tudi za
                  leto 1996 nameravamo teh 400 milijonov poravnati iz kupninskih sredstev in tudi
                  kupnine - to je ta postavka za sanacije gospodarstva - te kupnine pravzaprav so
                  sedaj v razpisu tako opredeljene, da bi naj 400 milijonov iz teh kupnin namenili
                  za dokapitalizacijo REVOZA. In jaz mislim, ne bi se čisto strinjal z dr. Šešerkom,
                  da je to relativno pomanjkljivo opremljena tovarna. Jaz mislim, da je to ena
                  sodobnejših slovenskih tovarn. Res je, da ima nekatere okoljevarstvene težave,
                  vendar mislim, da jih bo sposobna odpraviti. Pri Brestanici gre za podoben problem
                  kot pri Šoštanju. Tudi tu se projekt pravzaprav šele načenja. Mi ta projekt na
                  ministrstvu podpiramo in v kolikor bodo potrebna neka večja sredstva v letošnjem
                  letu, jih bomo namenili bodisi iz elektroenergetskega sistema bodisi iz naslova
                  kupnin, ki jih seveda lahko tudi namenjamo za te namene.</p>
               <p>Tako da kljub zelo skromnemu proračunu Ministrstva za gospodarske dejavnosti
                  upamo, da bomo z racionalno porabo seveda dosegli te učinke. Moram pa reči, da bi
                  marsikatere, zlasti industrijske, projekte z večjim obsegom sredstev lahko
                  reševali mnogo bolj elegantno in seveda z mnogo manjšimi težavami, kakor pa jih
                  bomo verjetno prisiljeni reševati v takem obsegu proračunskih sredstev. Hvala
                  lepa, gospod predsednik.</p>
            </sp>
            <sp xml:id="SDZ1-Izredna-38-1996-01-17.sp114">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Ob drugi uri bo repliciral gospod Žaro Pregelj.</p>
            </sp>
            <stage type="time">(Seja je bila prekinjena ob 12.57 uri in se je nadaljevala ob 14.10
               uri.)</stage>
            <sp xml:id="SDZ1-Izredna-38-1996-01-17.sp115">
               <speaker>PREDSEDNIK JOŽEF ŠKOLČ:</speaker>
               <p>Prosim, ugotavljamo prisotnost za nadaljevanje seje. Ugotavljamo prisotnost!
                     <stage>(23 poslank in poslancev.)</stage> Ponovno ugotavljamo prisotnost!
                  Seveda vas naprošam, če zasedete svoja mesta. <stage>(39 prisotnih.)</stage> Še
                  tretjič ugotavljamo prisotnost! Vodje in sekretarje poslanskih skupin naprošam, da
                  zagotovijo sklepčnost. Prosil bi vas, če lahko registrirate prisotnost. <stage>(47
                     poslank in poslancev.)</stage> Zbor je sklepčen in lahko nadaljuje z delom.</p>
               <p>K repliki se je javil gospod Žaro Pregelj.</p>
            </sp>
            <sp xml:id="SDZ1-Izredna-38-1996-01-17.sp116">
               <speaker>ŽARKO PREGELJ:</speaker>
               <p>Spoštovani! Repliciram ministru Tajnikarju. Vaša obrazložitev me je navdala z
                  žalostjo. Namreč ugotavljam, da v bistvu iščete neke zelo majave možnosti za
                  rešitev katastrofalnega stanja, saj se vam je proračun ministrstva dobesedno
                  razpolovil. Zavedati se je treba, da bo, na primer, določene manjše programe možno
                  nekako v manjši meri izpolniti, mogoče jih nadoknaditi iz nekih drugih virov, ki
                  ste jih sami našteli, toda glavni inštrument, ki ga je to ministrstvo imelo za
                  vodenje določene gospodarske politike, to je subvencioniranje prispevkov za
                  socialno varnost in podobno, tukaj ste pa dobesedno izgubili ves denar. Tudi tista
                  rešitev, ki jo Vlada ponuja, niti približno ni tak inštrument, kot je bil tale.
                  Jaz se zavedam, da je bilo možno ta denar tudi napačno uporabiti, da so bile
                  mogoče kakšne rešitve sporne, da je kljub vsemu ta masa 7 milijard, lani je bilo 5
                  milijard, predstavljala nek operativen kapital, ki je lahko pogojeval določeno
                  gospodarsko politiko. Mi se moramo zavedati, ker nimamo tega področja dovolj dobro
                  urejenega, predvsem ni pokrito z ustreznimi programskimi rešitvami, ki se v
                  primeru slabega stanja določenega državnega ali vsaj večinsko državnega
                  gospodarstva v trenutku pokažejo in ga lahko s takim kapitalom rešuješ - vemo, da
                  imajo nekatere zahodne države posebne sklade za take namene - ta denar je sedaj
                  očitno odšel. Gospodarsko ministrstvo je s tem v resnici brez glavnega vzvoda</p>
               <p>in je po svoje obglavljeno. Sprašujem se, ali je to odraz političnega stanja
                  oziroma situacije, ki je nastala po tem nesrečnem TAM-u? Se pravi, po nekako
                  zapleteni sanaciji TAM-a in tukaj se ne morem znebiti občutka, da ste, minister,
                  pač zdaj postali minister skorajda že brez listnice, da ste praktično v bistvu
                  neke vrste tehnični, poslovodeči minister. To je verjetno dokaj sporna funkcija
                  glede na to, da ste bili med pomembnejšimi ministri, kar se tiče vodenja
                  gospodarske politike. Zato me čudi, da še vedno vztrajate na svojem mestu. Tudi
                  vaša skupina, ki vas v parlamentu nekje še zagovarja oziroma v Vladi, bo verjetno
                  morala razmisliti, ali boste lahko s tako obremenitvijo, ki jo pač imate,
                  vztrajali na tem mestu. Osebno menim, da je to v tem trenutku, če se bo tak
                  proračun realiziral, za gospodarstvo slabo. Verjetno bi kazalo, da resno
                  razmislite, kaj lahko storite, kajti te rešitve, ko trdite, da se bo iz kupnin, ki
                  so prišle na podlagi lastninskega preoblikovanja, lahko določene subvencije kljub
                  vsemu uresničilo, mislim, da ta rešitev ni korektna. Mi se moramo zavedati, da
                  davki, ki so zajeti v proračunu in se potem v bistvu prerazporedijo iz
                  uspešnejšega dela na manj uspešen, je to upravičeno, če gre za odločitev države,
                  da ohrani na primer nek nivo delovnih mest. Jasno, pod neko določeno perspektivo,
                  sicer je to nesmiselno dejanje. Težko je pa iz sredstev, ki so nastala iz
                  lastninskega preoblikovanja in ki so bila prvotno mišljena kot operativna sredstva
                  za investicije v gospodarstvu, uporabljati za subvencije, to pa mislim, da ni
                  korektno. Tisti denar je bil pa last celotnega družbenega gospodarstva<gap n="..."/></p>
            </sp>
            <sp xml:id="SDZ1-Izredna-38-1996-01-17.sp117">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, prosil bi vas, če boste počasi končali, ker se čas za repliko
                  izteka.</p>
            </sp>
            <sp xml:id="SDZ1-Izredna-38-1996-01-17.sp118">
               <speaker>ŽARKO PREGELJ:</speaker>
               <p>Hvala, predsednik<gap n="..."/> in bi se v bistvu ta denar iz kupnin veliko plodneje obračal
                  v investicijah v nove gospodarske zmogljivosti. Zato se ne morem otresti tega
                  občutka, da ste v tem trenutku kontraproduktivni.</p>
            </sp>
            <sp xml:id="SDZ1-Izredna-38-1996-01-17.sp119">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, drugič vas opozarjam, da morate končati.</p>
            </sp>
            <sp xml:id="SDZ1-Izredna-38-1996-01-17.sp120">
               <speaker>ŽARKO PREGELJ:</speaker>
               <p>Sem končal. Hvala.</p>
            </sp>
            <sp xml:id="SDZ1-Izredna-38-1996-01-17.sp121">
               <speaker>PREDSEDNIK JOŽEF ŠKOLČ:</speaker>
               <p>Tudi vam. Besedo dajem ministru Gaspariju.</p>
            </sp>
            <sp xml:id="SDZ1-Izredna-38-1996-01-17.sp122">
               <speaker>MAG. MITJA GASPARI:</speaker>
               <p>Hvala, gospod predsednik. Oglašam se zato, ker je gospod Pregelj odprl nekatera
                  vprašanja, ki niso samo vprašanja za ministra Tajnikarja, ampak za celotno
                  strukturo in pa politiko o proračunu. Rad bi vas spomnil na nekatera osnovna
                  izhodišča, ki jih je ta država sprejela od časa svoje osamosvojitve. Prvič, da gre
                  v tržno gospodarstvo in da to tržno gospodarstvo pomeni predvsem prilagajanje
                  tržnim razmeram in da država intervenira v principu z linearnimi ukrepi in samo
                  občasno in pod določenimi pogoji selektivno. Na to ste nas že nekajkrat opozorili
                  poslanci, ko so bili v parlamentu posamezni zakoni. Mimogrede tudi, ko je šlo za
                  zakon o TAM-u, da ne omenjam še kakšnega drugega zakona. Bil je še eden, ko je šlo
                  za eno od, mislim da, papirnic. To kot prvo.</p>
               <p>Torej odločitev, ki jo je Vlada sprejemala letos, in ki je ne samo začasna, ampak
                  bi morala biti strateška, je, s kakšnimi instrumenti bo Vlada, vsaj ta, vprašanje,
                  kako bodo druge vlade to menile, kako se bo pojavljala v intervencijah v
                  gospodarstvu. Večina tistega, kar vi omenjate, niso državna podjetja in državna
                  lastnina. Več ali manj je 90% slovenskega gospodarstva ali pa ga naj bi bilo v
                  bodoče v privatnih rokah, se pravi privatno tržno gospodarstvo oziroma podjetja.
                  Vi ste rekli, da se s tem zmanjšuje eden zelo pomembnih instrumentov za
                  intervencijo v gospodarstvu. Jaz bi to obrnil in bi rekel, s tem se ustvarjajo
                  možnosti, ki bodo ob enakem izhodišču dale podjetjem možnost, da pokažejo svojo
                  individualno sposobnost ali nesposobnost. Linearno zniževanje prispevne stopnje je
                  bolj selektivno od instrumentov, ki obstajajo, zato ker ob istem izhodišču da
                  različnim podjetjem glede na njihovo delovno intenzivnost različno spodbudo. Kot
                  linearna olajšava daje največjo relativno olajšavo tistim, ki so delovno
                  intenzivni in najmanjšo tistim, ki so kapitalsko intenzivni in nenormalnost
                  selektivnih ukrepov je vedno ta, da ne morete izmeriti tistega elementa, ki bi
                  določil relativno enak izhodiščni položaj tistim, ki bi jim želeli pomagati. Lani
                  ni bilo rečeno, komu specifično. Rečeno je bilo, podjetjem, ki so imela največ
                  težav s tečajem ali pa v preteklosti s tečajno razliko, ki je nastala zaradi
                  počasnejše rasti slovenskega tolarja v odnosu na konkurenčne valute, na področju
                  katerih ali pa na območje katerih izvažajo slovenska podjetja. Končni rezultat
                  tega je neizmerljiv. Vi ne morete izmeriti tega, ali ste pomagali ali pa
                  subvencionirali prava podjetja ali ne. Ni tega ekonomskega instrumenta, ki bi to
                  natančno lahko izmeril in tisti, ki to trdijo, enostavno tega ne bomo mogli
                  dokazati. Linearno zniževanje prispevne stopnje pa pomeni dejansko prvič
                  razbremenitev vhodnih stroškov v podjetjih, drugič znižuje na zelo transparenten
                  način stroške, ki gredo iz ene panoge v drugo ali pa iz ene <stage>(nerazumljive
                     besede)</stage> skozi druge oblike stroškov, kot so materialni stroški in
                  podobno, zopet na transparenten, primerljiv način, kar omogoča normalno
                  oblikovanje podjetniške kalkulacije. Podjetniška kalkulacija pa je tista, ki ob
                  objektivnih informacijah, ki jih daje okolje, omogoča, da se podjetja pravilno
                  odločajo. In 15 milijard, gledano statično, morda ni veliko, dinamično pa pomeni
                  zelo jasno usmeritev, ker Vlada ni rekla, da je končala pri 42%, ampak da bo s to
                  politiko nadaljevala v naslednjih proračunskih letih, kolikor je to od te Vlade
                  odvisno. Torej gre za to, da se približamo tistemu, kar Evropa pozna približno z
                  obremenitvijo okrog 37, odvisno od države, med 35 in 38% bruto plače. Če menimo,
                  da moramo nadaljevati in razvijati selektivne subvencije, potem te politike ne
                  more biti. To je alternativa, ampak za mene slaba. Za mene osebno zelo slaba.
                  Morda se kakšen od mojih kolegov s tem ne bo strinjal, ampak dejansko perspektivno
                  gledano zelo slaba alternativa. Ko ste pa omenili, da s tem končam, kupnine, ali
                  veste, glede kupnin in prihodkov od privatizacije bi lahko Slovenija naredila tudi
                  mnogo boljše poteze, kot so se zgodile v preteklosti, tudi mnogo boljše, ampak o
                  tem sedaj razpravljati, razpravljati o nečem, kar se je že zgodilo, nima smisla,
                  ker ne moremo več bistveno spremeniti. Bistveno boljše bi bilo, če bi prihodke od
                  kupnin, privatizacijske prihodke koncentrirali in jih uporabili globalno za ali
                  zniževanje dolga ali pa za recimo pokojninsko reformo, ki bo zelo težka v
                  slovenskih razmerah. V vsakem trenutku, ne samo danes. To smo razpršili na mnogo
                  namenov. Kot veste, teh skladov je vsaj 8 ali 9, ampak tudi v tem primeru je
                  potrebno kupninske dohodke ali pa prihodke v posameznem ministrstvu jemati kot
                  normalni vir financiranja in tukaj ne gre za subvencioniraje. Zakon je jasno
                  povedal, da subvencijskih sredstev iz kupninskih prihodkov ni, ampak so lahko
                  povratna sredstva. Ali so to udeležbe v kapitalu podjetja ali pa so to krediti.
                  Krediti so pa lahko dani tudi po perefercialnih pogojih. Ali je tako? So lahko
                  dani in tam se lahko vidi del te ekonomske ali industrijske politike, iz katere se
                  lahko črpa ta politika, recimo iz teh virov sredstev, ki jih je tudi kolega
                  Tajnikar omenil. Torej jaz ne bi zanemarjal milijarde in toliko sredstev na
                  računih tudi tega ministrstva, ko gre za to vrsto intervencij, ki jih vi omenjate,
                  ko gre za, bom rekel, kredite po ugodnejših obrestnih merah. Prav tako je tudi
                  Vlada predlagala, mimogrede, določene dopolnitve in spremembe zakona o jamstvih
                  Republike Slovenije, ki omogočajo srednjeročna jamstva, kjer so banke zelo slabo
                  prisotne, gre pa za investicijske kredite podjetij, ki se spuščajo v nove
                  investicijske cikluse, kjer bo z jamstvom države možno znižati obrestno mero in s
                  tem omogočiti tem podjetjem lažje investiranje. Sicer pa glavni investitorji v
                  gospodarstvu ostajajo banke in finančne organizacije, ne pa država. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp123">
               <speaker>PREDSEDNIK JOŽEF ŠKOLČ:</speaker>
               <p>K repliki se je javil gospod Pregelj.</p>
            </sp>
            <sp xml:id="SDZ1-Izredna-38-1996-01-17.sp124">
               <speaker>ŽARKO PREGELJ:</speaker>
               <p>Spoštovani gospod Gaspari! Ta vaš govor si bom skopiral in ga spravil, ga z
                  veseljem sprejemam, v kolikor je to resna, zavestna politika Vlade, potem bomo s
                  tem amandmajem naredili velik korak za to državo, ne samo za gospodarstvo. Vas bi
                  pa opozoril na nekaj, da bom zelo natančno seciral neko drugo dejanje, ki se obeta
                  v tem zboru in takrat upam, da boste enako povedali. Drugače se moram strinjati,
                  da so tržni principi pravilni, da je bil problem subvencij to, kar ste vi omenili,
                  zelo realen problem, da pa kljub vsemu je prav, da ima država tudi en tak denar,
                  lahko v manjši meri, kot je bil zdaj mišljen in ga uporablja na podlagi jasno
                  določenih državno-nacionalnih interesov. To manjka v našem gospodarstvu. Takrat,
                  kadar je upravičeno, da država poseže z določenimi sredstvi, ohrani delovna mesta
                  zato, ker ohrani neko, bom rekel, ali namensko ali neko pomembno, nacionalno
                  pomembno gospodarstvo in tukaj verjetno Vlada nima še zadev čisto razčiščenih.
                  Moram pa priznati, gospod minister Gaspari, da vam je tokrat padla sekira v
                  med.</p>
            </sp>
            <sp xml:id="SDZ1-Izredna-38-1996-01-17.sp125">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Torej prehajamo h glasovanju. Smo na strani<gap n="..."/> Se opravičujem, še
                  gospod Tajnikar bi rad dal nekaj pojasnil pred glasovanjem.</p>
            </sp>
            <sp xml:id="SDZ1-Izredna-38-1996-01-17.sp126">
               <speaker>MAG. MAKS TAJNIKAR:</speaker>
               <p>Gospod predsednik, zdi se mi, da sem vseeno dolžan, da reagiram na razpravo
                  gospoda Preglja. On je</p>
               <p>uporabil besedo, da na nek način gre za zasuk v gospodarski poli</p>
               <p>tiki na tem področju v svoji prvi razpravi, če se prav dobro spomnim. Jaz bi
                  dejal, da je bil proračun, kakršnega je imelo Ministrstvo za gospodarske
                  dejavnosti v lanskem letu, pravzaprav izjema. Leto pred tem, če pogledate, boste
                  videli, lahko zelo hitro potegnete kontinuiteto med tistim proračunom, ki je bil
                  takrat, in tem, ki je seveda sedaj na dnevnem redu. Izjema je bil, kot sem zelo
                  jasno tudi prej povedal, prav v tem, da so se pojavili ti prispevki za
                  subvencioniranje, te subvencije za prispevke za socialno varnost. To je tudi
                  seveda potem spremenilo celotni obseg proračuna za Ministrstvo za gospodarske
                  dejavnosti. Gospodarska politika na tem področju, ki jo izvaja Ministrstvo za
                  gospodarske dejavnosti v letu 1996, bo seveda izhajala iz tega, da bo skupna
                  prispevna stopnja manjša. Gre za učinke, kot je kolega Gaspari povedal, 16
                  milijard. Učinek, ki bi pravzaprav moral popraviti, sicer na nek linearen način,
                  relativno veliko problemov, ki nastajajo seveda v gospodarstvu in jih ne, bi
                  rekel, izraziti skozi probleme posameznih podjetji, kot je bila to značilnost za
                  preteklost. Jaz sem prej dejal, da takšen način zniževanja prispevkov seveda
                  pomeni prispevne stopnje, pomeni v vsakem primeru to, da bodo delovno ekstenzivne
                  panoge veliko pridobile. Gre za dejansko vseeno le relativno obsežen denar 16
                  milijard, medtem ko subvencije za prispevke za socialno varnost so bile v lanskem
                  letu velike 5 milijard. Moram reči, da so bile te subvencije lani tudi na nek
                  način subvencije, ki so poskušale pokriti škodo, ki je nastala zlasti v prvi neki
                  večji meri v drugi polovici lanskega leta. Ker se devizni tečaj spreminja tako,
                  kakor vsi poznamo, ta škoda sedaj v večji meri ne nastaja in je tudi takšna oblika
                  subvencij manj pomembna. Takšen linearen ukrep, ki vpliva, bi rekel, na položaj
                  gospodarstva na sploh, seveda ne odpravi nekaterih posebnih problemov, ki
                  <q>"štrlijo"</q> iz tega, iz splošnega stanja v gospodarstvu. Tukaj seveda mora imeti
                  Ministrstvo za gospodarske dejavnosti svoje instrumente. Če na tem področju nima
                  instrumentov, potem pravzaprav to ministrstvo nima kaj pametnega početi. Zato sem
                  jaz opozoril, da je za nas seveda zelo pomembno, da so kupninska sredstva. Ona so
                  res po obsegu manjša, vendar pa sem rekel, da ni potrebno, da so tako velika,
                  kakor bi bila, če ne bi bilo zmanjšane splošne prispevne stopnje. Zelo pomembno
                  je, kakšne učinke bo zmanjšanje splošne prispevne stopnje dalo v gospodarstvu. Če
                  se bo to prelilo v plače, potem seveda v vsakem primeru ne bodo takšni učinki, kot
                  če se bo to namenilo dejansko za sanacijo in razvoj podjetji. In tisto, kar je za
                  mene še bolj pomembno, in zlasti če pogledate leto 1993, se to jasno vidi.
                  Ministrstvo za gospodarske dejavnosti je v tistem letu imelo relativno zelo malo
                  proračunskih sredstev in glavne učinke pri sanaciji podjetij, ki smo jih dosegali,
                  smo dosegali pravzaprav skozi dva zakona. To sta bila zakon o državnih poroštvih
                  in zakon o restrukturiranju dolgov. Pravzaprav v tistem času samo zakon o državnih
                  poroštvih. Z zakonom o državnih poroštvih smo mi v letu 1993 znižali obrestno mero
                  tistim, ki so najemali kratkoročne kredite in dobivali državna poroštva od 18% pa
                  še nekaj na dobrih 12%. To je učinek, kakršnega recimo ne bi mogli doseči z
                  nobenim neposrednim subvencioniranjem obrestne mere. Zakon o restrukturiranju
                  dolgov je bil zamišljen kot tipičen zakon, ki bi naj pomagal razrešiti probleme
                  pretirane obremenitve podjetij s starimi zapadlimi dolgovi. Recimo, taki problemi
                  so tudi problemi, ki so povezani z izgubo jugoslovanskega trga. In za nas kot
                  instrument, s katerim lahko ministrstvo vodi politiko, sta pravzaprav pomembnejša
                  ta dva zakona, kakor pa nekateri denarji, ki se pojavijo v državnem proračunu.
                  Tako da kljub temu torej, da je prenešen poudarek z neposrednega subvencioniranja
                  izvoznikom na znižanje splošne prispevne stopnje, nam po eni strani kupninska
                  sredstva, po drugi strani pa zakoni o poroštvu, zakon o prestrukturiranju dolgov,
                  tudi subvencije obrestne mere, ki ostajajo v proračunu, omogočajo voditi določeno
                  gospodarsko politiko. Znotraj Vlade je jasen dogovor, da bomo zakon o državnih
                  poroštvih in zakon o restrukturiranju dolgov poskušali popraviti, prilagoditi na
                  ta način, da bo v seveda čim večji meri izvedljiv in uporabljen v praksi, ker, kot
                  dobro veste tudi vi, vsaj zlasti zakon o restrukturiranju dolgov pravzaprav pravih
                  rezultatov ne daje. Če pa bi jih dal, pa bi seveda bili učinki zelo veliki. In jaz
                  bi prosil tudi vašo podporo, da takrat, ko bo potrebno, da obravnavamo seveda te
                  zakone, resno pristopimo k njihovi obravnavi in poskušamo zakone prilagoditi na ta
                  način, da bomo imeli ustrezne učinke. Zato menim, da je pravzaprav za tem
                  instrumentarijem, ki mi je ostal nekako na voljo ali ki izhaja delno iz proračuna,
                  delno pa je zunaj proračuna in ni vezan na sam proračun, jaz sem zmeraj bil
                  minister, ki sem menil, da proračun ni najpomembnejše vprašanje za moje
                  ministrstvo v okviru tekočega časovnega leta, da se s tem pravzaprav da voditi
                  ustrezno politiko na tem področju. Res pa je, da se bodo preprosto zaradi krčenja
                  proračuna v celoti marsikateri primeri morali izvajati bolj restriktivno, kakor pa
                  bi se sicer izvajali. Tu so zelo pomembni zakoni, ki ravno tako potrebujejo
                  določeno revizijo. Sedaj so v veljavi nekaj časa in na nek način imamo določene
                  izkušnje <stage>(na primer zakon o stečaju, prisilni poravnavi in likvidaciji, ki
                     je eden zelo pomembnih zakonov)</stage>, na kakšen način se da voditi
                  sanacijsko politiko; mislim na zakon o zaposlovanju, delovnih razmerjih in tako
                  naprej. To so zakoni, ki jih pravzaprav mi moramo, zdaj ko imamo nekaj izkušenj,
                  bi rekel, iz prakse, opraviti na tistih mestih, da postanejo bolj avtoritativni in
                  bolj učinkoviti in s takimi spremembami potem v resnici dobimo instrumentarij, ki
                  omogoča relativno učinkovito sanacijo gospodarstva. Rad bi opozoril tudi to, da
                  prav te dni v vladno proceduro prihaja dokument, ki je parlamentu dobro poznan, to
                  je sanacija slovenskega gospodarstva številka 3, 3. program in v tem dokumentu
                  tudi opisujemo in analiziramo te inštrumente, ki smo jih imeli v preteklosti in ki
                  bi jih naj imeli tudi v bodoče. Analiziramo pa jih seveda z vidika učinkov, ki so
                  jih dali in z vidika prednosti in pomanjkljivosti, ki so se pokazale v praksi. In
                  razprava o tem dokumentu bo po moje zelo pomembna za izoblikovanje tega
                   instrumentarija, ki je vezan na sanacijo slovenskega gospodarstva. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp127">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj ima ponovno repliko.</p>
            </sp>
            <sp xml:id="SDZ1-Izredna-38-1996-01-17.sp128">
               <speaker>ŽARKO PREGELJ:</speaker>
               <p>Spoštovani! Ne morem se znebiti tega občutka, da minister odgovarja v stilu
                  lisice, ki ni uspela doseči grozdja in je rekla: <q>"Pa saj je kislo."</q> Veste, tega
                  občutka se ne morem znebiti. Zakaj pa je to pomembno, ta moj občutek? Pomembno je
                  zato, kajti ta instrument, ki ga zdaj Vlada očitno prodaja zboru kot izredno
                  uporaben instrument tržnega gospodarstva, bo uporaben in v redu, v kolikor ga bo
                  gospodarstvo sprejelo. Če ga z vami na čelu, gospod minister, ne bo sprejelo -
                  tukaj mislim na ministra Tajnikarja - potem bo to zelo slabo za to državo, kajti
                  vemo, da ima gospodarstvo tudi druge mehanizme, s katerimi lahko Vlado izsiljuje.
                  Tako se je zgodilo v trenutku izvoznega gospodarstva, ko je izsiljevalo priliv,
                  velik del sredstev v podpiranje izvoznih spodbud in podobnega. Na koncu se je
                  ugotovilo, da je Banka Slovenije to opravila z levo roko z malenkostno spremembo
                  tečaja, najmanj 3-krat ali 5-krat boljše ipd. Zato je ta odločitev, to je resna
                  odločitev Vlade, izredno pomembna; verjetno eden pomembnejših instrumentov
                  gospodarske politike v tej državi v tem letu. V kolikor pa ima gospodarstvo
                  drugačno vizijo in pravi, naj zbor kar sprejme ta proračun, naj si Vlada misli, da
                  je nekaj naredila, mi bomo to že vrnili z drugimi instrumenti, potem prosim, se bo
                  pa odprlo izredno nevarno torišče spopadov in se bodo uporabili vsi tisti
                  mehanizmi, ki se uporabljajo v podobnih primerih tako v zahodnih državah kot kje
                  drugje, od socialnih konfliktov, ki se bodo sprožali, do česarkoli drugega. Resno
                  upam, da bo to linearno zmanjšanje prispevkov pomenilo nek ugoden rezultat za
                  nadaljnjo gospodarsko rast. V kolikor pa se nekatera podjetja s to svojo
                  situacijo, če bo za njih manj ugodna, ne bodo sprijaznila, in tukaj so nevarna
                  tista podjetja, ki imajo ogromno število zaposlenih, ki so delovno intenzivna in
                  ki ne dosegajo ustreznih uspehov predvsem na zunanjem trgu in ki imajo za seboj
                  pomembne sindikate, potem se pa lahko zadeva zelo zaplete. Zato resno upam, da je
                  to spoznanje, ki ga zdaj minister Tajnikar pred nami odraža, resnično, da za njim
                  stoji gospodarstvo in da se ne bo na koncu zgodilo tisto, kar sem rekel na
                  začetku: <q>"Sicer je grozdje kislo, ampak ga bomo že posladkali."</q> Osebno menim, da
                  gre tokrat pri tem amandmaju za izredno pomemben instrument, ki se bo dogodil na
                  videz skrit za neko usklajevalno logiko. Hvala.</p>
            </sp>
            <sp xml:id="SDZ1-Izredna-38-1996-01-17.sp129">
               <speaker>PREDSEDNIK JOŽEF ŠKOLČ:</speaker>
               <p>Hvala. Prehajamo h glasovanju. Smo na strani 54, pri amandmaju a) in ugotavljam
                  prisotnost. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod številko 2. Predlagatelj je Odbor za gospodarstvo.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 3. Predlagatelj je gospod Sašo Lap. Ugotovimo
                  sklepčnost! <stage>(41 prisotnih.)</stage> Ponovno ugotavljamo prisotnost!
                     <stage>(46 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Gospa Vika Potočnik ima proceduralni predlog.</p>
            </sp>
            <sp xml:id="SDZ1-Izredna-38-1996-01-17.sp130">
               <speaker>VIKTORIJA POTOČNIK:</speaker>
               <p>Spoštovane poslanke in poslanci! V imenu poslanske skupine prosim za pet minut
                  odmora, da bomo naše koalicijske kolege iz stranke SKD pridobili po dvodnevnem
                  uspešnem maloda ne bojkotiranju tega glasovanja, da bodo tako, kot so se pač
                  <q>"šika"</q> pri proračunu, skupaj z nami sprejemali usodo in da jo bodo potem tudi
                  uspešno lahko delili. Hvala.</p>
            </sp>
            <sp xml:id="SDZ1-Izredna-38-1996-01-17.sp131">
               <speaker>PREDSEDNIK JOŽEF ŠKOLČ:</speaker>
               <p>Z sejo nadaljujemo 12 minut do tretje. Prosil bi vas, da ne zapuščate dvorane.</p>
            </sp>
            <stage type="time">(Seja je bila prekinjena ob 14.39 uri in se je nadaljevala ob ...
               uri.)</stage>
            <sp xml:id="SDZ1-Izredna-38-1996-01-17.sp132">
               <speaker>PREDSEDNIK JOŽEF ŠKOLČ:</speaker>
               <p>Prosim, da zasedete svoja mesta, da bomo lahko nadaljevali s sejo in ugotavljam
                  prisotnost. Ugotovimo sklepčnost! <stage>(11 poslancev.)</stage> Ugotavljamo
                  prisotnost, gospe in gospodje. Prosil bi vas, da zasedete svoja mesta. Ugotovimo
                  sklepčnost! <stage>(49 prisotnih.)</stage> Ugotavljam, da je zbor sklepčen in
                  lahko nadaljuje z odločanjem. Dolžan sem vam dati tudi obvestilo, da je gospod
                  Marjan Podobnik za popoldanski del seje vzel dopust.</p>
               <p>Prehajamo k točki, h glasovanju o amandmaju pod številko 4 na strani 56.
                  Predlagatelj je gospod Ivo Verzolak. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 5. Predlagatelj je dr. Leo Šešerko. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajam k amandmaju pri Uradu Republike Slovenije za obrt pod a). Predlagatelj je
                  Vlada Republike Slovenije. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajam k amandmaju pod a) pri direkciji Republike Slovenije za oskrbo z
                  energijo. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet.</p>
               <p>Prehajam k amandmaju pod a) pri Agenciji Republike Slovenije za učinkovito rabo
                  energije. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod a) pri Direkciji Republike Slovenije za rudna bogastva.
                  Ugotovimo sklepčnost! <stage>(45 prisotnih.)</stage></p>
               <p>Ponovno ugotavljam prisotnost! <stage>(46 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod a) pri Direkciji Republike Slovenije za poslovno
                  informacijsko središče. Ugotovimo sklepčnost! <stage>(45 prisotnih.)</stage></p>
               <p>Ponovno ugotavljam prisotnost! <stage>(50 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>In prehajam k amandmaju pod a) pri Republiškem energetskem inšpektoratu. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Prehajam k amandmaju pod a) pri Republiškem gradbenem inšpektoratu. Ugotovimo
                  sklepčnost! <stage>(54 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>In prehajam k amandmaju pod a) pri Republiškem rudarskem inšpektoratu. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>S tem odpiram razdelek Ministrstva za ekonomske odnose in razvoj.</p>
               <p>Najprej imamo amandma pod a) Vlade Republike Slovenije, ki ga matično delovno telo
                  podpira. Potem imamo amandma pod 1 predlagatelja gospoda Šifarja, ki ga matično
                  delovno telo ne podpira, pod 2 skupine poslancev s prvopodpisanim gospodom Ferijem
                  Horvatom, ki ga matično delovno telo in Odbor za znanost in tehnologijo ne
                  podpirata. Pod 3 je amandma skupine poslancev s prvopisanim gospodom Horvatom, ki
                  ga matično delovno telo ne podpira, ravno tako ne Odbor za znanost, tehnologijo in
                  razvoj. Pod 4 je amandma podpisnikov gospodov Kocovana in Ferija Horvata, ki ga
                  matično delovno telo ne podpira. Pod 5 je amandma skupine poslancev s
                  prvopodpisanim gospodom Kopšetom.</p>
               <p>Matično delovno telo ga ne podpira, Odbor za znanost in tehnologijo ga podpira,
                  vendar se ne strinja z virom, iz katerega se črpajo sredstva. Pod 6 je vložila
                  amandma gospa Nada Skuk, matično delovno telo tega ne podpira. Potem imamo Urad
                  Republike Slovenije za varstvo potrošnikov, kjer imamo pod a) amandma Vlade
                  Republike Slovenije, matično delovno telo ga podpira; pod 1 amandma gospe Vike
                  Potočnik in gospoda Mirana Potrča, matično delovno telo ne podpira, Odbor za
                  gospodarstvo pa predlaga svoj amandma; pod 2 amandma Odbora za gospodarstvo, ki ga
                  matično delovno telo ne podpira. Nadalje imamo Urad Republike Slovenije za varstvo
                  konkurence; tukaj je amandma pod a) Vlade Republike Slovenije z odborom matičnega
                  delovnega telesa. Potem je Direkcija Republike Slovenije za blagovne rezerve z
                  amandmajem Vlade Republike Slovenije pod a) in podporo matičnega delovnega telesa.
                  Nadalje Urad za gospodarsko promocijo Slovenije in tuje investicije z vladnim
                  amandmajem pod a) in podporo matičnega delovnega telesa; nadalje Urad Republike
                  Slovenije za makroekonomske analize in razvoj z vladnim amandmajem in podporo
                  matičnega delovnega telesa, tržni inšpektorat z amandmajem Vlade in podporo
                  matičnega delovnega telesa. To so amandmaji k temu ministrstvu. Začnejo se na
                  strani 59, končajo se na strani 66. Odpiram razpravo o postavkah in amandmajih.
                  Ali želi kdo besedo? Gospod Kopše.</p>
            </sp>
            <sp xml:id="SDZ1-Izredna-38-1996-01-17.sp133">
               <speaker>JOŽEF KOPŠE:</speaker>
               <p>Gospe in gospodje, gospod predsednik! Rad bi obrazložil amandma številka 5 na
                  strani 62. Za boljše razumevanje ga bom še enkrat prebral, da ga boste lahko našli
                  v svojih amandmajih. Pri Ministrstvu za ekonomske odnose in razvoj, postavka 2211,
                  se pri postavki 107 Investicije demografsko ogroženih - znesek, to je znesek
                  predloga proračuna 1 milijarda 274 milijonov 273 tisoč Sit, ki je medtem -
                  opozarjam - znižana za nekaj več kot 100 milijonov s tem ponovnim predlogom Vlade,
                  se zniža za 260 milijonov tolarjev in se za ta znesek povečajo sredstva pri
                  Ministrstvu za šolstvo in šport, postavka 6324 Osnovne šole na demografsko
                  ogroženih področjih, kjer se znesek predloga proračuna za leto 1996 poveča z 273
                  milijonov 2 tisoč tolarjev, kar tu več ni res, na 533 milijonov 2 tisoč tolarjev.
                  To je posledica te netočne številke in tega ponovnega predloga in nemožnosti
                  vlaganja amandmajev na ponovni predlog v pravem času, da bi jih lahko obravnavalo
                  tudi matično delovno telo.</p>
               <p>Rad bi obrazložil ta amandma in razlog, zaradi katerega sem ga prvi podpisal -
                  predvsem zaradi občine Zavrč in podobnih krajev, ki so demografsko ogroženi,
                  zaostali, na obrobju. Če bi pa govoril o občini Zavrč, ker bi lahko našli takih
                  občin v Sloveniji kolikor hočete, občina Zavrč, ki pa leži ob slovensko hrvaški
                  meji na povsem demografsko ogroženem območju, je nujno v letu 1996 začeti in
                  dokončati izgradnjo prizidka osnovne šole za nujne potrebe otrok na tem področju.
                  Zato je občina v vseh dosedanjih pripravah že zagotovila poleg zemljišča tudi vso
                  potrebno dokumentacijo. Opozoril bi, da je to občina, ki ima zelo majhen prihodek,
                  vendar je to storila, da bi lahko takoj po sprejetju proračuna nadaljevala z vsem
                  ostalim postopkom, potrebnim za začetek del. V skupni občini Ptuj, kamor je prej
                  spadala, ni prišlo v zadnjih letih do odločitve, da se pristopi k izgradnji
                  omenjenega prizidka osnovne šole, zato se otroci tega kraja še vedno vsakodnevno
                  vozijo v nekaj kilometrov oddaljeni kraj Cirkulane. V teh investicijskih sredstvih
                  pa je predvidena tudi izgradnja nujno potrebne telovadnice, za katero je prav tako
                  občina Zavrč zagotovila potrebno zemljišče, se pravi, skoraj četrtino stroškov je
                  že namenila, potrebno tehnično, potrebno projektno dokumentacijo, kjer je
                  vsepovsod potrjena in vsepovsod urejena in kompletni investicijski program. Občina
                  Zvrč, ki leži ne samo v neposredni bližini slovensko hrvaške meje, na meji leži,
                  je izrazito demografsko ogroženo področje hribovitega dela Haloz in z dokaj nizkim
                  standardom živečih ljudi na tem območju. Zato ni mogoče pričakovati, da bi lahko
                  brez pomoči države in njenih sredstev tako izgradnjo prizidka osnovne šole in
                  telovadnice zagotovili v občini po znanem pravilu 50% - 50%. Iz teh razlogov, ker
                  pa to ni edina taka občina, takih je več, včeraj smo govorili o Osilnici, lahko bi
                  govorili o Goriških brdih, o Kozjanskem, o vseh teh problemih. Zakaj smo se
                  podpisniki strinjali s tem, da gremo s postavko Ministrstva za ekonomske odnose in
                  razvoj. Ne iz gole zlobe in politične pripadnosti ministra, temveč iz enega
                  realnega razloga. Ker to ministrstvo je bilo zadolženo, da pripravi zakon, od tega
                  večkrat povedano v tem parlamentu, od tega parlamenta o demografsko ogroženih
                  območjih, o nerazvitih območjih Slovenije in da uredi sistem financiranja takih in
                  podobnih potreb tistih območij, ki bodo spadala v klasifikacijo v zakonu. Tega iz
                  meni neznanih razlogov, verjetno pa zaradi preobilice dela, ne želim nobenega
                  opravičevati, ampak mislim, da zaradi preoblice dela na drugih področjih, to ni
                  zmoglo in tega zakona nimamo. Ta področja iz leta v leto, v mesece in mesece
                  zaostajajo zaradi tega, ker nismo sistemsko pristopili k saniranju teh območij in
                  k tej osnovni infrastrukturi, ki jo ta območja rabijo. V tem zboru je bila
                  dostikrat izrečena primerjava z drugimi državami, z manjšim dohodkom na
                  prebivalca, ki so v vojni in tako dalje, koliko in na kak način za svoja obmejna
                  in nerazvita območja skrbijo. Če bi to še enkrat govoril, bi vas verjetno
                  dolgočasil. Vendar prosim vas, vsakega posebej, da razmislite o takem pogoju in
                  mislim, da je dobro rezervirati sredstva za določen primer, in to je za šolstvo v
                  tem primeru, to je, vsaj po mojem mnenju, osnova za ta nerazvita območja, da se
                  bodo lahko počasi začela razvijati in dvigovati. Potrebne so ceste, potrebni so
                  vodovodi, potrebna je elektrifikacija, potreben je ves ta luksus, ki ga imamo po
                  mestih, to je res, vendar najbolj potrebna je šola. Ker če šole ni, se začne
                  tisto, kar si od nas nihče ne želi, izseljevanje iz teh krajev, opuščanje in
                  pridemo na program, ki je veljal v 60. letih za Haloze: vse to bomo izselili,
                  pogozdili, pa nasvidenje. Kaj takega si verjetno nihče od nas ne želi, ker želimo
                  poseliti to Slovenijo in predvsem na teh območjih, kjer je ogrožena demografija,
                  kjer je ogrožena natalitega zaradi nezmožnosti bivanja in kjer je ogrožen kulturni
                  način življenja, kot ga imajo ostali Slovenci v urbanih središčih. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp134">
               <speaker>PREDSEDNIK JOŽEF ŠKOLČ:</speaker>
               <p>Besedo dajem gospodu Hvalici.</p>
            </sp>
            <sp xml:id="SDZ1-Izredna-38-1996-01-17.sp135">
               <speaker>IVO HVALICA:</speaker>
               <p>Hvala lepa. Spoštovani! Najprej bi rad opozoril ministrstvo na kar dve napaki v
                  eni sami vrsti, in to gre za dve imeni dveh krajev, gre za traso neke ceste. Stran
                  60, postavka 8.167 cesta, tukaj piše Volčje in Solarij, ampak je to Volče -
                  Solari. V obeh primerih brez J. Verjemite mi, ker so to moji kraji in jih poznam.
                  To je cesta, ki pelje na gorski masiv, z desnega brega Soče na slovensko
                  italijansko mejo, ali bolje rečeno na mejo med Slovenijo in Slovensko Benečijo v
                  Italiji. Že zaradi tega moramo biti pozorni do takšnih stvari. Torej cesta Volče -
                  Solari, gre za sofinanciranje programa PHARE. Čudim se tej bagatelni številki, ki
                  je res minimalna. Mislim, da bi za to cesto lahko namenili kaj več denarja. Gre
                  namreč za cesto, ki je nastala kot posledica korektur slovensko-italijanske meje,
                  prej italijansko-jugoslovanske meje zaradi Osimskih sporazumov. Ena izmed
                  ozemeljskih korektur je nastala na tem področju. Odrezala je neko cesto stran in
                  zato je pač ta povezava sedaj drugačna, kot je bila sicer. Kdor pozna to področje,
                  prej so bili ti Solari dosegljivi iz mojega rojstnega Kanal ob Soči, Kambreško, pa
                  naprej po grebenu gor Solari, vzporedno s slovensko-italijansko mejo. Torej želel
                  bi si kakšen večji znesek za to, ampak to je bila samo opomba. Sicer pa bi še
                  opozoril na amandma, ki ga je vložil moj strankarski kolega Drago Šifar, ki sledi
                  temu amandmaju. Gre za regresirano prehrano učencev in upam, da boste to podprli.
                  Hvala lepa.</p>
            </sp>
            <sp xml:id="SDZ1-Izredna-38-1996-01-17.sp136">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Podobniku.</p>
            </sp>
            <sp xml:id="SDZ1-Izredna-38-1996-01-17.sp137">
               <speaker>JANEZ PODOBNIK:</speaker>
               <p>Hvala lepa za besedo, gospod predsednik. Pri prvem amandmaju Vlade pod točko a)
                  sem bil pozoren na dejstvo, da se odpira nova proračunska postavka - storitve
                  Zavoda za blagovne rezerve in obnavljanje in dopolnjevanje blagovnih rezerv.
                  Zadeva je pomembna zato, ker je ta, samo ti dve postavki sta težki več kot
                  milijardo tolarjev. Kako to, da se je pač zgodilo, da je pač potrebno odpirati
                  novo proračunsko postavko? V sami obrazložitvi proračuna za prvo branje, da tako
                  rečem, piše, da novo ustanovljeni Zavod za blagovne rezerve ne bo prevzemal od
                  države nalog, za katere ne bodo zagotovljena tudi finančna sredstva. In potem
                  naprej, sredstva za vzdrževanje in ureditev obstoječih objektov bodo uporabljena v
                  naslednje namene: posodobitev in ureditev skladišč, tako tistih, ki so v lasti
                  države, kot tistih, ki so v solastništvu z gospodarskimi družbami in jih le-te
                  upravljajo in za ureditev in vzdrževanje skladišč za blagovne rezerve, ki izvirajo
                  iz bivših občinskih blagovnih rezerv. Jaz poznam te primere; v številnih občinah
                  obstajajo ti problemi. Bi pa predlagatelja vendarle vprašal, ker v predlogu
                  proračuna so kar velika sredstva pod postavkami Direkcije Republike Slovenije za
                  blagovne rezerve, med njimi so tudi tukaj postavke plačila storitev 800 milijonov
                  itn., ali gre tukaj za prekrivanje ali pa je storitev Zavoda za blagovne rezerve
                  povsem nekaj drugega? To bi vprašal.</p>
               <p>Rad bi pa na kratko, torej pri 1.a amandmaju Vlade, ga ne bom podprl že zaradi
                  samo enega dejstva, da predlaga znižanje postavke sofinanciranje gospodarske
                  infrastrukture za 157 milijonov. O tem sem že govoril včeraj. Jaz verjamem, da je
                  kar 30 predlagateljev amandmaja, ki ga je prvi podpisal gospod Kopše, imelo dober
                  namen. Ampak mislim, da gre pravzaprav za ironijo ali pa sarkazem, ali ne vem,
                  kakorkoli hočete, da se pač za postavko šole na demografsko ogroženih področjih
                  jemlje denar s postavke za demografsko ogrožena področja. To je nonses, to je
                  nesmisel, to je neumnost. Me čudi, da je 30 poslancev, pa so tudi iz moje
                  poslanske skupine, podpisalo ta amandma. Mislim, da je potem Odbor za znanost in
                  tehnologijo pravilno ocenil, da je vir povsem neprimeren in potem predlaga ta vir
                  tekočo proračunsko rezervo. Sicer pa sam podpiram tudi amandma pod točko 4, ki sta
                  ga prav v tej obliki tudi podpisala gospod Kocuvan in gospod Feri Horvat, ki prav
                  tako za dodaten možni vir, če bi ta amandma bil sprejet, enako kot Odbor za
                  znanost in tehnologijo, predlaga, tisti edini zlati vir poslancev, ponavadi je to
                  proračunska rezerva. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp138">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospe Nadi Skuk.</p>
            </sp>
            <sp xml:id="SDZ1-Izredna-38-1996-01-17.sp139">
               <speaker>NADA SKUK:</speaker>
               <p>Hvala za besedo. Spoštovani predsednik, kolegice in kolegi, predstavniki Vlade!
                  Sama sem vložila amandma, ki naj bi namenjal več sredstev za tako imenovana, kot
                  je bilo že večkrat omenjeno, demografska področja oziroma za izboljšanje,
                  vzdrževanje, investicije, za predšolsko vzgojo in investicije v šolstvo. Zato sem
                  tudi sopodpisala prejšnji amandma, ker sem podpirala namen, vendar pa je potrebno
                  opozoriti, tako kot je bilo rečeno, da ni dobro jemati že tako majhna sredstva za
                  demografsko ogrožene in jih prenašati drugam. Torej, sama sem vložila amandma, naj
                  bi se povečala sredstva ravno v ta namen za demografsko ogrožena področja, da bi
                  bilo možno, da s pomočjo teh sredstev država sofinancira tisti del, kar naj bi
                  same občine zagotavljale, ker vemo, da v večini primerov, ali pa vsaj v manjših,
                  oddaljenejših krajih, je to skoraj nemogoče, da bi popolnoma 50% zagotavljale
                  občine sredstva in naj bi iz teh sredstev država pomagala nadoknaditi manjkajoča
                  sredstva. In sicer, zakaj? Kot sem napisala, za boljše pogoje, ker enakih pogojev,
                  gotovo da v podeželskih krajih, v oddaljenejših krajih učenci tako osnovnih kot
                  srednjih šol, kot študenti, enakih pogojev z učenci iz mest, iz centrov gotovo
                  nikoli ne bodo imeli. Pa naj gre za učence Štajerske, Notranjske, Gorenjske,
                  kjerkoli, ali pa Prekmurja, ali kjerkoli, ker zato sem dala amandma za vse
                  podeželske kraje, ne samo za neko šolo, za področje, od koder izhajam, ampak da se
                  pomaga vsem za izgradnjo telovadnic, za uvajanje računalništva, za pomoč pri
                  izdelavi oziroma postavitvi učilnic za učenje jezikov, za vse to učenci iz
                  podeželja nimajo pogojev, kot na primer v mestih, da gredo lahko v neko drugo
                  ustanovo, ampak so vezani samo na šole, na vrtce, in kot vem, da prosijo tudi za
                  vrtce, za program za izboljšanje pogojev. Država ne more zagotoviti teh sredstev,
                  ker jih je premalo. Torej, bi bilo nujno, da bi iz rezerv pomagali tem krajem.
                  Ker, čemu naj bo namen rezerva, če ne temu, da bi, kot sem rekla, vsaj poskušali
                  izenačiti pogoje, ker popolnoma enakih ne bodo imeli, za našo mladino, za katero
                  smo se tudi včeraj vsi tukaj tako zavzemali. Zato pozivam kolege, če bomo
                  glasovali za ta amandma, bomo tudi delno uresničili ta naša prizadevanja.
                  Hvala.</p>
            </sp>
            <sp xml:id="SDZ1-Izredna-38-1996-01-17.sp140">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Sisingerju.</p>
               <p>Opravičujem se, gospod Sisinger, najprej bi rad gospod Kopše repliciral gospe Nadi
                  Skuk.</p>
            </sp>
            <sp xml:id="SDZ1-Izredna-38-1996-01-17.sp141">
               <speaker>JOŽEF KOPŠE:</speaker>
               <p>Gospa Skukova, jaz bom sigurno vaš amandma podprl, to vam vnaprej obljubim, ker
                  čisto enako misliva, vendar bi vas na nekaj opozoril. Poglejte, vi ste v svojem
                  nagovoru rekli zaradi tega, ker tako malo, iz take male sorte jemljemo denar z
                  nekaterimi amandmaji, verjetno ste mislili, ker ta je precej težak amandma, kjer
                  sem jaz prvopodpisan. To je bil zgolj namen in tudi zadnjič je bil primer, na
                  zadnjem amandmaju imate namensko tudi postavko. Hočem reči, da je bil zgolj namen,
                  da se ta sredstva, ki so za ta namen in dosti premajhna sredstva, popolnoma
                  strinjam z vami, dajo točno na tisti segment, kjer pa je moje in mišljenje
                  sopodpisnikov, najbolj pomemben za razvoj nekega kraja. Se pravi, to je šolstvo,
                  se strinjam z vami - otroško varstvo, telovadnice, vse tisto, česar v teh
                  nerazvitih krajih tega nimajo. Jaz upam, da bo to ministrstvo znalo presoditi, da
                  bo res poiskalo te kraje, nerazvite in demografsko zaostale kraje in bo gradilo
                  šole, vrtce in vse ostalo tam, s tem denarjem, ki bo namensko namenjen. Zato, ker
                  pri tem denarju znotraj pa ni raznih razpisov, nekateri pogoji razpisa so pa
                  takšni, da enostavno lahko kandidirajo vsi. In tu je potem predstanja tega
                  denarja, ki gre za zelo različne namene, ker demografsko ogroženi rabijo za
                  različne namene in različne stvari. Pri meni je opredelitev zgolj to, da je
                  šolstvo osnova, da je otroško varstvo osnova, in v teh nerazvitih krajih je to
                  največji problem in največja škoda, po mojem mnenju in po mnenju sopodpisnikov, ki
                  nastaja pri teh ljudeh in kar tudi pogojuje izseljevanje iz teh krajev. Hvala.</p>
            </sp>
            <sp xml:id="SDZ1-Izredna-38-1996-01-17.sp142">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Sisingerju.</p>
            </sp>
            <sp xml:id="SDZ1-Izredna-38-1996-01-17.sp143">
               <speaker>IVAN SISINGER:</speaker>
               <p>Spoštovani predsednik, poslanke in poslanci! Ker je pravkar govor o tem tretjem
                  amandmaju, moram reči, da ves čas že ugotavljam, da se poslanci drug za drugim
                  zaman trudimo, da bi kakršen koli amandma seveda bil podprt izven tistega, ki ga
                  seveda podpira matično delovno telo, ki pa podpira, vemo in jasno je pred nami,
                  samo vladne predloge. Pa ne glede na to moram povedati, da izhaja iz te naše
                  priprave na proračun in na te postavke, tudi seveda je povezano s številnim delom
                  v matičnih odborih, tako je tudi nastal ta amandma, ki ga je podpisalo več kot 30
                  poslancev. Moram reči, da tega amandmaja nismo podpisali kar tako naivno zaradi
                  nečesa, kaj jaz vem, podpisati moramo pač nek amandma. Ne, podpisali smo zavestno
                  amandma za 260 milijonov Sit, kjer je ena postavka v proračunu investicija za
                  demografsko ogrožena območja milijardo 200 milijonov in seveda nič, kam bodo ta
                  sredstva šla, ali za ceste, ali za šolstvo, ali za kulturo ali za šport ali za
                  karkoli, smo seveda imeli pred sabo resnično to, kar je povedal gospod Kopše, pa
                  si nismo nič brisali, bi rekel oči pred sabo, za kaj gre. Gre točno za demografsko
                  ogroženo področje Zavrč v Halozah pri hrvaški meji. Gre za to, da je to ena
                  porušena šola, ki nujno potrebuje prizidek k šoli. Gre za ene revne kraje, ki
                  potrebujejo telovadnico, in to dobro ve minister, gospod minister za šolstvo, to
                  vejo vsi v Ministrstvu za šolstvo, da je ta kraj tako prizadet, da nujno to v tej
                  novi občini, ki je nastala, tudi to potrebuje. Pa če nova občina ne bi nastala,
                  dragi prijatelji, kateri v Zavrču še ni bil, jaz sem pred kratkim bil, skupaj z
                  gospodom Kopšetom in še nekaterimi poslanci in moram reči, da me ni bilo sram tega
                  siromašnega kraja v Sloveniji obiskati, ampak so bili veseli, da sploh še nekdo
                  pride v ta haloški blatni kraj. Mislim, da je nujno, da kakorkoli naredimo - če ne
                  bomo, jaz bom seveda glasoval za ta amandma, vendar mi daje misliti predlog Odbora
                  za znanost in tehnologijo, ki pravi: <q>"Podpiramo amandma, vendar da se teh 260
                  milijonov ne vzame s postavke Demografsko ogrožena območja, ampak s tekoče
                  proračunske rezerve."</q> Mi pa vsi vemo, da je proračunska rezerva načeta in 260
                  milijonov poseči v proračunsko rezervo, je meni jasno, da boste poslanci glasovali
                  proti. Jaz bom seveda za to in prosim tudi vas, da potem raje glasujem, da
                  namensko povemo, da gre s te postavke milijardo 274 milijonov 260 milijonov
                  namensko v področje šolstva, ampak to za točno izgradnjo in nujno potreben
                  prizidek v osnovni šoli Zavrč in je zadeva tudi v Ministrstvu za šolstvo čista.
                  Glasoval bom tudi za predlog odbora, če ta ne bi dobil podpore, ker če tega ne
                  rešimo in če še tu pri 30 poslancih ne najdemo podpore, potem vam iskreno povem,
                  da ne želim več delati, ko se iz mene kdo dela norca v tem parlamentu in sploh več
                  ne mislim na tak način podpirati naprej že jasno izrečenih amandmajev, ker je
                  treba biti proti, vse proti in samo teh 5, kjer je treba glasovati za. Lepa hvala
                  za takšno delo. Jaz sem vendarle poslanec Državnega zbora, ki sem bil izvoljen od
                  ljudstva in od naroda in se ne mislim imeti tako za norca v tem zboru. Hvala.</p>
            </sp>
            <sp xml:id="SDZ1-Izredna-38-1996-01-17.sp144">
               <speaker>PREDSEDNIK JOŽEF ŠKOLČ:</speaker>
               <p>Hvala. Repliko ima gospod Janez Podobnik.</p>
            </sp>
            <sp xml:id="SDZ1-Izredna-38-1996-01-17.sp145">
               <speaker>JANEZ PODOBNIK:</speaker>
               <p>Spoštovani! Rad bi repliciral gospodu Sisingerju. Sam osebno podpiram, da bi šola
                  v Zavrču oziroma prizidek dobila denar tudi preko državnega proračuna, toda
                  istočasno menim, da če boste vsi podpisniki tega amandmaja pod točko 5 glasovali
                  za, bo ta amandma sprejet, ampak potem boste vzeli postavki Investicije
                  demografsko ogroženih. To se mi zdi, kot sem že povedal, nesmisel. Zato mislim, da
                  je možnost, da podpremo ali amandma pod točko 6 ali pa amandma pod točko 5. Seveda
                  pa bodimo realisti. To pomeni, da bi bil v tem smislu proračun neuravnotežen, kot
                  se reče in pride potem do uskladitve. Apeliral bi, da prav na tej točki, ko se bo
                  po 2, 3 dneh razprave v Državnem zboru najverjetneje moralo sestati matično
                  delovno telo, da v okviru pristojnosti, ki jih ima po poslovniku, ta problem tudi
                  reši z virom, ker mislim, da bi bilo resnično nelogično, da bi za osnovne šole na
                  demografsko ogroženih področjih vzeli denar iz postavke za demografsko ogrožena
                  področja. To je nesmisel. Hvala.</p>
            </sp>
            <sp xml:id="SDZ1-Izredna-38-1996-01-17.sp146">
               <speaker>PREDSEDNIK JOŽEF ŠKOLČ:</speaker>
               <p>Hvala. Gospod Kopše bi rad repliciral.</p>
            </sp>
            <sp xml:id="SDZ1-Izredna-38-1996-01-17.sp147">
               <speaker>JOŽEF KOPŠE:</speaker>
               <p>Dragi moji, mogoče je prišlo pri obrazložitvi do nesporazuma. Še enkrat bom
                  prebral amandma, da se odvzame v Ministrstvu za ekonomske odnose ta in ta postavka
                  v takem in takem denarju in se prestavi na Ministrstvo za šolstvo za demografsko
                  ogrožene za izgradnjo šol na demografskih območjih. Zavrč je bila moja prispodoba
                  - saj me že vsi poznate po tem Zavrču. Jaz ne insistiram na tem, da dobi 260
                  milijonov, kot je napačno razumel z dobrim namenom moj kolega Sisinger, ki v
                  resnici prav tako hodi z menoj tja, ampak insistiramo na tem, da se gradi šolstvo
                  in otroško varstvo na demografsko ogroženih območjih. Upajmo, da bo med njimi tudi
                  Zavrč, da bodo lahko začeli graditi z zadostnimi sredstvi. To je namen, ker sedaj
                  sta že dve po Sisingerju - tudi replika gospoda Janeza Podobnika je bila namenjena
                  temu, kar bi bilo res mogoče - v enem trenutku postaviti kompletno šolo s
                  telovadnico, vrtcem in vsem skupaj do konca fiksno v enem samem kraju, ko imamo
                  toliko takih in podobnih primerov. Toliko bi rad samo popravil ta vtis, da je to
                  namenjeno za tisto. To sem gospe Skukovi tudi povedal in zdaj se očitno dobro
                  razumeva v tem primeru. Gre za demografsko ogrožene in ker menim kot prvopodpisnik
                  tega amandmaja, da je začetek pri reševanju teh problemov šolstvo, otroško
                  varstvo, infrastruktura itd., ampak da je začetek a) pri šolstvu in otroškem
                  varstvu. S tem namenom je to prestavljeno. Popolnoma se pa strinjam, da je
                  strahovito premalo sredstev za to področje. Hvala.</p>
            </sp>
            <sp xml:id="SDZ1-Izredna-38-1996-01-17.sp148">
               <speaker>PREDSEDNIK JOŽEF ŠKOLČ:</speaker>
               <p>Gospod Kopše, tudi to ni replika, če popravljate svojo obrazložitev. Ali želi še
                  kdo besedo? Gospod Zagožen, izvolite.</p>
            </sp>
            <sp xml:id="SDZ1-Izredna-38-1996-01-17.sp149">
               <speaker>DR. FRANC ZAGOŽEN:</speaker>
               <p>Spoštovani zbor! Že nekaj let se v proračunu zmanjšuje delež sredstev za
                  demografsko ogrožene in zdaj je ta postavka Investicije v demografsko ogroženih
                  območjih prišla samo na milijardo 274 milijonov, kar predstavlja približno,
                  koliko, 2 promila proračuna. Ko smo razpravljali, sicer še ne tukaj v tem
                  parlamentu, ampak zunaj njega, o predlogu novega zakona, smo hkrati ugotavljali,
                  da je ta delež v slovenskem proračunu najmanjši, daleč manjši kot v drugih državah
                  v Evropi za podpiranje regionalnega razvoja. Površina demografsko ogrožene
                  Slovenije se veča in se bo v prihodnje večala še hitreje. Jaz sem tudi podpisal ta
                  amandma, predvsem z namenom, da pokažem tudi na absurdnost celotne konstrukcije
                  tega proračuna in tudi na absurdnost pravzaprav tistega zakona, ki ureja porabo
                  šolskega tolarja, ki izenačuje najbolj razvite regije in demografsko ogrožene. Vsi
                  pod enakimi pogoji lahko koristijo šolski tolar za izgradnjo novih kapacitet,
                  stavbe ali opreme ali karkoli in na Odboru za znanost smo priporočali Odboru za
                  finance, naj ta amandma sprejme, vendar zamenja vir. Odbor za finance je to seveda
                  zavrnil kot matično delovno telo in amandmaja enostavno ne podpira. Jaz ne
                  verjamem, da bo tole tudi izglasovano, pa čeprav je 30 podpisnikov, ker se jemlje
                  iz enega žepa in daje v drugega. Siromaku se jemlje in siromaku se daje v drugi
                  žep in se s tem seveda nič doseže. Vlada ima še vedno možnost. Proračun še ni
                  sprejet. Ima še vedno možnost, da stvar spremeni, če to hoče, s kakšnim
                  uskladitvenim amandmajem. Upam, da bo to storila. Če ne, se na demografsko
                  ogroženih območjih pač ne bodo gradile šole, kljub temu, da imamo šolski tolar,
                  ker ne morejo dati svojega prispevka in ne bo se gradila tudi ostala
                  infrastruktura, ki jo demografsko ogrožena območja enako potrebujejo. Jaz tudi
                  vladnega amandmaja ne morem podpreti. Med drugim je v tem amandmaju ponovno
                  znižanje sofinanciranja gospodarske infrastrukture za 157 milijonov. Čeprav skupna
                  vsota vladnega amandmaja daje Ministrstvu za ekonomske odnose več kot jemlje, pa
                  tega ne morem podpreti na tak način. To pomeni, da se ta Državni zbor in Vlada
                  odpovedujeta dejansko polovici Slovenije, tam, kjer sicer živi manj kot polovica
                  Slovencev, ampak jih bo vsako leto tudi manj in nekatera območja bodo ostala
                  popolnoma prazna. Vseeno, ali podpiramo ali zavračamo te amandmaje, na tak način
                  tega ne moremo rešiti in to je bilo sporočilo Odbora za znanost Vladi in matičnemu
                  odboru. Če niso razumeli, potem jim bog pomagaj.</p>
            </sp>
            <sp xml:id="SDZ1-Izredna-38-1996-01-17.sp150">
               <speaker>PREDSEDNIK JOŽEF ŠKOLČ:</speaker>
               <p>Repliko ima gospod Moge.</p>
            </sp>
            <sp xml:id="SDZ1-Izredna-38-1996-01-17.sp151">
               <speaker>RUDI MOGE:</speaker>
               <p>Gospod predsednik, hvala lepa za besedo. Torej ugovarjam temu, kar pravi gospod
                  Zagožen, da v šolskem tolarju šole na demografsko ogroženih območjih niso zajete.
                  Kot veste, je šolski tolar, kar se tiče investicij, zajel šolstvo narodnosti,
                  potem osnovne šole na demografsko ogroženih območjih, potem investicije zavodom za
                  mladino z motnjami v razvoju, srednje šolstvo, izgradnje šolskih dvoran, visoko
                  šolstvo, študentski domovi in centri za šolstvo in šolsko dejavnost. V sedanjem
                  predlogu Ministrstva za šolstvo in šport, ki smo ga obravnavali na Odboru za
                  kulturo, šolstvo in šport, so osnovne šole na demografsko ogroženih območjih
                  zajete z zneskom 273 milijonov tolarjev. Imamo tako demografsko ogrožena območja,
                  ki so pod Ministrstvom za ekonomske odnose in razvoj, ki so pod Ministrstvom za
                  šolstvo in šport in še kje bi jih lahko našli. Vendar, ko smo to problematiko
                  obravnavali, smo videli, da je teh       273 milijonov pri Ministrstvu za šolstvo
                  in šport porazdeljeno na Osnovno šolo Hruše - Šentjur, Osnovno šolo Lisično -
                  Kozje, Osnovno šolo Dobravlje v Ajdovščini, Osnovno šolo Negova - Gornja Radgona,
                  Osnovna šola Sedraš - Laško, Osnovna šola Dobova - Brežice, Osnova šola Koprivnica
                  - Krško, Osnovna šola Tinje - Slovenska Bistrica, Osnovna šola Rovte - Logatec,
                  Osnovna šola Komen - Komen, Osnovna šola Mala Nedelja - Ljutomer, Osnovna šola
                  Korena - Maribor, Osnovna šola Grahovo - Cerknica, Osnovna šola Grad - Kuzma,
                  Osnovna šola Boštanj - Sevnica, Osnovna šola Sodržica - Ribnica, Osnovna šola
                  Postojna - Postojna, Osnovna šola Kuteže v Ilirski Bistrici, Osnovna šola Podkum
                  Zagorje in Osnovna šola Ig na Igu. Torej, te stvari so in iz te postavke 273
                  milijonov so nam na Ministrstvu za šolstvo in šport natančno povedali, na kaj se
                  tile milijoni razbijejo. Moram pa povedati, zelo nerad, da pa smo na Odboru za
                  znanost, tehnologijo in razvoj, ki je matičen odbor, na katerem smo obravnavali,
                  torej tudi Ministrstvo za ekonomske odnose in razvoj,  hoteli izvedeti, kam gre
                  tista milijarda 200 milijonov tolarjev, ki jo je sedaj gospod Kopše tukaj napadal,
                  vendar moram žal ugotoviti, da na Odboru Državnega zbora za znanost, tehnologijo
                  in razvoj ni bilo niti enega predstavnika tega ministrstva, ki bi nam hotel to
                  pojasniti in tudi nismo vedeli, kam naj bi šel ta denar. Zaradi tega, če bi bili
                  ljudje takrat na tej seji ministrstva, bi verjetno Odbor za znanost, tehnologijo
                  in razvoj sprejel popolnoma drugo odločitev, kot jo je pa sprejel, da podprejo to
                   gradnjo osnovne šole v Zavrču. Moram vam pa povedati - tudi če teh amandmajev ne
                  bi sprejeli, da se bomo s to problematiko še enkrat srečali, ko bomo obravnavali
                  Ministrstvo za šolstvo in šport, kajti tudi tam so podobni amandmaji s to vsebino
                  predloženi. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp152">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu Henigmanu.</p>
            </sp>
            <sp xml:id="SDZ1-Izredna-38-1996-01-17.sp153">
               <speaker>BENJAMIN HENIGMAN:</speaker>
               <p>Hvala za besedo. Spoštovani! Sprejemanje tega proračuna je na trenutke čista
                  farsa; vse je v bistvu že dogovorjeno vnaprej oziroma vsak približno ve, kaj bo
                  šlo skozi ali kaj ne bo šlo skozi. Zanimivo pa je, da pri tem amandmaju glede
                  gradnje šol na demografsko ogroženih območjih opozicije ni niti toliko v hlačah,
                  da bi priznali, da je drugi amandma pod številko 6 gospe Nade Skuk toliko boljši
                  za gradnjo šol, da bi ga jasno in glasno podprli, razen redkih posameznikov
                  seveda. Jaz sem podpisnik skupnega amandmaja, ki ga je predlagal gospod Kopše.
                  Namen je bil dober. Odbor za tehnologijo ga je podprl s figo v žepu, ker ni
                  predlagal svojega amandmaja. Pozivam vse podpisnike in člane Odbora za znanost in
                  tehnologijo, ki so bili takrat za, da podprejo amandma pod zaporedno številko 6
                  gospe Nade Skuk in da s tem omogočimo dodatnih 500 milijonov. Pri proračunu 576
                  milijard, si lahko sami izračunate, koliko odstotkov je to, da se na teh področjih
                  za osnovno šolstvo in za vrtce vendarle nekaj zgodi. Tako bom podprl ta amandma,
                  Vlada pa naj se pobriga, da bo z uskladitvenim amandmajem našla tudi vir. Ne bo
                  vzel hudič te države zaradi teh 500 milijonov, bomo pa podeželju omogočili nekaj,
                  kar nikoli ne bo moglo storiti samo, če mu v tem Državnem zboru ne omogočimo in
                  pomagamo. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp154">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se javlja gospa Irena Oman.</p>
            </sp>
            <sp xml:id="SDZ1-Izredna-38-1996-01-17.sp155">
               <speaker>IRENA OMAN:</speaker>
               <p>Hvala lepa. Spoštovani koalicijski poslanec gospod Benjamin! Opozicije je veliko
                  več v hlačah, kot je vas, dela koalicije. Vas že tri leta ni v hlačah, sploh pri
                  sprejemanju proračuna ne, da vas kolegica Vika vabi v dvorano.</p>
            </sp>
            <sp xml:id="SDZ1-Izredna-38-1996-01-17.sp156">
               <speaker>PREDSEDNIK JOŽEF ŠKOLČ:</speaker>
               <p>Besedo dajem ministru, gospodu Deželaku, hkrati pa prosim za mir v dvorani.
                  Gospode v zadnjih klopeh, prosim, če zasede vsak svoje mesto in tako omogoči
                  normalno delo zbora. Izvolite, gospod minister.</p>
            </sp>
            <sp xml:id="SDZ1-Izredna-38-1996-01-17.sp157">
               <speaker>JANKO DEŽELAK:</speaker>
               <p>Gospod predsednik, gospe in gospodje, skušal bom odgovoriti na nekaj konkretnih
                  vprašanj, ki so se postavila ob obravnavanju proračuna v tem delu, ki se nanaša na
                  Ministrstvo za ekonomske odnose in razvoj.</p>
               <p>Gospodu Kopšetu sem dolžan najprej odgovor. Ministrstvo za ekonomske odnose in
                  razvoj je pripravilo nov pristop k razreševanju vprašanj demografije z zakonom o
                  regionalnem razvoju v Republiki Sloveniji, ki je že skoraj eno leto v Državnem
                  zboru in je uvrščen na 37. sejo tega Državnega zbora. Ta zakon, v katerem je
                  veliko tega tudi že znanega v vrsti javnih razprav, postavlja vprašanje
                  regionalnega razvoja na način in v okvire, ki veljajo v razvitih državah. Povzema
                  rešitve, ki so preizkušene in po našem mnenju boljše kot sedanja zakonodaja, ki
                  seveda obstaja in smo jo dolžni ustrezno spoštovati in upoštevati. Seveda je
                  delitev in poraba teh sredstev vezana na zakonske namene. Mi v okviru našega
                  ministrstva glede na zakon o Vladi ne moremo financirati izgradnje šol, ker imamo
                  za to Ministrstvo za šolstvo in načenjamo temeljno proračunsko načelo, ki se mu
                  reče načelo korektnosti in načelo enotnosti. Se pravi vprašanje, ki zasluži ves
                  <q>"rešpekt"</q>, ki ga vi postavljate, po mojem mnenju in mnenju Vlade, mesto za
                  razrešitev je v Ministrstvu za šolstvo.</p>
               <p>V mnogočem velja ocena enega izmed vas, ki je plediral na to, da s premikom iz
                  žepa v žep vsebinsko ne razrešujemo vprašanja. Je pa seveda jasno, da demografija
                  predstavlja skoraj eno četrtino proračuna Ministrstva za ekonomske odnose in
                  razvoj in da je naš proračun okoli 1% proračuna te države. Poleg blagovnih rezerv,
                  to je ena stvar, ki sem jo dolžan pojasniti, je to praktično ves proračun v tem
                  ministrstvu z vidika velikosti in velikostnih razredov. Torej nov pristop, nova
                  zakonodaja je tu in čaka 37. sejo, da se ta debata odpre.</p>
               <p>Gospodu Hvalici sem dolžan zahvalo za lingvistično korekcijo za Volče, Solari in
                  tako naprej in mu zagotavljam, da bo redakcijska komisija pred objavo tega zakona
                  o proračunu upoštevala tudi njegovo pripombo in da bo navedba krajev korektna in v
                  skladu z zakonom. Zakaj so sredstva v alinei - udeležba države naravnana na 500
                  tisoč SIT? Zato, da se odpokličejo, inicirajo sredstva po programu PHARE. V tej
                  fazi so te postavke usklajene in teh 500 tisoč zadošča, da tisto, kar PHARE
                  program nudi za gradnjo teh cest, lahko aktiviramo. Če se bo pojavila dodatna
                  potreba, bomo o njej razpravljali seveda dodatno.</p>
               <p>Gospod Janez Podobnik sprašuje in postavlja vprašanje okoli blagovnih rezerv. Jaz
                  sem ga dolžan opozoriti, da je v Poročevalcu številka 56/1 ta napaka že
                  odpravljena. Mi že upoštevamo zakon o blagovnih rezervah, ki je bil sprejet
                  20.10.1995, Uradni list 60/95, ki blagovne rezerve kot zavod organizira na podlagi
                  zakona o gospodarskih javnih službah. To pomeni, blagovne rezerve s 1.1. poslujejo
                  kot zavod, imajo svojo bilanco stanja, bilanco premoženja, ugotavljajo poslovni
                  izid kot drugi gospodarski subjekt in sklepajo pogodbene relacije, pogodbena
                  razmerja z Ministrstvom za ekonomske odnose in razvoj, ki te postavke seveda
                  prenaša zdaj po Poročevalcu številka 56 na drugo postavko v okviru tega
                  ministrstva. Pogodba je osnovni pravni akt, s katerim omogočamo ne samo naložbe,
                  ampak tudi obnavljanje blagovnih rezerv po programu, ki ga sprejema Vlada in v
                  okviru tistih zakonskih možnosti, ki jih zakon o blagovnih rezervah, objavljen v
                  tem Uradnem listu, nudi oziroma zagotavlja.</p>
               <p>Gospodu Sisingerju sem dolžan pojasnilo. Sredstva za demografijo, ponovno, se
                  delijo oziroma se razporejajo na podlagi javnega razpisa za namene v skladu z
                  zakonom. Tam je vse navedeno, sedanji zakon o demografiji je dovolj ekspliciten,
                  kar se tiče možnosti, ki jih nudi z vidika porabe, zato tu ni nobenih prostih
                  možnosti financiranja karkoli izven tega, kar zakon predvideva, torej ceste,
                  telefonija, vodovodi in tako naprej, čistilne naprave. Zato bi jaz, ker se
                  nekateri predlogi in tudi amandmaji v tem delu postavljajo na eno stran, drugi
                  rušijo te predloge, vseeno bil za to, da podprete predloge in amandmaje matičnega
                  odbora, ki v tem delu le konzumira tudi različen pristop, različne prioritete, ki
                  so prišle do izraza tudi v vaših diskusijah in jaz menim, da je najkrajša pot, da
                  na podlagi tega, kar zakon sprošča, govorim sedaj o demografiji, aktiviramo že v
                  mesecu marcu, ne pa tako, kot v preteklem letu, kot veste, zaradi poznega
                  sprejemanja proračuna je prišlo na vrsti projektov do fizičnih, če hočete ta
                  izraz, težav zaradi problemov s projekti; z aktiviranjem teh sredstev za porabo,
                  je bila cela vrsta projektov v izjemno velikih težavah in je prišlo do manjše
                  porabe prav zaradi pomanjkanja časa in pomanjkanja časa za izvedbo vseh sicer z
                  zakonom predpisanih procedur. Jaz upam in želim, da bodo ta sredstva po proračunu
                  za leto 1996 definirana, zakonsko podprta v takih časovnih okvirih, da bo možna
                  njihova normalna poraba do konca leta. Torej, želel bi si, da čim več potencialnih
                  aspirantov na ta sredstva pripravi vso dokumentacijo in z njo starta takoj po
                  razpisu, recimo, da bo to v mesecu marcu tega leta. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp158">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Podobnik.</p>
            </sp>
            <sp xml:id="SDZ1-Izredna-38-1996-01-17.sp159">
               <speaker>JANEZ PODOBNIK:</speaker>
               <p>Hvala lepa. Ministru Deželaku hvala lepa za odgovor glede blagovnih rezerv. Na
                  podlagi njegovega pojasnila sprašujem samo še nekaj. Ali to pomeni, da bo v
                  proračunu za letošnje leto ostala postavka pod Direkcija Republike Slovenije za
                  blagovne rezerve, stroški prevzema in odpreme blaga 800 milijonov in da bo tudi
                  nova postavka - storitve zavoda za blagovne rezerve 176 milijonov. Jaz sem
                  vprašal, ali ne gre za podvajanje nalog, da se odpira nova postavka, pri kateri se
                  nekako podvajajo naloge prejšnje direkcije Republike Slovenije za blagovne
                  rezerve. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp160">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo replicirati? <stage>(Ne.)</stage> Torej prehajamo na
                  glasovanje o amandmaju a) na strani 59. Predlagatelj je Vlada Republike Slovenije.
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod številko 1. Predlagatelj je gospod Drago Šiftar.
                  Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajam k amandmaju pod številko 2 skupine poslancev s</p>
               <p>prvopodpisanim gospodom Horvatom. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajam k amandmaju pod številko 3 skupine poslancev s prvopodpisanim gospodom
                  Horvatom. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajam k amandmaju pod številko 4. Vlagatelja sta gospod Jožef Kocuvan in Feri
                  Horvat. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 5 skupine poslancev, prvopodpisani gospod
                  Kopše.</p>
               <p>Ugotovimo sklepčnost! <stage>(55 prisotnih.)</stage> Svoj glas bo obrazložil
                  gospod Kopše.</p>
            </sp>
            <sp xml:id="SDZ1-Izredna-38-1996-01-17.sp161">
               <speaker>JOŽEF KOPŠE:</speaker>
               <p>Glasoval bom za amandma, gospe in gospodje. Razloge sem pojasnil. Mogoče bi rekel
                  še samo to, da je bilo v tem zboru toliko govora o demografsko ogroženih območjih
                  v Sloveniji, in poskušam jaz in še 29 podpisnikov tega amandmaja urediti tu, v tem
                  proračunu, da se vsaj na nek način prenesejo, ali pa povečajo sredstva za
                  demografsko ogrožene. To je glavni namen amandmaja in prosim, da me podprete.
                  Hvala lepa.</p>
            </sp>
            <sp xml:id="SDZ1-Izredna-38-1996-01-17.sp162">
               <speaker>PREDSEDNIK JOŽEF ŠKOLČ:</speaker>
               <p>Svoj glas bo obrazložil gospod Berlič.</p>
            </sp>
            <sp xml:id="SDZ1-Izredna-38-1996-01-17.sp163">
               <speaker>GABRIJEL BERLIČ:</speaker>
               <p>Jaz bom malo teatralično rekel, gospod Kopač in pa ljubi bog naj mi oprostita,
                  ampak bom tokrat edinokrat glasoval za amandma, ki ga Vlada ne podpira. Vsi pa
                  razumemo, zakaj sem se opravičil. <stage>(Ha, ha, ha, ha!)</stage></p>
            </sp>
            <sp xml:id="SDZ1-Izredna-38-1996-01-17.sp164">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Torej prehajamo k odločanju. In sprašujem, kdo je za?</p>
               <p>Kdo je za? <stage>(15 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod številko 6. Predlagateljica je gospa Nada Skuk.
                  Ugotovimo sklepčnost! <stage>(48 prisotnih.)</stage> Svoj glas bo obrazložil
                  gospod Kopše.</p>
            </sp>
            <sp xml:id="SDZ1-Izredna-38-1996-01-17.sp165">
               <speaker>JOŽEF KOPŠE:</speaker>
               <p>Gospe in gospodje! Glasoval bom za, ker ima ta amandma isti namen.</p>
            </sp>
            <sp xml:id="SDZ1-Izredna-38-1996-01-17.sp166">
               <speaker>PREDSEDNIK JOŽEF ŠKOLČ:</speaker>
               <p>Gospod Geržina bo obrazložil svoj glas in potem gospod Zagožen.</p>
            </sp>
            <sp xml:id="SDZ1-Izredna-38-1996-01-17.sp167">
               <speaker>MIROSLAV GERŽINA:</speaker>
               <p>Hvala lepa za besedo, gospod predsednik. Namreč, zakaj sem prišel zagovarjati ta
                  amandma, da bom za njega glasoval? Ureja skoraj v celoti iste probleme ali pa
                  enake probleme, o katerih smo govorili že včeraj pri obravnavi tega gradiva o
                  proračunu. Namreč večina teh šolskih prostorov ali pa teh šol je problematična
                  tudi pri izmenskem pouku. Se pravi, večina teh šol ima tudi dvoizmenski pouk,
                  poleg tega, da so prostori zastareli, nevarni, da bi morali celo šolski
                  inšpektorji zapreti prostore. To bi bil mogoče - ampak to ni primerno demokraciji,
                  se mi zdi, če se da še kaj urediti, da gredo in bodo drugo leto zapirali
                  inšpektorji oziroma inšpektor, zadolžen za varstvo otrok v šolah, enostavno bo
                  zaprl določene šole! In kaj se bo potem zgodilo? Ali bomo najeli vsaj pri tistem,
                  kjer smo zmanjšali prej pri zaščiti, velike šotore, da bomo imeli notri šole?!
                  Zato pravim, da je primerno, da se sprejme ta amandma, da bom rekel tako kot prej,
                  da bo konec države s tem? Res je ne bo konec, kot je nekdo omenil, ampak mislim,
                  da je primerno, da če je potrebno, da se ta država zadolži za ta sredstva dodatno,
                  ker</p>
               <p>če se lahko zadolžijo druge države po Evropi in normalno poslujejo, mislim da bo
                  za teh 500 milijonov tolarjev, za katere bi se zadolžila, če drugje Vlada ne najde
                  sredstev, lahko preživeli<gap n="..."/></p>
            </sp>
            <sp xml:id="SDZ1-Izredna-38-1996-01-17.sp168">
               <speaker>PREDSEDNIK JOŽEF ŠKOLČ:</speaker>
               <p>Gospod Geržina, ne govorite o pravem amandmaju, tukaj je vir naveden.</p>
            </sp>
            <sp xml:id="SDZ1-Izredna-38-1996-01-17.sp169">
               <speaker>MIROSLAV GERŽINA:</speaker>
               <p>Saj sem govoril<gap n="..."/> Ali nisem govoril o tem?                                  
                   </p>
            </sp>
            <sp xml:id="SDZ1-Izredna-38-1996-01-17.sp170">
               <speaker>PREDSEDNIK JOŽEF ŠKOLČ:</speaker>
               <p>Niste govorili o tem, ker ste govorili o zadolžitvi. Gospod Zagožen. Smo pri
                  obrazložitvah glasu.</p>
            </sp>
            <sp xml:id="SDZ1-Izredna-38-1996-01-17.sp171">
               <speaker>DR. FRANC ZAGOŽEN:</speaker>
               <p>Ta amandma bom z veseljem podprl. Mislim, da je pravi, ker ima drug vir. Torej ni
                  iz praznega žepa v drug prazen žep. In mimogrede, gospod Berlič - ljubi bog vam bo
                  tudi to pot odpustil, če ga podprete.</p>
            </sp>
            <sp xml:id="SDZ1-Izredna-38-1996-01-17.sp172">
               <speaker>PREDSEDNIK JOŽEF ŠKOLČ:</speaker>
               <p>Svoj glas bo obrazložil gospod Hvalica.</p>
            </sp>
            <sp xml:id="SDZ1-Izredna-38-1996-01-17.sp173">
               <speaker>IVO HVALICA:</speaker>
               <p>Hvala. Spoštovani! Glasoval bom za iz vsebinskih in formalnih razlogov. Formalnih,
                  sem tudi rekel. Vsebinsko je jasno, predvsem mi je všeč, kje gospa Skukova jemlje,
                  kot se reče, denar na rezervah, ampak tudi zaradi tega, da bi dokazal, da tudi
                  opozocija zmore glasovati za kakšen amandma, ki ga predlaga koalicijski poslanec.
                  Upajte si vi narediti to in sprejeti enega od naših amandmajev. Pri čemer bi zopet
                  opozoril na tisto, kar sem že včeraj rekel, da se je predsednik Vlade tu zlagal,
                  da nam bo dal to možnost. Hvala.</p>
            </sp>
            <sp xml:id="SDZ1-Izredna-38-1996-01-17.sp174">
               <speaker>PREDSEDNIK JOŽEF ŠKOLČ:</speaker>
               <p>Gospod Partljič, ali želite obrazložiti svoj glas? <stage>(Ne.)</stage> Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k<gap n="..."/> Prosim?</p>
            </sp>
            <sp xml:id="SDZ1-Izredna-38-1996-01-17.sp175">
               <speaker>BENJAMIN HENIGMAN:</speaker>
               <p>Gospod predsednik, tiščal sem tipko pritisnjeno, reagirala je pa na proti. Prosim,
                  če ponovite. <gap n="..."/><stage>(Smeh.)</stage><gap n="..."/> <stage>(Ne.)</stage><gap n=".."/> Škoda smeha, samo
                  tiščal sem za, tipka je pa reagirala proti. <stage>(Smeh.)</stage></p>
            </sp>
            <sp xml:id="SDZ1-Izredna-38-1996-01-17.sp176">
               <speaker>PREDSEDNIK JOŽEF ŠKOLČ:</speaker>
               <p>Prosim, če<gap n="..."/> Če pomagate, da še enkrat glasujemo, da gospod Henigman ukroti svojo
                  tipko. Ponavljam prisotnost za glasovanje o amandmaju pod številko 6. <stage>(57
                     prisotnih.)</stage></p>
               <p>Kdo je za sprejem tega amandmaja? Glasujemo o amandmaju, da ne bo nesporazumov. Da
                  ne bo nesporazumov, menim, da v primeru, ko poslanec narobe registrira svoj glas,
                  da ne velja, da se lahko presodi, da se ponovno glasuje. Se opravičujem, naredil
                  sem napako. Najprej bomo glasovali o tem, da še enkrat glasujemo. Ugotovimo
                  sklepčnost!</p>
               <p>Kdo je za? <stage>(44 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da bomo glasovanje ponavljali.</p>
               <p>Ponovno dajem na glasovanje amandma pod 6, predlagateljice gospe Nade Skuk.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod a) pri Uradu Republike Slovenije za varstvo potrošnikov.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod številko 1 gospe Vike Potočnik in gospoda Mirana Potrča.
                  Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju Odbora za gospodarstvo pod številko 2. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Prehajamo k amandmaju pod a) pri Uradu Republike Slovenije za varstvo konkurence.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod a) pri Direkciji Republike Slovenije za blagovne
                  rezerve. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod a) pri Uradu za gospodarsko promocijo Slovenije in tuje
                  investicije. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod a) pri Uradu Republike Slovenije za makroekonomske
                  analize in razvoj. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Prehajamo k amandmaju pod a) pri Tržnem inšpektoratu Republike Slovenije.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>S tem so postavke pri tem ministrstvu izčrpane.</p>
               <p>Jaz se vam opravičujem, ker moram iti v naprej dogovorjene obveznosti in bo sejo
                  naprej vodil podpredsednik, gospod Topler. Hvala za sodelovanje.</p>
            </sp>
            <sp xml:id="SDZ1-Izredna-38-1996-01-17.sp177">
               <speaker>PODPREDSEDNIK VLADIMIR TOPLER:</speaker>
               <p>Smo na strani 66, pri Ministrstvu za kmetijstvo, gozdarstvo in prehrano.</p>
               <p>Pod a) imamo amandma, ki ga predlaga Vlada Republike Slovenije, matično delovno
                  telo podpira.</p>
               <p>Pod točko 1 imamo amandma, ki ga predlaga gospod Henigman, matično delovno telo ne
                  podpira, Odbor za kmetijstvo, gospodarstvo podpira. Amandma povzema Vlada v 61.
                  amandmaju Vlade.</p>
               <p>Pod točko 2 imamo amandma Odbora za kmetijstvo in gozdarstvo. Delovno telo ne
                  podpira.</p>
               <p>Pod točko 3 je predlagatelj gospod Stane Frim, Maks Sušek. Delovno telo ne
                  podpira. Odbor za kmetijstvo in gozdarstvo ne podpira in predlaga svoj amandma.
                  Napovedan je umik.</p>
               <p>Pod točko 4 imamo amandma skupine poslancev, prvopodpisana gospa Vika Potočnik.
                  Delovno telo ne podpira. Odbor za kmetijstvo in gozdarstvo ne podpira.</p>
               <p>Pod točko 5 je predlagatelj gospod Stane Frim in gospod Sušek. Delovno telo ne
                  podpira, Odbor za kmetijstvo in gozdarstvo podpira.</p>
               <p>Pod točko 6 je predlagatelj Geza Džuban. Delovno telo ne podpira. Odbor za
                  kmetijstvo in gozdarstvo ne podpira, Vlada delno podpira. Napovedan umik.</p>
               <p>Pod točko 7 imamo amandma gospoda Protnarja in gospoda Suška. Delovno telo ne
                  podpira, Odbor za kmetijstvo in gozdarstvo podpira. Vlada delno povzema.</p>
               <p>Pod 8 je predlagatelj dr. Franc Zagožen, poslanska skupina Slovenske ljudske
                  stranke. Delovno telo ne podpira, Odbor za kmetijstvo, gozdarstvo ne podpira.</p>
               <p>Pod točko 9, amandma gospod Sušek, gospod Frim. Delovno telo ne podpira. Odbor za
                  kmetijstvo, gozdarstvo podpira.</p>
               <p>Pod točko 10, amandma gospod Zagožen. Delovno telo ne podpira, Odbor za kmetijstvo
                  in gozdarstvo ne podpira.</p>
               <p>Pod točko 11, gospod Zagožen, delovno telo ne podpira. Odbor za kmetijstvo in
                  gozdarstvo podpira.</p>
               <p>Pod točko 12, gospod Zagožen. Delovno telo ne podpira. Odbor za kmetijstvo in
                  gozdarstvo ne podpira.</p>
               <p>Pod točko 13, gospod Geržina predlagatelj amandmaja. Delovno telo ne podpira.
                  Odbor za kmetijstvo in gozdarstvo podpira.</p>
               <p>Pod točko 14, Odbor za kmetijstvo in gozdarstvo predlaga amandma. Matično delovno
                  telo ne podpira.</p>
               <p>Pod točko 15 amandma gospoda Frima, gospoda Suška. Delovno telo ne podpira. Odbor
                  za kmetijstvo in gozdarstvo ne podpira. Napovedan je umik. Vlada ga povzema.</p>
               <p>Amandma pod točko 16. Gospod Zagožen predlaga amandma. Delovno telo ne podpira,
                  Odbor za kmetijstvo in gozdarstvo podpira.</p>
               <p>Pod točko 17 je predlagatelj amandmaja gospod Henigman. Delovno telo ne podpira,
                  Odbor za kmetijstvo in gozdarstvo pa podpira.</p>
               <p>Pod točko 18 je amandma gospoda Henigmana. Delovno telo ne podpira. Odbor za
                  kmetijstvo in gozdarstvo podpira.</p>
               <p>Pod točko 19 je predlagatelj gospod Geržina. Delovno telo ne podpira. Odbor za
                  kmetijstvo in gozdarstvo ne podpira.</p>
               <p>Pod točko 20 je prav tako gospod Henigman. Delovno telo ne podpira. Odbor za
                  kmetijstvo in gozdarstvo podpira.</p>
               <p>Pod točko 21, gospod Henigman. Delovno telo ne podpira, Odbor za kmetijstvo in
                  gozdarstvo podpira.</p>
               <p>Pod točko 22, amandma, predlagatelj gospod Frim, gospod Sušek. Delovno telo ne
                  podpira. Odbor za kmetijstvo in gozdarstvo podpira.</p>
               <p>Pod točko 23 je predlagatelj amandmaja Odbor za finance in kreditno-monetarno
                  politiko. Vlada podpira.</p>
               <p>Pod točko 24 je predlagatelj gospod Geza Džuban. Matično delovno telo ne podpira.
                  Odbor za kmetijstvo in gozdarstvo ne podpira in ga vsebinsko povzema v svojem
                  amandmaju. Napovedan je tudi umik amandmaja.</p>
               <p>Pod točko 25 je predlagatelj amandmaja Odbor za kmetijstvo in gozdarstvo. Delovno
                  telo ne podpira.</p>
               <p>Pod točko 26 je predlagatelj gospod Ciril Pucko. Delovno telo ne podpira. Odbor za
                  kmetijstvo in gozdarstvo podpira.</p>
               <p>Pod točko 27 je predlagatelj amandmaja gospod Stane Frim in gospod Sušek. Matično
                  delovno telo ne podpira. Odbor za kmetijstvo in gozdarstvo podpira.</p>
               <p>Pod točko 28 je predlagatelj gospod Zagožen. Matično delovno telo ne podpira,
                  Odbor za kmetijstvo in gozdarstvo ne podpira, Vlada ga pa povzema v svojem
                  amandmaju.</p>
               <p>Pod točko 29 je predlagatelj gospod Zagožen. Delovno telo ne podpira. Odbor za
                  kmetijstvo in gozdarstvo podpira.</p>
               <p>Pod točko 30 je predlagatelj gospod Zagožen. Delovno telo ne podpira. Odbor za
                  kmetijstvo in gozdarstvo podpira.</p>
               <p>Pod točko 31 je predlagatelj gospod Zagožen. Delovno telo ne podpira. Odbor za
                  kmetijstvo in gozdarstvo podpira.</p>
               <p>Pod točko 32 je predlagatelj gospod Peršak. Matično delovno telo ne podpira, Odbor
                  za notranjo politiko in pravosodje ne podpira. Odbor za kmetijstvo in gozdarstvo
                  ne podpira.</p>
               <p>Želi kdo o teh amandmajih besedo? Gospod Zagožen, izvolite.</p>
            </sp>
            <sp xml:id="SDZ1-Izredna-38-1996-01-17.sp178">
               <speaker>DR. FRANC ZAGOŽEN:</speaker>
               <p>Spoštovani zbor! Predstavljeni so nam bili ravnokar ti amandmaji od
                  podpredsednika. Prvi vladni je megalomanski. Dejstvo je, da kmetijski proračun še
                  zmanjšuje. Naj povem, da bi bilo približno jasno, o kakšnih relacijah tukaj
                  govorimo. Delež našega proračuna, to sem že nekajkrat povedal, se je zmanjševal
                  zadnjih pet, šest let kljub temu, da je prevzemal veliko novih nalog, ki jih po
                   prejšnji zakonodaji nikoli ni. To je celotno gozdarstvo od javne službe do
                  pospeševanja in tako naprej; pa tudi veterinarsko javno službo, ki je bila prej
                  financirana izven proračunskih sredstev in kmetijsko svetovalno službo. Dejansko
                  se je proračun za kmetijstvo zdesetkal tam nekje od leta 1990 naprej, tisti za
                  pospeševanje kmetijstva, ki naj bi pomenil ukrepe v kmetijstvu, katerih posledica
                  so bile strukturne spremembe, prilagajanje, skratka doseganje ciljev, opredeljenih
                  v strategiji.</p>
               <p>Razumem, da mi ne moremo imeti kmetijskega proračuna, ki bi te potrebe pokrival
                  tako kot v kakšni sosednji državi, na primer v Avstriji, kjer je kmetijski
                  proračun, skupaj s tistim za leto 1995, ker prihaja iz Evropske unije, ker gre pač
                  za skupno kmetijsko politiko, 4 milijarde mark, pri nas je pa celoten proračun 8
                  milijard mark. Kmetijski del proračuna je nekaj manj kot 200 milijonov, kar
                  pomeni, da je 25-krat nižji od avstrijskega, naše kmetijstvo je pa približno
                  trikrat manjše od avstrijskega. Gre torej realno za osemkratno razliko. Razmerje v
                  bruto domačem proizvodu med nami in Avstrijo pa ni osemkrat, ampak kvečjemu
                  trikrat, realno. Torej naša država je draga drugod, ne pa na tem področju in tukaj
                  ničesar ne ukrene.</p>
               <p>Mi bomo v petek imeli priložnost, da dobimo predstavljene tudi prve rezultate
                  študije o posledicah vključevanja v Evropsko unijo za kmetijstvo. Kolikor sem
                  seznanjen že zdaj s temi rezultati, potrjujejo tisto, kar smo vseskozi trdili,
                  kmetijstvo bi bilo bistveno dohodkovno na boljšem, če bi se takoj vključilo v
                  Evropsko unijo. Problem ni kmetijstvo, problem je, ali dohodek v kmetijstvu,
                  problem je nekonkurenčna živilska industrija. In kar je hujše, problem so
                  omejitve, ki jih vstop v Unijo postavlja za povečanje kmetijske proizvodnje. Unija
                  to pač dela za zaščito svojega kmetijstva, ki pa je doseglo večjo proizvodnjo na
                  enoto kot pri nas. Vstop v Unijo bi torej dohodkovno bistveno izboljšal položaj
                  kmetov na Slovenskem, ampak bi v naslednjih letih ali trajno onemogočil, na
                   primer, širjenje nasadov, povečanje prireje mleka in s tem ohranjanje
                  poseljenosti v travnatem delu, predvsem travnatem in gozdnatem delu, se pravi
                  hribovitem delu Slovenije. Skratka, takojšen vstop v Evropsko unijo bi kmetje
                  pozdravili, država bi se pa odpovedala svoji strategiji in ciljem, ki si jih je
                  tam postavila. Pa ne samo strategiji, postavljeni v kmetijskem razvoju, ampak
                  tudi, mislim da, v prostorskem smislu, demografskem in tako naprej. Zaradi tega je
                  potrebno do vstopa v Evropsko unijo bistveno spremeniti podobo kmetijstva. In
                  amandmaji, ki jih je podprl Odbor za kmetijstvo in gozdarstvo, bi to v veliki meri
                  omogočili, da bi na tem zares začeli delati, ker doslej še ni bilo nič storjenega
                  in je pet let dejansko zamujenih. Jaz sem prej povedal, da se je delež kmetijskega
                  proračuna realno zmanjševal.</p>
               <p>Predlagam torej, da, ne glede na vladni amandma in stališča Odbora za proračun in
                  javne finance, Državni zbor ponovno potrdi sprejeto strategijo razvoja s tem, da
                  glasuje za amandmaje, ki jih podpira Odbor za kmetijstvo, gozdarstvo in prehrano.
                  Hvala lepa.</p>
            </sp>
            <sp xml:id="SDZ1-Izredna-38-1996-01-17.sp179">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Tonetu Peršaku. Prosim.</p>
            </sp>
            <sp xml:id="SDZ1-Izredna-38-1996-01-17.sp180">
               <speaker>ANTON PERŠAK:</speaker>
               <p>Spoštovane poslanke in poslanci! Rad bi povedal, da bom sam podprl med temi
                  poslanski amandmaji predvsem tiste amandmaje, ki zadevajo zadružništvo. In sicer
                  zakaj? Sam sicer mislim, da je ena od ključnih nalog, da tako rečem, na področju
                  kmetijstva, če odmislim to, kar je govoril zdaj dr. Zagožen, res politika
                  povečevanja kmetij in tako naprej, vsi pa vemo, da to niti ne gre hitro niti na
                  silo. In zato mislim, da je tudi v razmerah, ki prihajajo, ker slej kot prej bomo
                  seveda šli v to konkurenco z Evropo, je nujno razvijati s strani države,
                  neprimerno bolj kot doslej, podpirati razvoj zadružništva. Tudi sami, naša
                  poslanska skupina je vložila en amandma, ki je po višini sredstev sicer minimalen,
                  namenjen je pa predvsem eni strani. To je, da bi se omogočilo vsaj začeti
                  razvijati neko mrežo prodajnih mest, zadružne zveze po mestih, ker zadruge, kot
                  vemo, in perspektivno naj bi se vključevale predvsem manjše kmetije, bi preko
                  zadrug tudi in preko zadružne zveze lahko posredovale svoje proizvode na trg, to
                  je pa seveda težko, če nimajo te mreže za to distribucijo. Podprl bom tudi ostale
                  amandmaje iz tega kompleksa, ker je nedvomno nekaj res, da v preteklih letih iz
                  meni sicer neznanih razlogov, ampak ni bilo veliko ali lahko bi rekli skoraj  nič
                  storjeno za to, da bi se zadružništvo bolj, ne da bi se razvijalo, ampak da bi
                  postalo močnejše, da bi postalo dejavnik v tem smislu, kot pravim, da bi
                  kompenziralo tiste slabosti, ki jih sicer razdrobljenost posesti pri nas ima za
                  posledico. Zato, čeprav amandma, ki ga predlagamo,</p>
               <p>jemlje iz nekega vira, ki smo ga z amandmaji že, z enimi doslej sprejetih
                  amandmajev že črtali, ampak glede na to, da bo tudi zaradi nekaterih drugih
                  amandmajev, predvidevam, na koncu potreben tako ali tako nek uskladitveni amandma,
                  mislim, da bi bilo dobro in pametno s strani tega zbora, da bi vsaj nek minimalni
                  začetek omogočal na tem področju, da bi skratka podprl to idejo in bi potem z
                  uskladitvenim amandmajem pač zagotovil iz takega vira, iz katerega bi bilo možno
                  dobiti ta sredstva, ne da bi se zaradi tega povečal proračun, čemur bi seveda tudi
                  sam nasprotoval. Mislim pa, da če se na tem področju ne bo zelo kmalu začelo nekaj
                  premikati, da bo ne glede na optimizem gospoda Zagožna, kar se samega kmetijstva
                  tiče, naše kmetijstvo precej nepripravljeno pričakalo tisti dan, kakršenkoli že
                  bo, ko bomo pač vstopili v Evropsko zvezo. Hvala.</p>
            </sp>
            <sp xml:id="SDZ1-Izredna-38-1996-01-17.sp181">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Sušek, izvolite.</p>
            </sp>
            <sp xml:id="SDZ1-Izredna-38-1996-01-17.sp182">
               <speaker>MAKS SUŠEK:</speaker>
               <p>Spoštovane kolegice in kolegi! Najavljam ob tej priliki predvsem umik vseh
                  amandmajev, ki sem jih na to temo vložil. In sicer, največ sva jih skupaj
                  vsebinsko identično vložila z gospodom Frimom in je to z njim tudi dogovorjeno.
                  Utemeljujem pa to predvsem s tega vidika. Ne zaradi vsebine kot take, ampak
                  predvsem zaradi samega postopka sprejemanja proračuna, kajti ob tej priliki, ko se
                  dogaja konkretno že finiš, konec sprejemanja tega proračuna, dejansko ni možnosti,
                  da bi lahko recimo jaz osebno kot poslanec ali pa tudi kot predstavnik kake
                  skupine, strokovne ali kakšne institucije, uveljavil parcialne interese, kajti
                  spoznal sem to praktično že pri sprejemanju proračuna v preteklem letu. Vemo
                  recimo, da dobimo predlog, kakršen je pač, prvi predlog je predlog Vlade in potem
                  se ta predlog amandmira in seveda potem nastopa eno obdobje usklajevanja oziroma
                  uveljavljanja teh amandmajev za oblikovanje recimo novega predloga. Vendar pa
                  ugotavljam, da ravno v tej fazi, se mi zdi, čutim kot poslanec tu eno veliko
                  pomanjkljivost in upam, da v bodoče parlament, Vlada in pa sploh te institucije,
                  ki kreirajo, oblikujejo naš proračun, brez katerega država ne more funkcionirati
                  seveda, da bo recimo se ta postopek v bodoče na nek način izboljšal, da nas ne bo
                  tako, kako bi rekel, avtonomnost, naš subjekt kot tak, identiteto samega poslanca
                  kot takega ali kakšne izredno tudi verodostojne in kvalitetne institucije v naši
                  družbi, da ne bi bila recimo popolnoma abstrahirana, postavljena pred dejstvo, kot
                  smo sedaj nekje, ampak da enostavno vemo. Če smo dovolj pametni, vemo, da ob tem
                  trenutku ne moremo nič kaj spremeniti in je tudi dejstvo tako in tudi prav tako.
                  Vendar priti recimo do tega, kako priti, kako pripeljati to našo proračunsko
                  razpravo kot tako in pa dejavnost na tak nivo, da ne bo prišlo do takšnih travm
                  med poslanci nekje, ne glede na to, ali so to v opoziciji ali v poziciji kot taki,
                  se mi zdi, da je nujno, da začnemo razmišljati o malo drugačnem postopku
                  sprejemanja tega proračuna. Poglejte, letošnji specifikum sprejemanja proračuna je
                  tudi v tem, da ko smo dobili predlog, ta predlog je bil maksimiran, limitiran na
                  vrednost 570 milijard. Na osnovi tega, to je bila osnova, na kateri smo mi gradili
                  vsi skupaj in smo potem vlagali amandmaje in poskušali pač vsak po svoje vplivati
                  na te dejavnike nadaljnjega oblikovanja tega proračuna. In med tem postopkom je
                  prišlo do bistvene spremembe, torej do zmanjšanja tega limita celo nekje. Najprej
                  je bil cilj postavljen za 10 milijard manj itn. in je praktično še tisto malo
                  možnosti vzelo, tako da enostavno nismo imeli manevrskega prostora, da bi lahko
                  tudi nekatere parcialne interese vsak poslanec po svoje tudi na nek način
                  uresničeval. To je bil še en poseben specifikum v letošnjem letu. Tako da jaz
                  razmišljam pač takole, še enkrat, da je nujno, da se ta uskladitveni postopek na
                  nek drug način uredi. Torej, to gravitira v to smer, da bomo morali razmišljati o
                  spremembi našega poslovnika, bi rekel, o kodeksu medsebojnega sodelovanja
                  parlamenta, Vlade kot take. Predvsem se mi zdi, da bi moral biti ta usklajevalni
                  postopek vmes zelo intenziven in kvaliteten in tudi upoštevan na nivoju odborov in
                  komisij kot takih. Vsaj ti predlogi bi morali biti bolj recimo, v tem
                  usklajevalnem postopku recimo, bolj upoštevani na nek način in se mi zdi, da bi
                  bila kvaliteta našega proračuna v tem smislu lahko tudi boljša. No, še enkrat
                  povem - glede na to, kakšen postopek imamo, se mi zdi najbolj smotrno, in to je
                  dejstvo, da moramo sprejeti proračun takšen, kakršen je bil zdaj ob koncu usklajen
                  med koalicijskimi partnerji. Saj je povsod na svetu tako, ali ne? In zaradi tega
                  sem, kako bi rekel, pristaš tega, da bom podprl dejansko vse vladne amandmaje,
                  svoje amandmaje umikam nekje. Kajti, če ne, če to ne bi naredil, sem pravzaprav
                  nek Don Kihot. Jaz pa ne bi hotel tega. Želim boljšo kvaliteto, boljšo kvaliteto
                  recimo pristopa, kot je pa letos. Samo toliko.</p>
            </sp>
            <sp xml:id="SDZ1-Izredna-38-1996-01-17.sp183">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem in dajem na glasovanje
                  amandma pri Ministrstvu za kmetijstvo, gozdarstvo in prehrano na strani 66 pod
                  točko a). Ugotovimo sklepčnost! Pozivam vodje poslanskih skupin, da zagotovijo
                  prisotnost predvsem<gap n="..."/> Gospod Pregelj. Proceduralno? Obrazložitev glasu.
                  Izvolite.</p>
            </sp>
            <sp xml:id="SDZ1-Izredna-38-1996-01-17.sp184">
               <speaker>ŽARKO PREGELJ:</speaker>
               <p>Spoštovani! Glasoval bom proti temu velikanskemu in obsežnemu amandmaju Vlade na
                  strani 66, 67 in strani 68 predvsem iz razloga, ker neselektivno in linearno
                  zmanjšuje tudi tista tako minimalna finančna sredstva, ki so nujno potrebna za
                  pomoč slovenskemu ribištvu, še posebej tistemu, ki se poskuša preusmeriti na lov
                  plave ribe, in tudi zato, ker menim, da to niso področja, na katerih bi lahko ta
                  država kovala neko finančno rezervo v proračunu. Hvala lepa.l</p>
            </sp>
            <sp xml:id="SDZ1-Izredna-38-1996-01-17.sp185">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pucko, obrazložitev glasu.</p>
            </sp>
            <sp xml:id="SDZ1-Izredna-38-1996-01-17.sp186">
               <speaker>CIRIL PUCKO:</speaker>
               <p>Nimam obrazložitve glasu, spoštovani gospod predsedujoči, ampak zahtevam v imenu
                  poslanskega kluba 5 minut pavze, da se vodilna stranka konsolidira, ker je v
                  dvorani trenutno samo 12 njenih poslancev od 30, ki jih imate na spisku.
                  Hvala.</p>
            </sp>
            <sp xml:id="SDZ1-Izredna-38-1996-01-17.sp187">
               <speaker>PODPREDSEDNIK VLADIMIR TOPLER:</speaker>
               <p>Odrejam 5 minut odmora. Prosim pa, da ne odhajate iz dvorane.</p>
            </sp>
            <stage type="time">(Seja je bila prekinjena ob 16.20 uri in se je nadaljevala ob 16.27
               uri.)</stage>
            <sp xml:id="SDZ1-Izredna-38-1996-01-17.sp188">
               <speaker>PODPREDSEDNIK VLADIMIR TOPLER:</speaker>
               <p>Ugotavljamo prisotnost v dvorani. Prosim vse, da potrdite svojo prisotnost! Še
                  vedno ugotavljamo prisotnost v dvorani. Še vedno ugotavljamo prisotnost.
                     <stage>(47 prisotnih.)</stage> Zbor je sklepčen.</p>
               <p>Na glasovanje dajem amandma pod točko a), ki ga predlaga Vlada. Ugotovimo
                  sklepčnost! <stage>(44 prisotnih.)</stage> Ugotovimo prisotnost! <stage>(45
                     prisotnih.)</stage> Znova ugotavljamo prisotnost v dvorani. <stage>(46
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem amandma pod točko 1, predlagatelj gospod Henigman. Delovno
                  telo ne podpira, Odbor za kmetijstvo in gozdarstvo podpira. Obrazložitev glasu,
                  gospod Henigman.</p>
            </sp>
            <sp xml:id="SDZ1-Izredna-38-1996-01-17.sp189">
               <speaker>BENJAMIN HENIGMAN:</speaker>
               <p>Gospod predsedujoči, ne bom obrazložil glasu, ampak bom povedal, da umikam ta
                  amandma, ker je v skupnem amandmaju celo trikrat več sredstev predvidenih, kot sem
                  sam predlagal s povečanjem. In se zahvaljujem predlagatelju, Vladi, da je
                  upoštevala povečanje sredstev za CRP-ov za raziskovalne naloge.</p>
            </sp>
            <sp xml:id="SDZ1-Izredna-38-1996-01-17.sp190">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Amandma je umaknjen.</p>
               <p>Na glasovanje dajem amandma pod točko 2, predlagatelj odbor, delovno telo ne
                  podpira. Ugotovimo sklepčnost! <stage>(45 prisotnih.)</stage></p>
               <p>Ugotavljam prisotnost! Ponovno pozivam vodje poslanskih skupin, da zagotovijo
                  večjo prisotnost v dvorani! <stage>(45 prisotnih.)</stage>  Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma pod točko 4, predlagatelji gospa Vika Potočnik, Jožef Kocuvan, Feri
                  Horvat. Delovno telo ne podpira, Odbor za kmetijstvo in gozdarstvo ne podpira.
                  Gospod Kocuvan, obrazložitev glasu.</p>
            </sp>
            <sp xml:id="SDZ1-Izredna-38-1996-01-17.sp191">
               <speaker>JOŽEF KOCUVAN:</speaker>
               <p>Spoštovani kolegi, kolegice! Gre za edini amandma, ki smo ga dali osamljeni
                  poslanci iz Prlekije s tem, da želimo pospešiti razvoj tudi avtohtonega
                  slovenskega konja, ki je športni konj, to je ljutomerskega kasača. Bi bilo fino,
                  če ga podprete. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp192">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Imamo amandma pod točko 6, predlagatelj gospod Geza Džuban. Delovno telo ne
                  podpira, Odbor za kmetijstvo in gozdarstvo ne podpira. Vlada ga delno povzema.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 7, predlagatelj amandmaja gospod Protner, gospod Sušek. Delovno telo ne
                  podpira, Odbor za kmetijstvo in gozdarstvo<gap n="..."/> Umik. Hvala lepa.</p>
               <p>Pod točko 8, predlagatelj poslanska skupina Slovenske ljudske stranke, podpisan
                  gospod Zagožen. Delovno telo ne podpira, Odbor za kmetijstvo in gozdarstvo ne
                  podpira. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 9 je amandma umaknjen. Gospod Sušek, hvala lepa.</p>
               <p>Pod točko 10 imamo amandma gospoda Zagožna. Delovno telo ga ne podpira, Odbor za
                  kmetijstvo  in gozdarstvo ga ne podpira. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 11 je predlagatelj amandmaja gospod Zagožen. Delovno telo ga ne podpira,
                  Odbor za kmetijstvo in gozdarstvo ga podpira. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 12 imamo amandma gospoda Zagožna. Delovno telo ga ne podpira, Odbor za
                  kmetijstvo in gozdarstvo ga ne podpira. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 13 je predlagatelj amandmaja gospod Geržina. Delovno telo ga ne podpira,
                  Odbor za kmetijstvo in gozdarstvo ga podpira. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 14 je amandma Odbora za kmetijstvo in gozdarstvo. Delovno telo ga ne
                  podpira. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 16 je predlagatelj gospod Zagožen. Delovno telo ga ne podpira, Odbor za
                  kmetijstvo in gozdarstvo ga podpira.</p>
               <p>Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 17 je predlagatelj gospod Henigman. Delovno telo amandmaja ne podpira,
                  Odbor za kmetijstvo in gozdarstvo ga podpira. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 18 je predlagatelj amandmaja gospod Henigman. Delovno telo ga ne
                  podpira, Odbor za kmetijstvo in gozdarstvo amandma podpira. Ugotovimo sklepčnost!
                     <stage>(54 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 19 je predlagatelj amandmaja gospod Geržina. Delovno telo ga ne podpira,
                  Odbor za kmetijstvo in gozdarstvo ga ne podpira. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 20 je predlagatelj gospod Henigman. Delovno telo ne podpira, Odbor za
                  kmetijstvo in gozdarstvo podpira. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 21 je predlagatelj gospod Henigman. Delovno telo ne podpira. Odbor za
                  kmetijstvo in gozdarstvo podpira. Ugotovimo sklepčnost!</p>
               <p>Obrazložitev glasu, gospod Pregelj. Prosim.</p>
            </sp>
            <sp xml:id="SDZ1-Izredna-38-1996-01-17.sp193">
               <speaker>ŽARKO PREGELJ:</speaker>
               <p>Spoštovani! Amandma, ki ga je vložil gospod Benjamin Henigman in se nanaša na
                  povečanje postavke za vinske ceste, bom podprl. Menim, da gre za pomemben amandma.
                  Ta amandma v resnici je lahko eden od takih, ki bo pospeševal razvijanje tiste
                  ponudbe, ki jo naše podeželje vse premalo še porablja in se bo tudi v bodoče
                  verjetno lahko bogato obrestovala, saj vemo, da je ta način ponudbe v razviti
                  Evropi dokaj uveljavljen in tudi dobro obiskovan. Zato menim, da je pravilno, če
                  se odločamo in damo temu področju razvoja vinskih cest, to gre za celoten preporod
                  določene krajine, ustrezno težo tudi s tem, da jim nekoliko povečamo proračunsko
                  financiranje. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp194">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod točko 23. Predlagatelj je Odbor za finance in
                  kreditno monetarno politiko. Vlada amandma podpira. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da je amandma sprejet.</p>
               <p>Pod točko 24, predlagatelj gospod Džuban. Delovno telo ne podpira. Odbor za
                  kmetijstvo in gozdarstvo ne podpira in ga vsebinsko povzema. Umik? Hvala lepa.</p>
               <p>Pod točko 25 predlagatelj amandmaja je Odbor za kmetijstvo in gozdarstvo. Delovno
                  telo ne podpira. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 26 je predlagatelj gospod Ciril Pucko. Delovno telo ne podpira. Odbor za
                  kmetijstvo in gozdarstvo podpira. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 28 imamo amandma gospoda Zagožna. Delovno telo ne podpira, Odbor za
                  kmetijstvo in gozdarstvo ne podpira, Vlada pa delno povzema amandma. Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 29, gospod Zagožen, matično delovno telo ne podpira, Odbor za kmetijstvo
                  in gozdarstvo podpira. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 30 imamo amandma gospoda Zagožna. Delovno telo ne podpira, Odbor za kmetijstvo
                  in gozdarstvo podpira. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 31 imamo amandma gospoda Zagožna. Delovno telo ne podpira. Odbor za
                  kmetijstvo in gozdarstvo podpira. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 32 je amandma gospoda Peršaka. Delovno telo ne podpira, Odbor za
                  notranjo politiko in pravosodje ne podpira, za kmetijstvo in gozdarstvo ne
                  podpira. Obrazložitev glasu, gospod Peršak. Prosim.</p>
            </sp>
            <sp xml:id="SDZ1-Izredna-38-1996-01-17.sp195">
               <speaker>ANTON PERŠAK:</speaker>
               <p>Glede na to, da jaz nimam nič proti temu, če izgledam kot Don Kihot, bom jaz kljub
                  vsemu glasoval za ta amandma iz razlogov, ki sem jih že prej povedal. Mislim, da
                  bi bilo dobro v zadružništvu nekaj, tudi z vidika države začeti neke vrste podporo
                  in kot pravim, bom glasoval za.</p>
            </sp>
            <sp xml:id="SDZ1-Izredna-38-1996-01-17.sp196">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>V razpravo dajem postavko 2.312 - Veterinarska uprava Republike Slovenije. Pod a)
                  je predlog Vlade. Delovno telo podpira. Pod točko 2 imamo skupino poslancev,
                  prvopodpisani je gospod Bavčar. Matično delovno telo ne podpira. Odbor za
                  kmetijstvo in gozdarstvo podpira, Vlada delno povzema. Pod drugo ista skupina
                  poslancev. Delovno telo ne podpira, odbor za kmetijstvo in gozdarstvo podpira. Pod
                  točko 3 ista skupina poslancev. Delovno telo ne podpira, odbor za kmetijstvo in
                  gozdarstvo ne podpira, Vlada delno povzema. Pod 4 imamo amandma odbora. Delovno
                  telo ne podpira, Vlada delno povzema. Pod 5 skupina poslancev, prvopodpisani
                  gospod Bavčar. Delovno telo ne podpira Odbor za kmetijstvo in gozdarstvo ne
                  podpira. Pod točko 6 imamo amandma odbora. Delovno telo ne podpira, to je Odbor za
                  kmetijstvo in gozdarstvo. Pod točko 7 je amandma skupine poslancev, prvopodpisani
                  gospod Bavčar. Matično delovno telo ne podpira, Odbor za kmetijstvo in gozdarstvo
                  ne podpira. In pod točko 8 imamo amandma Odbora za kmetijstvo in gozdarstvo,
                  delovno telo ga ne podpira. Želi kdo besedo? Še imamo potem Upravo Republike
                  Slovenije za pospeševanje kmetijstva. Imamo pod točko a) v postavki 2313 amandma
                  Vlade, delovno telo podpira, in 2314 inšpektorat, pod točko a), amandma Vlade in
                  delovno telo podpira. Želi kdo o teh amandmajih besedo? <stage>(Ne.)</stage></p>
               <p>Dajem najprej na glasovanje amandma pod točko a) k Veterinarski upravi Republike
                  Slovenije. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>Pod točko 1, skupina poslancev, prvopodpisani gospod Bavčar. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 2, tudi gospod Bavčar in skupina poslancev. Delovno telo ne podpira, Odbor za
                  kmetijstvo in gozdarstvo ne podpira. Ugotovimo sklepčnost! <stage>(41
                     prisotnih.)</stage> Ugotavljamo sklepčnost! <stage>(51 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 3 ista skupina predlagateljev. Matično delovno telo ne podpira, Odbor za
                  kmetijstvo in gozdarstvo ne podpira, Vlada delno povzema. Ugotovimo sklepčnost!
                     <stage>(37 prisotnih.)</stage></p>
               <p>Ugotavljamo sklepčnost! <stage>(47 prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 4. Predlagatelj je Odbor za kmetijstvo in
                  gozdarstvo, delovno telo ne podpira, Vlada delno povzema. Ugotovimo sklepčnost!
                     <stage>(44 prisotnih.)</stage> Ugotavljamo prisotnost! <stage>(48
                     prisotnih)</stage></p>
               <p>Kdo je za? <stage>(6 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Dajem na glasovanje amandma pod točko 5. Predlagatelj je gospod Bavčar in skupina
                  poslancev. Ugotovimo sklepčnost! <stage>(52 prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 6 na strani 82. Predlagatelj Odbor za
                  kmetijstvo in gozdarstvo, delovno telo ne podpira. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 7, predlagatelj gospod Bavčar in skupina
                  poslancev. Delovno telo ne podpira, Odbor za kmetijstvo in gozdarstvo ne podpira.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 8 je predlagatelj Odbor za kmetijstvo in gozdarstvo, delovno telo ne
                  podpira. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma k Upravi Republike Slovenije za pospeševanje
                  kmetijstva, pod točko a). Predlagatelj Vlada, delovno telo podpira. Ugotovimo
                  sklepčnost! <stage>(53 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod točko a) k Inšpektoratu Republike Slovenije za
                  kmetijstvo, gozdarstvo, lov in ribolov pod točko a). Predlaga ga Vlada, odbor
                  podpira. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Smo pri Ministrstvu za promet in zveze. Pod točko a) imamo amandma Vlade Republike
                  Slovenije. Pod točko 1 je predlagatelj amandmaja gospa Pečanova; pod točko 2
                  predlagatelj gospod Šetinc; pod točko 3 gospod Šešerko in pod točko 4 skupina
                  poslancev, prvopodpisana gospa Šturmova. Ta amandma pod točko 4 je bil popravljen,
                  imamo popravek. Pod številko 2412, Uprava Republike Slovenije za pomorstvo imamo
                  amandma pod a), ki ga predlaga Vlada. Pod točko 1 gospa Pečanova, pod točko 2 je
                  prav tako popravek, kjer je predlagatelj skupina poslancev, prvopodpisana gospa
                  Šturmova. Potem imamo 2413, Uprava Republike Slovenije za zračno plovbo, imamo
                  amandma Vlade in pod točko 2414, Uprava Republike Slovenije za telekomunikacije,
                  imamo amandma Vlade. Pod točko 1 imamo popravek amandmaja skupine poslancev,
                  prvopodpisana gospa Šturmova. Potem imamo pa naprej Direkcijo Republike Slovenije
                  za ceste. Ker je veliko amandmajev, predlagam, da najprej o teh amandmajih, ki sem
                  jih prebral, odločimo, nato bomo pa o amandmajih, ki so pod točko 2.415 -
                  Direkcija Republike Slovenije za ceste. Želi kdo o teh amandmajih besedo? Gospod
                  Pregelj, izvolite, in potem gospod Šešerko.</p>
            </sp>
            <sp xml:id="SDZ1-Izredna-38-1996-01-17.sp197">
               <speaker>ŽARKO PREGELJ:</speaker>
               <p>Spoštovani! Amandma Vlade, ki je pri prvem podpoglavju pri porabniku <q>"Promet in
                  zveze"</q>, poskuša pridobiti določena sredstva in jih potem nekako preusmeriti na
                  druge postavke v okviru istega ministrstva. Večji del sredstev se tukaj pobira
                  sicer iz subvencij, nekaj iz dohodkov, nekaj pa tudi iz odprave raznih sanacij in
                  podobno. Opozarjam na sledeče: letošnje leto je, kot kaže, spet imelo vreme dovolj
                  vzrokov, ki bodo imeli za posledico spet večje okvare na infrastrukturnem omrežju
                  in je kakršnokoli zmanjševaje na tistih splošnih postavkah, ki so običajno pri
                  ministrstvu za sprotno ukrepanje, v resnici dokaj kratkoročen in tudi papirnat
                  ukrep. Teh možnosti pa je potem pri drugih amandmajih še nekaj. Jaz se zavedam,
                  glejte, da bodo te postavke, ki se potem pojavljajo kot nekatere nove, nekatere
                  povečane na račun prejšnjih splošnih postavk, ki jih običajno ministrstvo
                  uporablja za sprotno ukrepanje za redno vzdrževanje in podobno cestne
                  infrastrukture, da bodo v resnici v vsakem primeru, če se bo izkazala potreba, pač
                  porabljene na celotnem cestnem omrežju in bodo posamezne investicije tako in tako
                  ostale v ozadju.</p>
               <p>Opozoril bi pa na en drug problem. Glejte, lansko leto smo sprejeli proračun zelo
                  pozno, praktično že v začetku poletja. Sam postopek pri porabi denarja, predvsem
                  pri investicijah v prometno infrastrukturo, je tak, da je potrebno opraviti javne
                  razpise, potrebno je počakati na izide, podpise pogodb, in običajno prej kot v
                  dveh, treh mesecih se tega postopka ne da opraviti. Tako se je večino denarja
                  lahko začelo uporabljati šele na jesen. Jasno je, da je velik del denarja, ki je
                  bil lani namenjen v cestno infrastrukturo, ostal neizkoriščen. Letos smo nekako na
                  odboru za infrastrukturo slišali s strani ministrstva, da se bo poskušalo ta
                  sredstva prenesti v letošnje leto in jih zaradi bistveno zgodnejšega sprejemanja
                  proračuna tudi veliko bolj koristno uporabiti. No, rezultat je tak, da se na koncu
                  vseh obljub in seštevkov na tem ministrstvu zgodi za milijardo in pol manj
                  sredstev. To pa pomeni za manjše investicijske posege, predvsem pri investicijskem
                  vzdrževanju, kar ogromno število cestnih odsekov. Koliko jih je, bomo videli v
                  naslednjem amandmaju pri Direkciji za ceste, ko gre za nekaj strani dolg spisek
                  tistih odsekov, ki letos odpadejo. Torej se bomo spet zavestno odločili, da zaradi
                  pač določenih političnih, jaz mislim, da bomo predvsem zaradi političnih razmerij
                  v vladni koaliciji dovolili, da bo spet del omrežja pospešeno propadal, kar se bo
                  po letošnji zimi prav gotovo zgodilo. Zavedati se je treba, da taka vremenska
                  situacija, ki je bila konec leta, pomeni na spomlad vsaj 30 do 50% več poškodb na
                  cestiščih. Tako da osebno menim, da so ti ukrepi tako zelo kratkoročni, in jih
                  običajno bo morala država v naslednjih letih plačati vsaj v trikratni, celo
                  petkratni ceni, kot bi jo sedaj, ko se da še zadeve dokaj zlahka popraviti. Zato
                  prosim, da pri odločanju o teh amandmajih, ki so sicer na videz spet taki,
                  uskladitveni, kot so bili vsi ostali pri vseh ostalih ministrstvih, imate nekje v
                  mislih tudi te posledice, ki utegnejo biti že zelo  kmalu <q>"bumerang"</q> za tako
                  gospodarsko politiko na infrastrukturnem področju. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp198">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Šešerko, izvolite.</p>
            </sp>
            <sp xml:id="SDZ1-Izredna-38-1996-01-17.sp199">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, spoštovane kolegice in kolegi. Najprej moram
                  povedati, da se s prvim amandmajem Vlade ne morem strinjati, ker je prometna
                  politika Vlade v popolnem nasprotju s tistim, kar bi Slovenija ta trenutek
                  potrebovala. Po eni strani je cena bencina nižja kot v vseh sosednjih deželah in
                  je na tak način stimuliran individualni prevoz z osebnim avtomobilom. Po drugi
                  strani so zanemarjene vse oblike javnega prometa, in tiste, ki delujejo, recimo,
                  mestni promet, se opravljajo z vozili, če greste tukaj na prvi vogal ven in
                  pogledate, kaj se dogaja, ko pelje mestni avtobus mimo, vidite, da je to ekološko
                  nesprejemljivo dogajanje. Tukaj v prvem amandmaju Vlada predvideva celo vrsto, bi
                  rekel, nesprejemljivih posegov v škodo železniškega prometa. Posebej točka
                  subvencioniranje storitev v potniškem prometu je zaskrbljujoča. Pozitivno v vsem
                  tem je edino ta postavka odprtja nove železniške povezave z Madžarsko, ki pa ima
                  tako simbolično postavko, ki očitno ni mišljena kot podlaga za nek resen projekt,
                  ampak bolj izraz slabe vesti v Vladi. Jaz sam sem predlagal amandma pod točko 3,
                  in sicer, da se za kolesarske steze v Sloveniji nameni neka vsota, ki bi
                  omogočila, da bi se na tem področju začelo nekaj dogajati, predvsem da se ne bi
                  dogajalo to, kar je sedaj, da je praktično gradnja kolesarskih stez v Sloveniji
                  povsem zastala. To je po eni strani povezano s težavami, ki jih imajo občine, po
                  drugi strani pa z republiško prometno politiko. Pri tem želim opozoriti, da je v
                  Sloveniji vsako leto desetina mrtvih v prometu, ki so kolesarji. In pri skoraj
                  tridesetih milijardah tolarjev je to okoliščina, da ni nikakršnih sredstev za
                  kolesarske steze znotraj te sume, pove dovolj. Reči moram, da je posebej
                  zaskrbljujoče to, da ne prihaja do gradnje novih kolesarskih stez v mestih, kjer
                  je ta gradnja povsem zastala, čeprav kolesarske steze predstavljajo po eni strani
                  sanacijo zraka v naseljih, predstavljajo obliko rekreacije, ki je zelo pomembna,
                  prispevajo k boljšemu zdravju kolesarjev. Mreža kolesarskih stez po vsej Sloveniji
                  bi tudi zelo izboljšala turistični ugled Slovenije, vendar od vsega tega ni nič.
                  Mislim, da ta prometna politika, ki se sedaj dogaja v Sloveniji, je, bi rekel,
                  bolj radikalno protiekološka kot je bila še pred dvemi, tremi leti, takrat bi bilo
                  še mogoče za to področje nameniti nek razvoj, danes očitno ničesar več. In, moram
                  reči, da seveda nisem niti Don Kihot niti kak poseben optimist glede tega, mislim
                  pa, da bi bilo potrebno, bi se morale v tem zboru zgoditi neke spremembe, potem se
                  bo pa tudi to področje spremenilo. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp200">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Geržina, izvolite.</p>
            </sp>
            <sp xml:id="SDZ1-Izredna-38-1996-01-17.sp201">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsedujoči. Spoštovani! Večina teh amandmajev,
                  ki so v tem segmentu proračuna, je v bistvu kot neko igračkanje. Namreč, v
                  parlament je prišel predlog, ki je bil strokovno pripravljen in potem je bilo
                  potrebno določene zadeve - jaz sem bil tudi v neki skupini, tudi sem eden izmed
                  predlagalcev enega amandmaja, večjega, kjer smo poskušali narediti, kar se
                  narediti da, ob takemu načinu in takemu odnosu Vlade do cest. Namreč, kaj smo
                  storili? Vse tiste najbolj pomembne, bi rekel, ali najbolj obremenjene odseke, po
                  informacijah poslancev, strokovnih služb, županov, občinskih svetov in tako
                  naprej, smo, kot se reče, vsaj priklopili na proračun, tako da se ena osnovna dela
                  začnejo, da se pripravi dokumentacija, da se odkupi kakšno zemljišče, če je
                  potrebno, se pravi, da je pripravljeno za tisto, kar bi moralo biti narejeno.
                  Namreč, tako delo na tak način, tako igračkanje s takim pomembnim segmentom
                  ekonomije, se pravi s cestnim fondom, mislim, da ni pomembno. In če sem
                  sodeloval<gap n="..."/></p>
            </sp>
            <sp xml:id="SDZ1-Izredna-38-1996-01-17.sp202">
               <speaker>PODPREDSEDNIK VLADIMIR TOPLER:</speaker>
               <p>Gospod Geržina<gap n="..."/> Gospod Geržina, mi še ne razpravljamo o cestah, zato ker sem
                  rekal Direkcija za ceste, poglavje zdaj o železnicah in telekomunikacijah. Jaz sem
                  dal v razpravo amandmaje skupaj do strani 88, vi pa že razpravljate o amandmajih
                  naprej.</p>
            </sp>
            <sp xml:id="SDZ1-Izredna-38-1996-01-17.sp203">
               <speaker>MIROSLAV GERŽINA:</speaker>
               <p>Hvala lepa za opozorilo. Moj predhodnik me je mogoče zavedel, ker je začel o
                  kolesarkih stezah, pa sem tudi jaz<gap n="..."/> Njega niste opozorili, ampak vseeno, hvala
                  za opozorilo, pridem kasneje.</p>
            </sp>
            <sp xml:id="SDZ1-Izredna-38-1996-01-17.sp204">
               <speaker>PODPREDSEDNIK VLADIMIR TOPLER:</speaker>
               <p>Potem pa razpravljamo<gap n="..."/> Gospod Geržina, to je amandma pod točko 3 in spada pod ta
                  sklop, o ostalih amandmajih pa še ne govorimo. Želi še kdo besedo, kolegice,
                  kolegi? <stage>(Ne.)</stage> Najprej dajem na glasovanje amandma pod točko a) k
                  proračunski postavki 2411 Ministrstvo za promet in zveze. Predlagatelj je Vlada,
                  matično delovno telo podpira. Ugotovimo sklepčnost! Amandma je na strani 83 in 84.
                  Ugotavljamo prisotnost! Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod točko 1, predlagatelj gospa Pečanova, delovno telo
                  ne podpira. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma gospoda Šešerka, delovno telo ne podpira. Obrazložitev
                  glasu. Gospod Geržina, izvolite.</p>
            </sp>
            <sp xml:id="SDZ1-Izredna-38-1996-01-17.sp205">
               <speaker>MIROSLAV GERŽINA:</speaker>
               <p>Hvala lepa. Amandma o Direkciji za kolesarske ali kako se že reče temu, za
                  kolesarstvo bom rekel. Jaz mislim, to podpiram. Zakaj? Zaradi tega, ker na tak
                  način, kot se obravnava cestni fond, moram spet reči, bomo potrebovali kolesa
                  oziroma dvokolesa, vendarle mislim, da bi moralo biti predpisano, s trdimi gumami,
                  ker drugače po tej državi ne bo šlo. Pravim, podpiram to. Hvala.</p>
            </sp>
            <sp xml:id="SDZ1-Izredna-38-1996-01-17.sp206">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti glas? <stage>(Ne.)</stage> Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 4 imamo popravljen amandma gospe Šturmove in skupine poslancev. Amandma je
                  vložen v skladu s poslovnikom, ker je bil popravljen, pod točko 2 pa ni bil, zato
                  o njem nismo glasoval. Glasujemo o amandmaju pod točko 4. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo pri Upravi Republike Slovenije za pomorstvo. Imamo amandma pod točko 1,
                  predlagatelj Vlada. Delovno telo amandma podpira. Obrazložitev glasu, gospod
                  Pregelj. Razprava je že bila o tem, lahko samo obrazložite glas. Izvolite.</p>
            </sp>
            <sp xml:id="SDZ1-Izredna-38-1996-01-17.sp207">
               <speaker>ŽARKO PREGELJ:</speaker>
               <p>Spoštovani! Sicer menim, da bi morali razpravljati o tem, ker gre za nov oddelek,
                  ampak dobro, bom pa obrazložil glas. Želim zgolj poudariti, da ne bom podprl tega
                  amandmaja Vlade k podpoglavju Uprava Republike Slovenije za pomorstvo, ker je v
                  nasprotju s sporazumom, ki ga je Vlada podpisala oziroma potrdila, namreč statut
                  podjetja LUKA KOPER, v katerem ima država večinski delež, in tam je jasno
                  zapisano, da bodo prihodki vračani v samo družbo v smislu gradnje infrastrukture.
                  Tukaj pa ravno tisto postavko, gre za postavko 6.256 - Investicije v pristaniško
                  infrastrukturo in varnost plovbe, zmanjšuje za nadaljnjih 23 milijonov, namesto da
                  bi jih povečala vsaj za 50, če bi se želela držati lastnega dogovora. Tako da
                  menim, da takega amandmaja ne moremo podpreti in zato bom glasoval proti.</p>
            </sp>
            <sp xml:id="SDZ1-Izredna-38-1996-01-17.sp208">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Še vedno ugotavljamo prisotnost! Glasujemo o amandmaju Vlade. Matično
                  delovno telo podpira. <stage>(54 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da smo amandma sprejeli.</p>
               <p>Pod točko 1 imamo amandma gospe Pečanove. Delovno telo ne podpira. Obrazložitev
                  glasu, gospa Pečanova.</p>
            </sp>
            <sp xml:id="SDZ1-Izredna-38-1996-01-17.sp209">
               <speaker>BREDA PEČAN:</speaker>
               <p>Hvala lepa. Razumljivo je, da bom glasovala za amandma, ki sem ga sama vložila.
                  Obrazložitev je na določen način podal že kolega Pregelj. V proračunu so
                  predvidena sredstva kot prihodek iz dobička oziroma iz dividend LUKE KOPER, čeprav
                  to ni eksplicitno zapisano, vendar je v taki postavki zapisana tudi ta vsota.
                  Sporazum ob sprejemu statuta je bil sprejet in je Vlada pristala na to, da bo vse
                  dividende vlagala v infrastrukturo LUKE KOPER, zato bi bilo pošteno in prav, da bi
                  vse pričakovane dividende, ki jih bo LUKA KOPER izplačala delničarjem v letošnjem
                  letu na osnovi dobička iz lanskega in predlanskega leta, Vlada namenila v
                  izgradnjo infrastrukture, kajti na ta način bodo dividende tudi v letu 1997 in
                  tako dalje vedno višje. Povedala bi pa še to, da tudi če ta amandma ne bo uspel,
                  bom glasovala tudi za amandma kolegice Jadranke Šturm-Kocjan in ostalih, ki je
                  podoben oziroma praktično enak. Hvala.</p>
            </sp>
            <sp xml:id="SDZ1-Izredna-38-1996-01-17.sp210">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma pod številko 2, ki je bil popravljen. Predlagatelj je
                  skupina poslancev, prvopodpisana gospa Šturmova. Matično delovno telo pa nima
                  mnenja. Ugotovimo prisotnost!  <stage>(49 prisotnih.)</stage> Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo pri Upravi Republike Slovenije za zračno plovbo. Predlagatelj amandmaja je
                  Vlada. Delovno telo podpira. Ugotovimo sklepčnost! <stage>(40 prisotnih.)</stage>
                  Ugotovimo sklepčnost! Prosim gospoda Kopšeta in gospoda Anderliča, da zasedeta
                  svoje mesto. Še vedno ugotavljamo prisotnost. <stage>(51 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli. Smo pri Upravi Republike Slovenije za
                  telekomunikacije. Pod a) imamo amandma Vlade. Ugotovimo sklepčnost! Delovno telo
                  amandma podpira. <stage>(54 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Imamo pod točko 1 amandma, popravljen amandma skupine poslancev, prvopodpisana
                  gospa Jadranka Šturm-Kocjan, Vlada ga delno povzema, Odbor za notranjo politiko ga
                  ne podpira. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma ni sprejet.</p>
               <p>Smo pri Direkciji Republike Slovenije za ceste. Pod a) imamo amandma, ki ga
                  predlaga Vlada; matično delovno telo ga podpira.</p>
               <p>Pod 1 imamo amandma, ki ga predlaga skupina poslancev, prvopodpisani gospod
                  Anderlič, gospod Polajnar, gospod Potrč, gospod Jerič, gospod Lipoglavšek, gospod
                  Geržina in gospod Jagodnik. Delovno telo ga ne podpira, Vlada ga delno
                  povzema.</p>
               <p>Pod 2 imamo amandma, ki ga predlaga Odbor za infrastukturo in okolje. Delovno telo
                  ga ne podpira, Vlada ga delno povzema. Pod točko 3 imamo amandma Odbora za
                  infrastukturo in okolje, delovno telo ga ne podpira, Vlada delno povzema. Pod 4
                  imamo Odbor za infrastukturo in okolje, pod 5 popravljeni amandma skupine, gospe
                  Jadranke Šturm-Kocjan, pod 6 prav tako popravljen amandma gospe Šturm-Kocjan, pod
                  7 gospod Malovrh, pod 8 gospod Lenič, pod 9 gospod Henigman, pod 10 gospod Pucko
                  in gospod Šiftar, pod 11 gospa Skukova, pod 12 gospod Malovrh, pod 13 gospod Frim,
                  pod 14 gospod Henigman, pod 15 Ciril Pucko in Maria Pozsonec, pod 16 gospod
                  Mozetič, pod 17 skupina poslancev, prvopodpisani gospod Predan. Pod 18 gospod
                  Geržina, pod 19 Odbor za finance in kreditno-monetarno politiko, pod 20 Odbor za
                  infrastrukturo in okolje, pod 21 gospod Sušek, pod 22 skupina poslancev,
                  prvopodpisani gospod Potočnik, pod  23 gospod Malovrh, pod 24 gospod Malovrh, pod
                  25 gospod Frim, pod 26 gospod Jančar, pod 27 gospod Henigman, pod 28 skupina
                  poslancev, prvopodpisani gospod Podobnik, pod 29 gospod Jožef Kocuvan in gospod
                  Feri Horvat, pod 30 gospod Franc Černelič, pod 31 gospod Černelič, pod 32 gospod
                  Kocuvan in gospod Horvat, 33 gospod Matuš, 34 gospod Metelko in gospa
                  Karner-Lukač, pod 35 gospod Pucko, 36 gospod Pucko,37 ni vložen po poslovniku,
                  prav tako 38. 39 gospod Feri Horvat in gospod Jožef Kocuvan, 40 gospod Kocuvan,
                  gospod Feri Horvat, 41 Maks Sušek, 42 gospa Pozsonec, 43 gospod Pucko, 44 skupina
                  poslancev, prvopodpisani gospod Henigman. 45 gospod Henigman, 46 gospod Henigman,
                  47 gospa Pozsonec, 48 gospod Lavrinc, 49 prvopodpisani gospod Horvat, 50 gospod
                  Metelko in gospa Lukačeva, 51 gospod Frim, 52 gospod Metelko prvopodpisani, kot
                  skupina poslancev, 53 gospod Matuš, 54 prvopodpisani gospod Podobnik, 55 prav tako
                  gospod Podobnik prvopodpisani, 56 gospod Zagožen, 57 prvopodpisani gospod
                  Henigman, 58 prvopodpisani gospod Henigman, 59 gospod Henigman prvopodpisani, 60
                  gospod Frim, 61 ni po poslovniku vložen amandma, 62 gospod Černelič, 63 gospod
                  Černelič, 64 gospod Topler, 65 gospod Peršak, 66 Topler, 67 gospod Peršak. In pod
                  2.418 imamo prometni inšpektorat, pod a) predlaga amandma Vlada.</p>
               <p>Želi kdo o teh amandmajih besedo? Gospod Pregelj, gospod Peršak in gospod Kopše.
                  Gospod Pregelj je že dosti prej dvignil roko, gospod Kopše.</p>
            </sp>
            <sp xml:id="SDZ1-Izredna-38-1996-01-17.sp211">
               <speaker>ŽARKO PREGELJ:</speaker>
               <p>Spoštovani! Prišli smo do tistega mesta obravnave proračuna, kjer običajno vsako
                  leto obtičimo za lep čas, saj se na ta segment porabe v proračunu, to je v tem
                  primeru Direkcija Republike Slovenije za ceste, vloži vedno največ amandmajev.
                  Zavedati se moramo, da je očitno cestna infrastruktura tista infrastruktura, s
                  katero imamo vsi vsakodnevno največ stikov, ker smo stalno na njej, v uporabi z
                  njo, od nje ogroženi, od nje odvisni in tako naprej. Jasno je, da je bilo že
                  zdavnaj ugotovljeno, da je tudi čudovita vsebina za razno razne proračunske
                  špekulacije, trgovine in podobno, da se da na ta račun pridobivati in izgubljati
                  glasove volivcev in podobno. Odraz tega je to, kar imamo pred seboj. Nekaj
                  megalomanskih spisov amandmajev, najbolj presenetljivi so tukaj amandmaji Vlade,
                  ki je očitno tako kot že pri drugih ministrstvih, tudi tukaj uporabila v
                  prečiščenem proračunu nek uskladitveni pristop, ki je pa tokrat še toliko bolj
                  boleč, saj ni vseeno, kateri kraj dobi cesto in kateri kraj ne. Ni vseeno, komu se
                  preasfaltira dotrajana pot in komu ne in podobno. Da je tukaj celotna zadeva
                  povezana tudi z razmerami v posameznih lokalnih skupnostih, ni treba posebej
                  poudarjati. Meni osebno so se v času sprejemanja proračuna kot predsedniku Odbora
                  za infrastrukturo in okolje večkrat oglasili tako ali drugače zainteresirani
                  predstavniki lokalnih skupnosti. Vsi so pričakovali, da bo lahko matični odbor
                  nekako uveljavil tisto, kar jim ni uspelo direktno uveljaviti pri ministrstvu
                  oziroma pri Vladi in podobno. Jasno je, da je že na podlagi lanskoletne izkušnje
                  bilo vsem popolnoma prezentno, da je ta materija očitno spet ista materija, s
                  katero bo koalicija znotraj Vlade pač imela kar precej opravka. Tudi do konca
                  vlaganja amandmajev ni bilo vloženega nobenega amandmaja Vlade, ki bi podal neko
                  konsistentno politiko na tem področju. Ravno tako je večina pripravila nek načrt
                  skupnih amandmajev oziroma skupnega amandmaja, ki je tokrat za razliko od lanskega
                  leta, ko je šlo za povečanje proračuna, predlansko leto pa tudi dve leti nazaj
                  oziroma tri leta nazaj smo ravno tako dosegli določena povečanja na tem segmentu,
                  običajno je šlo za vrednosti blizu milijarde tolarjev, je letošnji rezultatov teh
                  - lahko nekoliko sarkastično rečem - famoznih pogajanj milijardo in pol zmanjšanja
                  na tej postavki in vprašanje, kajti zavedati se moramo, da denarja za to področje
                  ni nikoli dovolj; imamo pač to nesrečo ali pa srečo Slovenci, da sicer živimo na
                  dokaj obsežnem ozemlju, imamo nesorazmerno veliko kilometrov cest na prebivalca,
                  zato pa je jasno treba imeti tudi ustrezno veliko denarja. No, že večkrat sem
                  poudaril, da se vlaganja oziroma finančna vlaganja, vložena v cestno
                  infrastrukturo, v bistvu vsaj nekajkrat obrnejo. Ni vsako gospodarsko vlaganje
                  enakovredno. Tukaj gre nedvomno za večkratne učinke in ta večkratnost se lahko
                  najprej pokaže v manjši izgubi časa uporabnikov posameznih cest, v večji varnosti,
                  manjšem številu prometnih nesreč, manjših škodah, da ne govorimo o človeških
                  življenjih, kakor tudi kasneje ob sami gradnji, se jasno velik del, sicer malo
                  manj pomembne gradbene operative, toda lokalno zelo pomembne, uspe nekako primerno
                  finančno prebijati skozi gospodarsko leto. Jasno je, da obstaja ves čas odprta
                  dilema, zakaj so določene cene, ki se izkažejo kot sicer strokovno postavljene,
                  sorazmerno visoke. Lokalne skupnosti, ki same financirajo del omrežja, ki ga imajo
                  v upravljanju, ugotavljajo vsakoletno, da so večkrat cene, ki jih dosežejo s
                  pomočjo internih oziroma s pomočjo razpisov, ki so običajno taki, da se nanje
                  prijavijo razno razna podjetja, so večkrat enkrat nižje kot cene, ki jih tudi na
                  razpisih dosežejo nekje od države priznana komunalna podjetja in nedvomno gre pri
                  tem za določena prelivanja, in sicer prelivanja, na katera sem opozoril že v
                  začetku obravnave tega ministrstva, da se na splošnih postavkah, ki se nanašajo
                  predvsem na redno vzdrževanje, zimsko službo in podobno, zagotovi premalo sredstev
                  in se potem velik del sredstev za nujno dežurno službo, ki je pač stalno
                  pripravljena, zagotovi iz investicijskih sredstev za posamezne odseke. Zaradi tega
                  je izredno pomembno, da država ta sredstva, ker jih očitno ne zna drugače
                  razporejati, razporedi izredno enakomerno po celotni državi. Žal, moram ponovno
                  poudariti, je zadnje leto, mislim tukaj lansko leto in letos bo očitno šlo po
                  enakem kopitu, to pravilo, ki smo ga v Odboru za infrastrukturo vestno upoštevali
                  in poskušali celotna povečanja enakomerno razdeliti na posamezna območja naše
                  države, spet podrto. Enostavno uspejo dobiti tista področja, ki imajo pač očitno
                  boljše povezave v Vladi, katerih župani imajo dobra poznanstva in podobno. Zaradi
                  tega se zavedamo dejstva, da dobimo pač različno vredna območja, očitno tudi
                  različno vredne državljane in podobno. Tak pristop ni vreden neke konsistentne
                  državne politike.</p>
               <p>Jasno je, da bo verjetno ministrstvo na te očitke odgovorilo, češ, primorani smo
                  bili zmanjšati proračunsko porabo, zmanjševali smo pri vsakemu nekaj. Da, toda
                  marsikdo niti v prvotni predlog Vlade ni prišel, pa čeprav je bil upravičen, kaj
                  šele, da bi uspel to preko amandmajev. Poznam področja, kjer že nekaj let ni padel
                  niti tolar iz državne blagajne za urejanje državne cestne infrastrukture, sicer
                  zelo pomembne za posamezne regije. Na ta način bomo kvečjemu poglabljali
                  nepotrebna nasprotja znotraj ekonomskih interesov v državi in verjetno ne bomo
                  prispevali k temu, čemur se reče urejena pravno in tudi infrastrukturno urejena
                  država. Primer je Švica. Tam ni zastonj lepo urejeno na več nivojih. Enostavno gre
                  za to, da je potrebno posamezna območja enakovredno obravnavati.</p>
               <p>Če dovolite, se zato letos ponovno ne morem strinjati z nobeno od teh rešitev.
                  Jasno je, da je v vladnem amandmaju, ki je ekstremno dolg, nepotrebno tako dolg,
                  črtano ogromno postavk, ki so bile že dogovorjene in pripravljene. Enostavno ne
                  gre zgolj za oceno, da gre za manj pripravljene odseke, da manjkajo dovoljenja, da
                  manjka dokumentacija in podobno. Običajno so vsi tisti projekti, ki pridejo v
                  državni proračun s strani Direkcije za ceste tako pripravljeni, da so v tekočem
                  letu izvedljivi.</p>
               <p>Vprašamo se lahko naslednje: kakšen smisel ima taka obravnava proračuna s
                  podrobnim naštevanjem posameznih investicijskih posegov sploh, ko se ti posegi
                  zelo zmanjšajo? Res je. Večina teh je večjih od 500 tisoč tolarjev. Potrebni so
                  razpisi, zato je tudi prav, da zbor odloča o teh postopkih. Toda ali ne bi bilo
                  mogoče enostavneje, če Vlada tako in tako svoje delo opravi ne glede na vložene
                  amandmaje s strani poslancev, da sploh ne bi imeli tega postopka vlaganja
                  amandmajev? Enostavno bi pisali pisma ministru za promet in zveze, da želimo tako
                  in tako cesto. Minister bi naredil spisek. Če bi ga večina podprla, bi bil ta
                  spisek tisti, ki ga mora v tem letu uresničiti, če ne, pa ne. V končni instanci se
                  bo ravno to zgodilo, jasno, na podlagi izgubljenih vsaj nekaj ur dela na tem
                  zboru, da ne govorim o tistih urah, ki smo jih opravili na Odboru za
                  infrastrukturo in okolje. Večkrat so bile to mučne razprave, dolgotrajne in tudi
                  težko je razumeti, da jih matični odbor za proračun ni uspel nikoli razumeti.
                  Namreč letos je ta zanimivost, še to moram poudariti, da je Odbor za
                  infrastrukturo in okolje prevzel amandma skupine koalicijskih poslancev, ker je
                  šlo za določene dikcijske pomanjkljivosti, ga primerno opremil in vložil.
                  Ugotovitev je pa sledeča: ne gre za nikakršno povečanje znotraj proračuna, ne gre
                  niti za povečanje pri proračunskem  porabniku <q>"Promet in zveze"</q>, ampak gre zgolj
                  za prerazporeditev, pa je matični odbor to zavrnil. Včasih so pota razumevanja v
                  bistvu nerazumna ali pa nerazumljiva, in kot kaže, bo tudi tokrat tako. Jasno je,
                  da je to drastično zmanjšanje, čeprav se je, zanimivo, pri podpisu koalicijske
                  pogodbe o sprejemu letošnjega proračuna javno razglašalo, da je dobilo cestno
                  področje nekaj milijard. Verjetno se je s tem opravila določena dezinformacija v
                  javnosti. Cestno področje je v resnici v končnem seštevku milijardo in pol lažje.
                  No, kljub vsemu še vedno ostaja eno temeljno vprašanje, ali bo Vlada, predvsem
                  njeno Ministrstvo za promet in zveze, lahko ta sredstva v tem letu uspešno
                  porabila? Lani tako ni bilo. To lahko zatrdimo, ker se enostavno fizično ni dalo
                  teh sredstev koristno uporabiti. Letos je lahko upati na boljše, ob, jasno,
                  predpostavki, da bo vreme vsaj v bodočnosti nam naklonjeno. Ravno tako se je
                  potrebno zavedati, da je večkrat tudi namenskost porabe teh sredstev lahko
                  vprašljiva. Žal, zaenkrat še nisem bil seznanjen z natančnimi analizami, na primer
                  Računskega sodišča, ki bi zagotovilo, da je bila v vseh primerih poraba teh
                  sredstev namenska. Verjetno se da formalno to dokazati. Neformalno oziroma
                  dejansko pa gre večkrat za neupravičena pretakanja sredstev iz državne blagajne v
                  določene izbrane občinske blagajne. Tak pristop, kot tudi prejšnji, ki sem ga že
                  na začetku omenil, v bistvu onemogoča korektno razporejanje teh finančnih
                  sredstev. Opozoril bi še na eno zanimivo operacijo, ki se je Vlada poslužuje in jo
                  na sejah Odbora za infrastukturo še ni razložila tako korektno in tako celovito,
                  da bi ji lahko verjeli. Gre za postavko, ki se ji reče EBRD. To so v bistvu
                  sredstva, ki jih naša država dobi vrnjena s strani Evropske banke za razvoj. Ta
                  sredstva so v bistvu krediti, ki jih lahko naša država pod ugodnimi pogoji
                  koristi. Seveda te kredite lahko država koristi, če ta sredstva v določenem letu
                  porabi. Zato mora najprej sredstva rezervirati v svojem proračunu, nakar se
                  prihodek s strani tega kredita naknadno zgodi. Jasno je, da  ima tukaj tudi
                  Evropska banka svoje mehanizme, tudi svojo kontrolo in podobo, toda, glej si čuda
                  - ogromno projektov je s tako oznako v proračunu, toda realizacije ni temu enaka
                  oziroma niti se večkrat brez tehničnih razlogov ne uresniči. Sicer je na delu
                  omrežja, predvsem na področju Prekmurja je bila ta možnost v zadnjih letih
                  uporabljena, se je pa nerazumljivo nekajkrat opustilo porabo teh sredstev. In do
                  nedavnega, dokler se pač nismo pustili podučiti iz zelo različnih virov in pride
                  do spoznanja, da v resnici predstavljajo kreditni aranžmaji z EBRD-jem svojevrsten
                  trik, pač nismo uspeli priti do ustrezne slike, ki bi nas ne zavajala tako, kot
                  nas je prejšnja leta. Zato glejte, Vlada zelo zlahka povečuje sredstva na takih
                  postavkah, kajti dobro se zaveda - če jih ne porabi, ni odgovorna v ničemer,
                  enostavno pač ta sredstva se potem ne povrnejo s strani Evropske banke. Tragično
                  je pri tem, da je bilo pred kratkim ugotovljeno, da je ogromen del teh sredstev
                  neizkoriščen. Razlogi so nepoznani. Baje, da niso bili pripravljeni projekti.
                  Osebno menim, da je tukaj šlo za neke druge interese, da so se pač znotraj Vlade
                  opravljale presoje in je prišlo do sklepa, da so ta sredstva očitno manj ugodna,
                  kot se jih je v javnosti prikazovalo. No, upam, da bo Vlada podala nekaj odgovorov
                  na te moje dileme, sam pač nisem kaj posebej optimističen glede razpleta tega
                  področja, bi pa prosil predsedujočega, če bo uspel ugotoviti, kaj se zgodi s
                  posameznimi amandmaji, ko bo amandma Vlade izglasovan. Namreč, tukaj je postopek
                  zelo nepregleden in bojim se, da bo celotna procedura, ki jo bomo opravili, ena
                  zelo mehanična papirnata igra, končni rezultat bo pa tak, kot ga bo tukaj sicer
                  Vlada predlagala, vprašanje je pa, če ga bo tudi izvedla. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp212">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pregelj. Na vprašanje, ki ste ga naslovili name, bom takoj
                  odgovarjal. Bomo delali tako, kot smo delali do sedaj. Glasovali bomo o vseh
                  amandmajih, da bodo tudi amandmaji opozicije prišli v obravnavo in odločanje, v
                  kolikor bo pa sprejet kakršen koli amandma in bo porušena medsebojna uskladitev,
                  bomo pa na koncu glasovali v uskladitvenem amandmaju. Besedo dajem gospodu
                  Peršaku. Proceduralno. Izvolite. Gospod Pregelj ima proceduralni predlog, o
                  katerem bomo glasovali.</p>
            </sp>
            <sp xml:id="SDZ1-Izredna-38-1996-01-17.sp213">
               <speaker>ŽARKO PREGELJ:</speaker>
               <p>Jaz se sicer strinjam s to vašo ugotovitvijo, ker to je že praksa. Vas bi pa rad
                  opozoril, da s tem kršimo poslovnik. Nekajkrat se je to že zgodilo. Nisem pač
                  hotel posegati, ker menim, da neprestano proceduralno opozarjanje je tudi po svoje
                  že kontraproduktivno, toda dejstvo je, da smo danes že nekajkrat glasovali, sicer
                  očitno ob zavedanju, da koalicija vse take amandmaje zavrne, toda nekajkrat je
                  bilo na tem, da bi z malo več sreče kakšen amandma bil celo izglasovan. V takem
                  primeru jasno pride do neskladja. Dejstvo je, da poslovnik to ureja. In če se
                  sedaj odločimo delati nekoliko drugače, kot poslovnik ureja, potem prosim,
                  predsedujoči, da daste to na glasovanje. Gre za to, da enostavno se odločimo, da
                  glasujemo o vseh amandmajih, ne glede na sočastnost učinka na osnovno postavko v
                  proračunu in potem pač zadevo prepustimo usklajevanju. Tudi to je pristop, ki smo
                  se ga pa dosedaj pri vseh postopkih strogo izogibali. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp214">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj! Mi imamo člen 221 in člen 222, ki govori o glasovanju o amandmajih
                  pri proračunu. O amandmajih k predlogu državnega proračuna odloča Državni zbor na
                  koncu razprave o delu proračuna, h kateremu je bil vložen amandma. To smo počeli
                  dosedaj. Državni zbor glasuje najprej o amandmajih, ki jih je vložila Vlada in
                  šele nato o drugih amandmajih. Zato imamo amandmaje ene označene z črkami in druge
                  s številkami. 222. člen pa govori: <q>"Ko je končano glasovanje po delih,
                  predsedujoči ugotovi, ali je proračun medsebojno usklajen po delih teh glede
                  prihodkov in odhodkov. V dvomu predsedujoči zahteva o tem mnenje Vlade in
                  matičnega delovnega telesa. Če je proračun usklajen, Državni zbor glasuje o njem v
                  celoti."</q> In problem je še v tem, ker je veliko amandmajev. Amandmaji se medsebojno
                  prekrivajo, tako s strani odhodkov kot s strani prihodkov in so vsi amandmaji
                  delovno povzeti in smo glasovali o različnih postavkah. In zato predlagam, da
                  nadaljujemo tako, kot smo delali sedaj. Besedo pa dajem gospodu Peršaku.</p>
            </sp>
            <sp xml:id="SDZ1-Izredna-38-1996-01-17.sp215">
               <speaker>ANTON PERŠAK:</speaker>
               <p>Spoštovane poslanke, spoštovani poslanci! Tako kot je bilo prej rečeno, je to eden
                  najbolj atraktivnih delov proračuna in zato se seveda pri delu tudi kažejo
                  nekatera znamenja, ki so vsaj mene, ob tem, ko so zlasti nastajali amandmaji,
                  napeljali na misel oziroma na vprašanje o verodostojnosti, če smem tako reči, tega
                  proračuna in postavk v proračunu. To bom poskušal opisati na primeru prav teh
                  amandmajev k temu poglavju.</p>
               <p>Na Odboru za infrastrukturo smo obravnavali že omenjeni amandma skupine
                  koalicijskih poslancev, ki je nastajal tako, kot smo bili obveščeni in je bilo
                  tudi na samem odboru povedano, s sodelovanjem ljudi iz Ministrstva za promet in
                  zveze. Ta amandma je potem zaradi formalnih pomanjkljivosti prevzel Odbor za
                  infrastrukturo, v katerem seveda ima večino koalicija in zdaj ga povzema v bistvu
                  Vlada. Tisto, kar je pri tem sporno, in kar so tudi ljudje iz ministrstva
                  zagovarjali na seji odbora, je to, da se je v tem amandmaju, najprej koalicije,
                  seveda iskalo možnosti za uvedbo novih postavk ali pa za zvišanje nekaterih
                  postavk, zlasti seveda za gradnjo cest, ali pa za rekonstrukcijo posameznih cest,
                  ki so se, kot pravim, uvedle na novo ali pa povečevale. In kot je bilo povedano,
                  so se sredstva, gre pa v primeru amandmaja koalicije za približno 770 milijonov
                  tolarjev, vzela iz nekaterih postavk znotraj tega podpoglavja, in to na predlog
                  ljudi iz ministrstva. In v mnogih primerih to pomeni tudi skoraj 20% vsote, ki jo
                  je najprej ministrstvo predlagalo. Takrat, ko je predlog proračuna nastajal, smo
                  bili obveščeni, že takrat seveda, o zelo trdih pogajanjih znotraj Vlade in o tem,
                  da je proračun res zasnovan restriktivno, skrajno racionalno in tako naprej. Če
                  potem ministrstvo takorekoč skozi svoje predstavnike samo predlaga, da se recimo
                  postavka, ki je težka milijardo 800 milijonov tolarjev, lahko zniža za 300
                  milijonov tolarjev, se seveda nepoučenemu poslancu iz neke nevladne stranke
                  postavi vprašanje o verodostojnosti planiranja teh postavk, načrtovanja teh
                  postavk, še zlasti, če gre za postavke, ki so, vsaj po občutku sodeč, ne tako
                  težke za načrtovanje, recimo kot je postavka <q>"Zimska služba"</q>, stroški za zimsko
                  službo, ali pa postavka <q>"Posipni material za popravilo cest"</q>. To so vendarle neke
                  stvari, ki jih je mogoče po 10, 20 in več desetletnih izkušnjah relativno
                  planirati, ne pa recimo v planu se zmotiti za 20 ali več odstotkov in potem
                  ugotoviti, da bomo letos glede na lani potrebovali 20% manj posipnega materiala,
                  cest je pa še zmeraj približno enako količinsko in da zato lahko za 20% to
                  postavko znižamo. Zato pravim, da se seveda postavlja vprašanje, ne samo v tem
                  primeru, ker dvomim, da se v drugih primerih kaj bistveno drugače dogaja,
                  postavlja temeljno vprašanje o verodostojnosti postavk, razen tam, kjer so te
                  postavke z zakonom določene, se pravi, kjer so nekatere naloge, kot so plače, ki
                  se dajo izračunati takorekoč do tolarja natančno, brez inflacije seveda, potem se
                  pač prišteje planirana inflacija, in kakšne podobne. To so te postavke, ki so tudi
                  zanimivo različno visoke od ministrstva do ministrstva, tako imenovani <q>"drugi
                  materialni stroški"</q>, pa <q>"drugi odhodki"</q> za ta ali drug namen. Jaz moram povedati,
                  da po tej izkušnji na enem segmentu v te postavke absolutno ne verjamem. In tudi
                  poročila Računskega sodišča, ki smo jih že dobili, kažejo, da se jim ne sme
                  verjeti zato, ker točno v teh postavkah se seveda dogaja, vsaj po teh poročilih
                  sodeč, največ, sicer dostikrat po posamičnih primerih majhnih zlorab, ampak ko se
                  te zlorabe seštejejo, seveda pridemo do več 10, 100-milijonskih zneskov. Zaradi
                  tega, kot pač želim še enkrat poudariti, je seveda res, da je proračun stvar
                  koalicije, kar smo danes nekajkrat slišali, pa če bi vam opozicija odšla domov, bi
                  se morali malo bolj disciplinirati in bi bilo pametneje, če bi se malo več
                  dogovarjali tudi o proračunu, ampak zaradi tega se ni treba čuditi, če je naš
                  odnos po teh letih in po takšnem načinu dela nekoliko ironičen potem do proračuna,
                  čeprav seveda ta materija te ironije ne zasluži, ker gre za velika sredstva in
                  predvsem za sredstva, ki jih pač daje gospodarstvo oziroma jih dajejo državljani.
                  Prepričan pa sem, to pač povem kot svoj alibi, po tej izkušnji, da je v tem
                  proračunu najmanj 10% sive cone, s katero se nekdo zelo lepo okorišča. Hvala.</p>
            </sp>
            <sp xml:id="SDZ1-Izredna-38-1996-01-17.sp216">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše ima besedo.</p>
            </sp>
            <sp xml:id="SDZ1-Izredna-38-1996-01-17.sp217">
               <speaker>JOŽEF KOPŠE:</speaker>
               <p>Gospe in gospodje, gospod predsedujoči, tokrat smo sami, brez novinarjev, brez
                  vsega in se lahko pogovarjamo res odkrito. - Tisto nič ne velja, saj ne
                  migota.</p>
               <p>Poglejte, ceste so najbolj transparenten način zagotavljanja enotnosti
                  koalicijskih poslancev pri glasovanju o proračunu. Ker ti poslanci izhajajo iz
                  različnih okolij, njihova okolja imajo svoje potrebe, seveda je še volilno leto
                  letos, so si na lep način zagotovili glasove, ker tako lepo zagotavljajo, da bo ta
                  proračun na koncu sprejet. Tak način dela in tak način glasovanja v Državnem zboru
                  seveda ne garantira, da bo ta država in njena ministrstva  lahko v skladu s
                  potrebami in programom in prednostmi, ki so ponekod potrebne, delovala.
                     <stage>(Ne.)</stage> Odvisno bo, če bo šlo tako nadalje, zgolj od sestave
                  koalicijskih strank in poslancev iz posameznih krajev. Da pa bi bila tragedija še
                  večja, je pa problem tistih krajev in tistih volilnih okrajev, ki nimajo svojega
                  poslanca ali pa imajo opozicijskega, kot je primer Zavrča, kjer je gospod Vindiš
                  njihov poslanec in je član opozicijske stranke. Imajo zelo nujno cesto, to mejno
                  cesto zelene meje - Zavrč - Mitroviči - Bezgarji.</p>
               <p>Rad bi podkrepil svoje besede. V lanskem letu je bila planirana ta sicer velika
                  investicija in izvršen plan s 117 milijoni. Prvi predlog proračuna je bil 64
                  milijonov. Popravljeni predlog proračuna je pa seveda zmanjšal na 21 milijonov,
                  odvzetih je 44.  To je cesta, ki jo imate v spisku pod 2.786 in je od posameznih
                  cest, da ne govorim o drugih stvareh, najvišji procent odvzetega denarja in to
                  točno na mejnem nerazvitem območju, ki že tako nima nič; je najvišji procent. Res,
                  da smo z enim amandmajem dodelili nazaj čisto slučajno <stage>(ker sem pač član
                     Odbora za finance, je bilo potrebno amandmaje sprejeti in se je rahlo
                     kupovalo)</stage> 20 milijonov. Samo način dela, to, kar je gospod Peršak zelo
                  dobro in dolgo časa govoril, da nikakor za eno državo in za eno državno
                  gospodarstvo ni primeren. Ker bomo enostavno začeli posamezni ljudje, ki se
                  ukvarjamo s politiko, planirati, kje, iz katerega volilnega okraja in na kakšen
                  način bomo poslali poslanca, ki bo ne glede  na svoj svetovni nazor in svetovno
                  prepričanje v koaliciji, ker drugače ne gre.</p>
               <p>Jaz se bojim, da bodo med posameznimi kraji s takim načinom dela iz posameznih
                  območij Slovenije nastale tako velike razlike, da bodo nepremostljive tudi takrat,
                  kadar se bo, recimo, ta Državni zbor in Ministrstvo za ekonomske odnose in razvoj,
                  da bo nerazvitim in marginali pomagalo.</p>
               <p>S takim načinom dela samo pospešujemo tisto, česar se sicer v besednjaku, kadar
                  govorimo tukaj, ker je to popularno, zavzemamo vsi za nerazvite, za manj
                  usposobljene, s takim načinom dela bomo še zaostrili te pogoje. Saj ni potrebno.
                  Poglejmo samo pri cestah, ki so najbolj karakteristične. Kje? Jaz bi vam lahko
                  povedal, nočem vam delati reklame, kolegi iz opozicije, to je normalno, vendar bom
                  lahko povedal, kje je kak poslanec in kje je kaka cesta v plus in kje kakega
                  poslanca ni ali pa je iz opozicije pa v minus. Čisto enostavno se razvijati. In če
                  je kak novinar kje, naj vzame ta proračun v roke in vanj se malo analitično spusti
                  in objavi. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp218">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Izredna-38-1996-01-17.sp219">
               <speaker>MIROSLAV GERŽINA:</speaker>
               <p>Hvala lepa za besedo, gospod predsedujoči. No, zdaj smo pri tistem delu, pri
                  katerem sem lamentacijo prej začel, pa mislim mogoče, ali ima smisel ali nima, ker
                  dejansko moram povedati, da sem zaprepaščen nad odnosom Vlade do tega dela
                  ekonomije oziroma gospodarstva oziroma infrastrukture, da govorim. Zakaj? To, kar
                  je bilo, razdeliti moramo najprej na dva dela. In mi večkrat to mešamo. En del je
                  Vlada, ki povsod po svetu pride v parlament, ponudi proračun in ga parlament
                  sprejme ali pa ga zavrne. S tem da zaupnico Vladi ali pa nezaupnico. Pri nas pa
                  ne. V parlament pride neusklajen in to se že ponavlja, to je že tradicionalno, se
                  tako reče, z neusklajenim proračunom, ker enostavno ministri rečejo, da imajo
                  premalo in imajo premalo. Jaz se prej nisem oglašal pri drugih, ko smo sprejemali
                  amandmaje pri kmetijstvu, pri ekonomskih odnosih. To kar smo delali. Mislim, to ni
                  realnost, to je marginalnost. Oziroma, bom lepše rekel. To je igračkanje
                  financarjev, ekonomistov s številkami, da bi dosegli določen cilj. Cilj je bilo
                  pač zmanjšanje proračuna, vsi od A do Ž. Kar potegnimo, kot sem že včeraj rekel,
                  lepo z ravnilom in odrežimo, kar je več; nekomu malo več, nekomu malo manj, po
                  toliko procentov. To se dogaja. Vendarle, to v življenju težko potem ohrani
                  smiselno obliko. Ker nekatere zadeve, ki so recimo v številkah velike, tudi, če
                  večji procent odrežemo, ostane še vedno precej. Vlada oziroma ministrstvo je
                  prineslo predlog in prineslo je pa to, to prednost pa ima letošnji proračun in
                  mislim, da s tega naziva, s tega naslova, ker je pravočasno prišlo ali pa precej
                  zgodaj, lahko rečemo, da je to plus, plus Vlade in plus parlamenta, ki je temu
                  sledil, da pač sprejema. Plus je tudi, še en plus je, da je Vlada pristala na
                  predlog ministrstva, Državnega zbora, da lahko porabniki predvsem tule, mislim na
                  Ministrstvu za okolje in prostor, še nekateri, sklenejo dvoletne pogodbe in v tej
                  dvoletni pogodbi lahko še letos podpišejo dodatno 50% že za drugo leto. To bo
                  drugo leto, to bo po volitvah. Tistikrat se bomo spraševali, kaj bomo s tem, kar
                  naj bi bilo letos podpisano in tudi porabjeno. Ampak dobro. Letošnje leto bo
                  nekako, bi rekel uravnoteženo, s tem da je predlog proračuna realno manjši kot je
                  bil lansko leto. Zopet tradicionalno. Zdaj, ali je to slučaj, ali je to zaradi
                  tega, ker je iz Krščanske demokracije minister za promet, to jaz ne vem, tega
                  odgovora v tej državi ni. Vendarle dejstvo je, da bi želeli po eni strani, da gre
                  naša družba tja, kamor si ne želimo, od kjer prihaja. Se pravi, mi si želimo v
                  razviti svet, kjer imajo razvito infrastrukturo, na tak način pa se vračamo tja,
                  kjer smo včasih bili. Namreč, vračamo se v gmajne brez cest, brez poti, brez
                  vsega. V doglednem času se bo to zgodilo in tisto, kar sem prej rekel o Direkciji
                  za kolesarstvo, ni bilo kar tako, ali bi rekel za zajeti, mislim, da bi se iz koga
                  delal norca. Čisto resno sem mislil. To je prva stopnja na poti tja, kamor smo se
                  napotili. Če bomo sledili načinu, tradiciji, ki smo si jo postavili oziroma, ki si
                  jo je Vlada postavila in ki jo nikakor v parlamentu ne moremo, in to je zdaj
                  razlika, ne moremo razbiti. To zbiranje, ti spiski in to, to je tisto igračkanje,
                  sem rekel. Je pa še ena dobra, mislim, da je bila skupina iz koalicije, ki se je s
                  tem ukvarjala, katere član sem bil tudi jaz, na žalost, ker je šlo še precej
                  dodatnih ur in dodatnih živcev in zato sem rekel, da sem praktično pred tem, da ne
                  bi niti razpravljal o tej zadevi. Vendarle določene odgovore je potrebno dati. Jaz
                  sem bil v skupini, ki je upoštevala v precejšnji meri tudi predloge opozicije.
                  Tukaj vidim gospoda Podobnika - Keltika je notri - in so me opozorili, kaj si pa
                  storil, ker zdaj podpiraš nekega drugega poslanca oziroma, kaj ste storili! Mi
                  nismo gledali, mislim pozicija-opozicija, cesta pa ni ne od koalicije, ne od
                  opozicije in tukaj so se prepletali interesi in mislim, da je ta skupina, skupaj s
                  predstavniki Ministrstva za promet in zveze trdo delala in tam, kjer se je dalo in
                  kjer ni trpelo delo, tam se je nekaj vzelo. Tja, kjer bi se absolutno moralo takoj
                  nekaj dati, se je, kot smo rekli, nekaj pripelo, pripelo se bo še z dvoletno
                  pogodbo, vendarle ne na tak način, kot bi to moralo biti. Namreč, če mi imamo
                  premalo sredstev, absolutno, potem jih lahko prekladamo, kot so prej rekli, iz
                  enega žepa, ali iz notranjega ali iz zunanjega, vedno je samo toliko sredstev in
                  to premalo. In vedno ostane tisto, da smo tradicionalno na poti tja, od kamor smo
                  se odpravili in to ne želimo. Mislim, Vlada bi morala tukaj prisluhniti, da ceste
                  niso od nobenega ministra, niso od nobene stranke, mislim, lahko potrdijo kasneje
                  kolegi iz te skupine, da se sploh nismo s tem ukvarjali, ker, če bi se začeli s
                  tem ukvarjati, čigavo je kaj, mislim, da bi se že v skupini skregali in ne bi
                  nastalo to, kar je v tej majhni malhi možno. Upoštevali smo tudi predsednika
                  Odbora za infrastrukturo in njegove želje, seveda ne v tistem obsegu - mi je zdaj
                  pokazal lepo slikovito, kaj si misli o tem - ampak jaz si enako mislim. Zdaj
                  govorim že 5 minut o tem, kaj si mislim o tem, kaj Vlada predlaga. Ampak
                  upoštevali pa smo, to se pravi, da smo na nižjem nivoju, bom rekel, na nižjem
                  denarnem nivoju, nekje en konsenz, kolikor se je dalo, sprejeli in upošteval.
                  Mislim, to je hvala tega parlamenta in to je obenem še ena kritika Vladi kot taki,
                  ki želi, da bi naredili - ne, ne bom, ker potem mi rečejo ljudje, da pač to ne
                  sodi v parlament, saj veste tisto, iz česa se lahko dela piščalka. To se ne da,
                  brez denarja ni glasbe in tukaj se poskuša narediti brez denarja, da bi ne vem
                  kakšna lepa melodija bila, ki bi bila za vse dobra. Melodija evergreen, melodija
                  narodno zabavna, melodija vse moderne, kar je in tako naprej. To ne gre. To ne gre
                  in jaz protestiram na ta način proti načinu dela in predloga Vlade. Ampak drugače
                  ne gre.</p>
               <p>Minister pravi, da je iztisnil vse iz sebe, kar se je dalo. Parlament bo iztisnil
                  vse, kar se je dalo. Vlada pravi, da je tudi iztisnila vse, kar se je v tem
                  trenutku dalo. Ne vem. Jaz pravim in spet bom spomnil na tisto, kar je rekel
                  ministrski predsednik, ko je prišel sedaj obrazložiti ta proračun usklajenja ali
                  predlog ali usklajeni predlog. Je rekel, da čuti oziroma, da upa ali pa da misli,
                  celo trdno prepričan je bil skoraj, da bo naše gospodarstvo bolje, če ne enako
                  poslovalo kot v prejšnjem letu. Proračun na segmentu prometa, cest, predvsem cest,
                  ker železnica pač tam nekako, sem že včeraj povedal, se malo odreže tam, pa malo
                  tja, pa da zmanjka en tir in tako naprej, tam je tudi neka tradicija že, bomo
                  videli kaj bo iz tega, ali bo pozitivna ali negativna tradicija. Ampak ceste, na
                  katero stopi vsak državljan te države, takoj ko pride iz hiše, mislim, da ne bi
                  smele biti tako obravnavane. In za prihodnje leto ne vem, kaj bo. Letošnje leto
                  bo, kar bo. Lansko leto je propadlo 200 km cest, regionalnih in magistralnih,
                  letošnje leto je predvideno 300 km cest. Kaj bo pa naslednje leto? 400, in potem
                  bo pa res potrebno tisto kolo na trde gume ali pa peš, kot je bilo včasih, od
                  Litije do Čateža. Zato sem proti amandmaju Vlade. Mogoče zagovarjam tisti amandma,
                  katerega sem tudi sam podpisal. Mogoče bi bilo primerno, da se sprejme tisti
                  amandma. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp220">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Mozetič. Proceduralno ima gospod Pregelj, se opravičujem,
                  gospod Mozetič, da vam ne morem dati besede.</p>
            </sp>
            <sp xml:id="SDZ1-Izredna-38-1996-01-17.sp221">
               <speaker>ŽARKO PREGELJ:</speaker>
               <p>Spoštovani! Imam proceduralni predlog, da prekinemo današnjo sejo. Dejstvo je, da
                  je ta točka še dolga in jo bomo vsekakor morali jutri nadaljevati. Obenem pa, kot
                  veste, smo vsi povabljeni v Cankarjev dom, nas vabi zunanji minister na razpravo o
                  zunanji politiki naše države. Glede na to, da je to tudi zelo pomembna tema in je
                  bila že prej napovedana prosim, če bi predsedujoči dal na glasovanje, da za danes
                  prekinemo delo in se udeležimo te javne obravnave. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp222">
               <speaker>PODPREDSEDNIK VLADIMIR TOPLER:</speaker>
               <p>Gospod Pregelj, sprejemanje državnega proračuna je tema, ki je pomembnejša kot vse
                  ostale stvari. O tem, da bomo zasedali, morajo biti tukaj Vlada, morajo biti tukaj
                  poslanci, o tem ne moremo odločati. Že vnaprej je bilo napovedano, da bo zasedanje
                  in še enkrat poudarjam, da je sprejemanje državnega proračuna pomembna tema. V
                  drugih državah odpovedujejo takrat, ko se sprejema proračun, tudi vse državne
                  obiske. Želi še kdo besedo? Gospod Mozetič, izvolite.</p>
            </sp>
            <sp xml:id="SDZ1-Izredna-38-1996-01-17.sp223">
               <speaker>MIROSLAV MOZETIČ:</speaker>
               <p>Hvala lepa za besedo. Zbor je sicer nesklepčen, ampak ne glede na to, pa tudi ne
                  mislim, da bom koga prepričal v karkoli, ampak samo za nekaj postavk bom
                  povprašal, zakaj je tako in malo naglas razmišljal. Bi povedal tudi to, da ne sme
                  biti opozicija preveč žalostna, ker ni res, da bi koalicija vse dobila, opozicija
                  pa nič. In konkreten primer, recimo kar zadeva cesto skozi Medvode oziroma
                  ureditev medvoških križišč, skozi Medvode gre približno toliko prometa, malenkost
                  manj, kot skozi Domžale oziroma od Domžal do Črnuč. Ampak recimo rezultat tega, da
                  sem dal en amandmajček za neko malo vsotico, da bi se nekoliko povečala sredstva
                  za ureditev vsaj križišč v Medvodah - tisti, ki se proti Gorenjski vozite, ne po
                  avtocesti, ki gre mimo Kranja, ampak skozi Medvode, dobro veste, da so Medvode
                  razpolovljene, praktično, dejansko, teoretično ali kakorkoli hočete, na dva dela
                  in da v določenih trenutkih ljudje ne morejo niti iz enega kraja na drugega,
                  recimo iz pošte na občino ali pa obratno iti zaradi tega, ker pač ni križišč
                  urejenih. Vendar rezultat tega, da sem predlagal povečanje za 60 milijonov, je to,
                  da se zmanjša za točno 3.850.000 tolarjev. Tukaj moram pohvaliti ministrstvo in
                  njegove službe, da so bili zelo precizni, ker so natančno ugotovili, da ne
                  potrebujemo 55 milijonov, pač pa natančno 3.850.000 manj. Jaz upam, da so bili v
                  svojih izračunih v resnici zelo natančni in predpostavljam, da so upoštevali vse
                  zadeve. Zanimiva je pa druga stvar, recimo ko gledam, kako se zvišujejo oziroma
                  uvajajo nove postavke. Ena postavka je zelo zanimiva, ampak ne da bi jaz bil proti
                  njej, samo za primer jo navajam - cesta na Mangart. Cesta na Mangart 4.650 plus
                  tri nule - 4.650.000. Zdaj, jaz sem za to, da se ta cesta ohrani, da se očuva, ker
                  je res biser, ne vem, vojaške tehnike takrat - gradbene, ko so jo delali, ker bi
                  bilo lepo, da bi po njej peš hodili, ne z avtom, ker je res čudovita cesta. Pelje
                  na 2.200 metrov visoko Mangartsko sedlo, samo na žalost bi jaz bil za to, da je
                  takrat, ko jo bodo asfaltirali, tudi takoj zaprejo za avtomobile, ker se bo s tem
                  uničil en čudovit košček gorskega sveta na Mangartskem sedlu. Je pa res, da se gor
                  vozijo tudi zmajarji in se potem dol spuščajo. Tako da je možno, da je tudi v
                  zvezi s tem kakšna oziroma ne samo zmajarji, tudi tisti, ki se s padali dol
                  spuščajo, da je morda tudi v tem kakšen simbol, zakaj je treba to cesto na Mangart
                  urediti.</p>
               <p>In kot drugi primer, kako so pa določeni poslanci uspešni, recimo Domžale -
                  Črnuče, se poveča za 140 milijonov. Jaz se strinjam, potrebno je, da dobijo in
                  avtocesto in štiripasovnico iz Domžal do Črnuč, ker je potrebna; absolutno jo
                  podpiram - skupno 340 milijonov in tukaj se bo našel tudi naš kolega iz opozicije,
                  Tonček Peršak, ki je v Trzinu, in tam skozi gre ta cesta. Tako da so zelo zanimive
                  postavke v tem proračunu. Ponovil bom samo še enkrat. Ne bom se nič čudil, če se
                  bodo ljudje v Medvodah začeli dejansko razburjati - vsaj križišča da bi uredili,
                  vendar očitno ministrstvo smatra, da tudi ta križišča niso potrebna, čeprav se
                  vozi dnevno dejansko skozi Medvode preko 22.000 vozil. To je nekaj manj kot je na
                  relaciji Domžale - Črnuče. Vendar tukaj očitno ni potrebno. Zakaj so pa avtocesto
                  zgradili tam, kjer so jo zgradili, tega pa jaz ne vem. Tako da v tem smislu je
                  komentar tega vladnega amandmaja, ki je vložen. Jasno, da bo sprejet, vendar čutil
                  sem se dolžnega, da vsaj to bolečino povem pred nesklepčnim zborom.</p>
            </sp>
            <sp xml:id="SDZ1-Izredna-38-1996-01-17.sp224">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj, izvolite. Jaz pa pozivam vodje in sekretarje, da
                  poskrbijo za večjo prisotnost v dvorani.</p>
            </sp>
            <sp xml:id="SDZ1-Izredna-38-1996-01-17.sp225">
               <speaker>ŽARKO PREGELJ:</speaker>
               <p>Gospod Mozetič! Kot opozicija nismo nič žalostni. Ni več prostora za žalost v
                  naših srcih. <stage>(Smeh.)</stage> Mi smo lahko samo še jezni in besni, ali pa
                  popolnoma ravnodušni. Verjetno smo večkrat bolj ravnodušni, kot kaj drugega, kajti
                  vemo, da je taka procedura, da so taka razmerja v tem zboru, da je pač tako kot
                  je. Dejstvo pa je, pa bi prosim, če dovolite, še repliciral gospodu Geržini, da
                  opravim obe repliki istočasno. Jaz nisem ničesar dobil. Namreč za razliko od
                  marsikaterega drugega poslanca nisem izrazito regijski poslanec, ker po številu
                  volilnih glasov sem jih dobil iz celotne države zelo enakomerno in to tudi
                  dokazujem s svojim delom. In celotno prometno infrastrukturo vidim kot medseboj
                  tesno povezan sistem, kot živ organizem, ki, če želimo da funkcionira, mora biti
                  enakomerno razvit. Dovolj, da je ena točka, poglejte primer Trojan, nevralgična
                  točka, slabo propustna, čuti posledice dobesedno celotna prometna smer. Zato
                  mislim, da mi tega ne morete očitati, kajti sam osebno nimam nobenih takih zelo,
                  bi rekel, lokalnih interesov. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp226">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Razpravo zaključujem.
                  Prihajamo na odločanje. Proceduralno ima gospod Pregelj.</p>
            </sp>
            <sp xml:id="SDZ1-Izredna-38-1996-01-17.sp227">
               <speaker>ŽARKO PREGELJ:</speaker>
               <p>Spoštovani! Pogrešam odgovor ministrstva. Bilo je le nekaj zelo konkretnih
                  vprašanj. Sicer verjamem, da je minister zvit in prebrisan in bo rekel, pač, če
                  molči, desetim odgovori. Ravno toliko nas je približno razpravljalo. Toda
                  predsedujoči, dovolite, dajem predlog, da minister odgovori na postavljene dileme
                  iz naše razprave.</p>
            </sp>
            <sp xml:id="SDZ1-Izredna-38-1996-01-17.sp228">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Prosim gospoda ministra, če želi da odgovori na vprašanja? <stage>(Ne
                     želi.)</stage> Razpravo smo zaključili in prihajamo na odločanje.</p>
               <p>Najprej dajem na glasovanje amandma Vlade, ki ga imamo pod točko<gap n="..."/> Sprejemanje
                  celotnega proračuna je bilo zasnovano tako, da v kolikor se pozove Vlada, da Vlada
                  odgovori. V kolikor minister ne bo odgovoril, bom sejo zaradi tega prekinil.
                  Gospod minister, želite odgovoriti ali ne želite? Prosim, izvolite. Minister Umek
                  ima besedo.</p>
            </sp>
            <sp xml:id="SDZ1-Izredna-38-1996-01-17.sp229">
               <speaker>IGOR UMEK:</speaker>
               <p>Če dovolite, mislim, da je bilo prvo problem verodostojnosti, ki ga je sprožil
                  gospod Peršak. Pri tem je omenil posebno postavko, to je zimsko vzdrževanje. Te
                  postavke se dajo precej natančno kalkulirati, vendar se vedno upoštevajo neke
                  povprečne vremenske razmere. Seveda, v kolikor te razmere niso takšne, potem tudi
                  postavke niso realizirane oziroma v kolikor so te postavke manjše, potem obstaja
                  veliko večja verjetnost, v kolikor so zimske razmere zaostrene, da je potem
                  potrebno financirati iz rezerv. To je zelo preprosta logika in tudi v tej stiski s
                  proračunom se je pač šlo na večje tveganje v ocenjevanju zimskih razmer, da bodo
                  bolj ugodne, kot se predvideva. Zimsko vzdrževanje zaradi tega ne bo trpelo,
                  vendar pa bo državni proračun moral v tem primeru poseči v rezervo. Tako da v tem
                  primeru so pač takšni načini.</p>
               <p>Drugo, kar je bilo vprašanje Zavrč. Mislim, da je ta postavka v okviru zelene meje
                  že tri leta in da se rešuje to. Ta problem je sprožil gospod Kopše.</p>
               <p>Kar se tiče drugih postavk oziroma natančnosti v proračunu. Gre za to, da na koncu
                  se proračun usklajuje in se mora uskladiti na določeno vsoto. To usklajevanje na
                  določeno vsoto pomeni vedno pač kot celota, po nekih pravilih, včasih tudi
                  linearne, da pridejo vsote, in to po vseh ministrstvih in po vseh postavkah, ki so
                  na videz na tolar natančne. Vendar tudi v proračunu oziroma v investicijskem delu
                  je nemogoče dati natančne vsote zaradi tega, ker so to ocene, natančne vsote pa
                  pozneje dajo razpisi in tudi te vsote so vedno napovedane z določenim tveganjem. V
                  razpisih so nekatere vsote potem večje, nekatere vsote so nižje, običajno se to
                  zbalansira v okviru celotnega proračuna, vendar proračun na tem delu ne more biti
                  kalkulativno natančno zastavljen. Tudi problem semaforizacije se dela po natančno
                  določenem načrtu in prioritetah in te priorete so v tem primeru tudi upoštevane.
                  Mislim pa, da smo v tem koncu ravno pred kratkim tudi semaforizirali nekaj
                  križišč.</p>
            </sp>
            <sp xml:id="SDZ1-Izredna-38-1996-01-17.sp230">
               <speaker>PODPREDSEDNIK VLADIMIR TOPLER:</speaker>
               <p>Samo malo. Prosim za mir v dvorani! Pozvali smo ministra, da odgovori na vprašanja
                  in mislim, da moramo biti toliko uvidevni, da ga tudi poslušamo, ali pa omogočimo
                  tistim, ki so zastavili vprašanje, da dobijo nanj odgovor. Prosim za mir v
                  dvorani!</p>
            </sp>
            <sp xml:id="SDZ1-Izredna-38-1996-01-17.sp231">
               <speaker>IGOR UMEK:</speaker>
               <p>Mislim, kolikor sem ujel, da so bila to tudi vsa vprašanja.</p>
            </sp>
            <sp xml:id="SDZ1-Izredna-38-1996-01-17.sp232">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod minister. Prehajamo na odločanje. Gospod Pregelj, izvolite.</p>
            </sp>
            <sp xml:id="SDZ1-Izredna-38-1996-01-17.sp233">
               <speaker>ŽARKO PREGELJ:</speaker>
               <p>Spoštovani! Se opravičujem, ker moram  replicirati. Glejte, temeljni odgovor na
                  celotno razpravo, ki sem jo imel, je predvsem v tem - morali smo znižati linearno
                  svojo porabo v okviru ministrstva, ker se pa cel proračun znižuje in rezultat tega
                  je to, kar je. To pa ni res. V tem je res hec, ker to ni res. To je zgolj vaš
                  politični manever celotne Vlade. In zdaj dovolite, bom malo jezen. Investicije so
                  že bile v prvotnem predlogu prenizke. Praktično slaba desetina proračuna. Vemo,
                  kako so pomembne za celoten gospodarski zagon. Od tega je v večjem delu prometna
                  infrastruktura. Sedaj so še nižje, še za nadaljnih 5  milijard manj denarja na
                  investicijskem področju. In moti me in jezi, da odgovorni ministrstvi, ki sta tako
                  ali drugače povezani z gospodarstvom in gospodarsko infrastrukturo, rečeta: Ne
                  moremo nič, Vlada je tako rekla. Kdo pa je Vlada? Saj ste vi stebri Vlade! To je
                  vaša odločitev, da to sedaj izsiljujete pred parlamentom in nosite vso odgovornost
                  za to, kar se bo pač dogajalo. Ni razlogov, da ne bi lahko investicijskega
                  denarja, ki je bil že tako majhen, ohranili v realnih razmerah. Teh izgovorov
                  enostavno nimate. Ne morete trditi, da se bo enako zgodilo, ali se bo na cestni
                  infrastrukturi uporabila milijarda več ali manj. Še vsako leto je bila ta
                  milijarda še kako pomembna. Letos naenkrat ni več pomembna. Očitno je pomembno
                  nekaj drugega. Zato menim, spoštovani, da je, še enkrat, tudi pri tem proračunskem
                  porabniku dokazano dejstvo, da je tak pristop k proračunu za državo škodljiv.
                  Enostavno bo v naslednjih obdobjih morala država plačati bistveno višjo ceno
                  zaradi zanemarjanja na infrastrukturnem področju, ki se bo letos očitno spet
                  zgodilo. Večji del naše prometne infrastrukture je bil že v prejšnjih desetletjih
                  ohranjen dobesedno, čeprav so bila tudi obdobja, ko je bilo denarja mogoče včasih
                  celo preveč za kakšne namene, toda efekt je bil tak, da smo bili nerazviti in
                  nerazviti prihajamo v Evropo. To pa prosim, ni opravičljivo. Zato pa menim, da je
                  tako mižanje pred dejstvi v resnici napačno ravnanje in osebno upam, da se tudi
                  ostali poslanci čutite pri tem le nekoliko bolj odgovorne, ker gre za zelo
                  oprijemljive zadeve, ki se bodo takoj lahko v realnosti pokazale in se strinjam s
                  predgovorniki, ki pravijo, da če bi že sprejeli, sprejmemo vsaj amandma skupine
                  poslancev oziroma Odbora za infrastrukturo in okolje.</p>
            </sp>
            <sp xml:id="SDZ1-Izredna-38-1996-01-17.sp234">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopše ima besedo.</p>
            </sp>
            <sp xml:id="SDZ1-Izredna-38-1996-01-17.sp235">
               <speaker>JOŽEF KOPŠE:</speaker>
               <p>Jaz bi gospoda Preglja samo vrnil v stvarno stran, kolega Preglja. Predvsem zaradi
                  tega, prosim te, da ohraniš mirno kri in da se preveč ne razburjaš, ker več kot
                  očitno je nekaj. Gospodje ministri odgovarjajo na vprašanja poslancev, kakor jim
                  odgovarja, brez kakršnekoli odgovornosti do opozicije, odgovornosti do pametno
                  postavljenih vprašanj, ker tega ne rabijo. Kolega Pregelj, tega ne rabijo, imajo
                  podporo, dogovore, plačali so svoje poslance s cestami in mogoče z drugimi
                  pridobitvami v koaliciji, glasove v tem zboru in se lahko mirno obnašajo. Zato
                  drži živce, hrani materiale, delaj zborovanja, poskušaj priti v vladno stranko!
                  Hvala lepa. <stage>(Ha, ha, ha, ha!)</stage></p>
            </sp>
            <sp xml:id="SDZ1-Izredna-38-1996-01-17.sp236">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Jaz pa predlagam, da razpravljamo o cestah. Želi še kdo besedo? Gospod
                  minister, izvolite.</p>
            </sp>
            <sp xml:id="SDZ1-Izredna-38-1996-01-17.sp237">
               <speaker>IGOR UMEK:</speaker>
               <p>Ne glede na resorno odgovornost, mislim da je zelo pomembna odgovornost celotne
                  Vlade in Državnega zbora do obsega javne porabe, da je to eden osnovnih razvojnih
                  elementov, ki to družbo pelje naprej ali pa jo lahko tudi zavre. Notranje
                  razporeditve je Vlada naredila po vseh svojih močeh, potem ko je morala
                  vkalkulirati tiste stroške, ki so ji pravzaprav dani, ti so pa določeni po
                  kolektivnih pogodbah in nekateri drugi. In mislim, da je znotraj tega delo
                  opravljeno v nekem ravnotežju, ki zagotavlja nek razvoj in vzdrževanje na vsakem
                  sektorju v tistem obsegu, kjer je to mogoče. In če bo osnovni cilj dosežen, to je
                  zmanjšanje javne porabe in s tem dan gospodarstvu zagon, je to edini temelj za to,
                  da se na vseh področjih v naslednjih letih investira, vzdržuje in tudi nameni več
                  denarja. In mislim, da  v tem okviru osnovne odgovornosti tudi vsak minister potem
                  mora menadžerirati svoje področje v okviru tistega, kar najbolj zmore in v okviru
                  zakonov, ki mu nalagajo varnost opravljanja javnih služb v okviru storitev in
                  drugih dejavnosti.</p>
            </sp>
            <sp xml:id="SDZ1-Izredna-38-1996-01-17.sp238">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Najprej gospod Kopše.</p>
            </sp>
            <sp xml:id="SDZ1-Izredna-38-1996-01-17.sp239">
               <speaker>JOŽEF KOPŠE:</speaker>
               <p>Jaz osebno mislim, da gospod Umek hoče popraviti vtis, mislim, da se ta minister
                  piše Umek. Vendar je na žalost drugače. Kdor je lahko ostal trezen, pa ne jezen
                  kot Pregelj, je lahko nekaj opazil. Gospod minister še zdaleč ni bil v skladu s
                  tem, kar je maloprej govoril, ne samo on, ampak tudi drugi ministri, saj sem že
                  danes povedal nekaterim, dela samo v interesu vladne koalicije in seveda vladne
                  podpore v parlamentu vladni koaliciji. In ničesar drugem. Bom en majhen dokaz dal:
                  govorijo o linearnem zniževanju zaradi tega, ker je javna poraba porastla itd.,
                  itd., kar smo dvajsetkrat slišali od 15 ministrov, to še zdaleč ni res! Jaz sem
                  prej dokazoval. Zavrč, Mitroviči, Zelena meja - s 63 milijonov na 20 milijonov.
                  Ali je to linearno znižanje?! Pa koga slepite, ljudje božji?! Saj to ni res! Samo
                  jaz se ne bom razburjal kot kolegi, jaz samo čakam na priložnost, da vam bom to
                  vrnil. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp240">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotavljam, gospod Kopše, da ste ugotovili pravilno, minister se res
                  piše Umek. Gospod Pregelj pa ima besedo.</p>
            </sp>
            <sp xml:id="SDZ1-Izredna-38-1996-01-17.sp241">
               <speaker>ŽARKO PREGELJ:</speaker>
               <p>Spoštovani! Res je potrebno usklajevati proračunsko porabo. Pa, prosim, vprašam
                  vas, zakaj ste investicije opredelili kot porabo? Zakaj jo opredeljujete kot
                  porabo? To je tisti del poračuna, ki se ne porablja, ampak se razmnožuje. To je
                  denar, ki lahko primerno obrnjen pripelje trikrat več denarja v državi ven, ki
                  lahko rešuje življenja in tako naprej. Strinjam se, da je bilo potrebno proračun
                  tako in drugače oklestiti in ga spraviti v neke realne meje. Toda zakaj tam, kjer
                  je že tako ali tako vsako leto okleščen? Zakaj tam, kjer ga je potrebno nekoliko
                  več ohraniti, ker je bil vedno zapostavljen? Zakaj ste, minister, popustili tam,
                  kjer ne bi smeli? To me jezi. To me moti, da niste bili toliko, bomo rekli zdaj,
                  možati, da bi na svojih odločitvah vztrajali. Ko smo dobili na odbor prvi predlog,
                  je bil podkrepljen s strokovnim mnenjem Direkcije za ceste in praktično so tam
                  večinoma vse stvari držale na podlagi izračunov, ki jih ta strokovna institucija
                  opravlja, nakar se je začela taka in drugačna politična igra. In rezultat je
                  ogromno zmanjšanje cele vrste postavk. Ali je to nezaupanje vaši stroki? Trdite -
                  linearno zmanjševanje. Ne gre tokrat za linearno zmanjševanje, tukaj gre za
                  politično uravnavanje dodeljevanja posameznih sredstev za investicije, tako kot
                  vam je pač ustrezalo. Zato menim, da nimate opravičila za tak pristop. Na tem
                  segmentu, ki ga nekoliko bolje poznam, menim, da tak pristop, linearen pristop, ni
                  upravičen. To ni navadna proračunska poraba. Dajte se enkrat tega zavedati. Hvala
                  lepa.</p>
            </sp>
            <sp xml:id="SDZ1-Izredna-38-1996-01-17.sp242">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Razpravo zaključujem in
                  prehajamo na odločanje. V razpravo dajem amandma k Direkciji Republike Slovenije
                  za ceste pod točko a). Predlagatelj je Vlada Republike Slovenije, odbor amandma
                  podpira. Najprej ugotavljamo prisotnost. <stage>(53 prisotnih.)</stage>
                  Obrazložitev glasu gospod Ivo Hvalica. Izvolite.</p>
            </sp>
            <sp xml:id="SDZ1-Izredna-38-1996-01-17.sp243">
               <speaker>IVO HVALICA:</speaker>
               <p>Spoštovani! Glejte, zdaj bomo glasovali o enem amandmaju, ki sega čez nekaj
                  strani. Ali je mogoče sploh na takšen način glasovati? Sprašujem se, če je to
                  primerna tehnologija. Tako kot sem za nekatere postavke v tem neizmerno dolgem
                  seznamu, ki se začenja na 88. strani in konča na 93, tako sem tudi proti
                  nekaterim. To ste vi zelo lepo spletli, da bi nas spravili v zagato. Kaj naj jaz
                  zdaj naredim? Kako naj jaz glasujem? Hkrati je pomembno, še kako. Še kako je
                  pomembno. Ne morem, da ne bi glasoval na primer, vsak gleda pač svoje lokalno
                  področje, za pozicijo 7315, cesta M10 Kobarid. Ne morem, ker sem sam to predlagal
                  svoj čas. Hkrati je pa jasno, da bi rad glasoval proti nizu drugih postavk, ki so
                  odprte, ker ugotavljam, tako kot je moj predhodnik ugotovil, da je bilo to
                  narejeno politično. Vi ste podelili neke koncesije svojim koalicijskim poslancem,
                  nas opozicijske pa pustili v Drnovškovem brezzračnem prostoru.
                     <stage>(Smeh.)</stage> Ja, to je dejstvo. Kako naj zdaj jaz glasujem?
                     <stage>(Smeh.)</stage> Ja, kar smejte se, to bom že povedal na koncu, imam še
                  vedno čas. Kako naj jaz zdaj glasujem? Ne, ne. Spoštovani kolegi, bodimo resni,
                  prav vi tam boste jutri v opoziciji, konec tega leta, in bi vas rad videl, kako se
                  boste takrat obnašali. <stage>(Smeh.)</stage> Glejte, dejansko to ni način, to ni
                  način za glasovanje, ampak bodimo resni, šalo na stran, to ni način. In dejansko
                  se  mi upira ta način, kot sem povedal, povedal sem primer, za katerega moram
                  glasovati, ne bom zdaj povedal, za katere ne  bi glasoval, ne bi se rad zameril,
                  ker itak ne bom nič dosegel, ker sem opozicijski poslanec. In glede na to, da mi
                  je Drnovšek namenil brezzračni prostor, sem pač obsojen na neuspeh. Torej, ne bom
                  glasoval, ne bom sodeloval, niti, ali sem prijavil navzočnost? Žal mi je, da sem
                  prijavil sploh svojo navzočnost in vzemite to kot nepotreben oklepaj, kar pa naj
                  vam bo opomin, da se tako ne dela. To ni fair play. To je čisto navadno okrog
                  prinašanje. Hvala.</p>
            </sp>
            <sp xml:id="SDZ1-Izredna-38-1996-01-17.sp244">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Navzočnost lahko s pritiskom na sivo tipko tudi umaknete. Gospod Kopše
                  bo pa obrazložil glas. Na črno tipko. S črno tipko. Se opravičujem, bomo
                  ponavljali. Izvolite, gospod Kopše.</p>
            </sp>
            <sp xml:id="SDZ1-Izredna-38-1996-01-17.sp245">
               <speaker>JOŽEF KOPŠE:</speaker>
               <p>Gospe in gospodje! Res je smešno. Z žalostnimi stvarmi se ukvarjamo. Rad bi nekaj
                  rekel. Prej, ko sem repliciral gospodu ministru, ki je pristojen za to dejavnost,
                  sem šel ven, kolegu poslancu sem rekel: <q>"Pa dobro, zakaj ti toliko navijaš za tega
                  ministra? Saj tebi je pa ja vendar odvzel."</q> Je rekel: <q>"Ti si ja nor, saj smo
                  naredili pogodbo med ministrstvom, med Darsom, med Ministrstvom za finance in jaz
                  imam zagarantirano za vnaprej in se več ne bojim."</q> Imena seveda ne morem izdati.
                  Jaz bi lepo prosil, če bi kako pogodbo še meni dali, samo za tiste uboge haloške
                  kraje, pa da bi se lepo pogodili tam, da bomo v enih torej letih to zeleno vejo
                  končali in mogoče bom kakšen drugačen odnos imel do nekaterih ministrov in pa
                  seveda njihovih strankarskih poslancev. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp246">
               <speaker>PODPREDSEDNIK VLADIMIR TOPLER:</speaker>
               <p>To je bila obrazložitev. Glasoval bo proti gospod Kopše.</p>
               <p>Kdo je za amandma Vlade? <stage>(40 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je bil amandma sprejet.</p>
               <p>Bomo počakali nekaj trenutkov, da gospod Kopše prekontrolira  na tabeli svoj znak.
                  Izvolite, gospod Kopše.</p>
            </sp>
            <sp xml:id="SDZ1-Izredna-38-1996-01-17.sp247">
               <speaker>JOŽEF KOPŠE:</speaker>
               <p>Ker sem svetoval gospodu Preglju, da se pomiri, sem se očitno sam razburil in sem
                  glasoval v nasprotju s mojim mišljenjem. Prosim zbor, da mi potrdi še eno
                  glasovanje.</p>
            </sp>
            <sp xml:id="SDZ1-Izredna-38-1996-01-17.sp248">
               <speaker>PODPREDSEDNIK VLADIMIR TOPLER:</speaker>
               <p>Na glasovanje dajem predlog, da glasovanje ponovimo. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da predlog ni sprejet.</p>
               <p>Na glasovanje dajem amandma pod točko 1, to je amandma, ki ga imate v prilogi.
                  Matično delovno telo ga ne podpira. Vlada ga delno povzema. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod točko 2 imamo amandma Odbora za infrastrukturo in okolje. Delovno telo ga ne
                  podpira, Vlada ga delno povzema. Ugotovimo sklepčnost!</p>
               <p>Obrazložitev glasu gospod Pregelj.</p>
            </sp>
            <sp xml:id="SDZ1-Izredna-38-1996-01-17.sp249">
               <speaker>ŽARKO PREGELJ:</speaker>
               <p>Spoštovani! Kot sem se že pri razpravi izjasnil, bom ta amandma matičnega Odbora
                  za infrastrukturo in okolje podprl. Sicer sem na samem odboru takrat ugotavljal,
                  da niso v tem amandmaju zajete vse tiste ceste, ki so še potrebne dodatnih
                  sredstev, toda ker je bil to v bistvu sklep odbora, da se ta amandma podpre in ker
                  so mi tudi ostali člani odbora zagotovili, da od tega amandmaja pod nobeno ceno ne
                  bodo odstopili, sem se odločil, da ga tudi sam podprem, ker je le amandma, ki
                  ohranja tisti minimalni obseg sredstev za ta namen v okviru proračunskega
                  porabnika promet in zveze. Hkrati se zavedam, da je že prvotni predlog bil
                  minimalen program vzdrževanja, investicijskega vzdrževanja državnih cest. Ta
                  amandma ne povečuje niti ne zmanjšuje proračuna, ampak ga zgolj drugači,
                  prerazporeja znotraj istega porabnika. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp250">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Obrazložitev glasu, gospod Ivo Hvalica.</p>
            </sp>
            <sp xml:id="SDZ1-Izredna-38-1996-01-17.sp251">
               <speaker>IVO HVALICA:</speaker>
               <p>Hvala lepa. Spoštovani! Podprl bom ta amandma tudi zaradi tega ali pa predvsem
                  zaradi tega, ker je v njem predviden en kratek odsek ceste, ki gre skozi Kobarid.
                  Cesta skozi Kobarid, mesto, ki gostuje zelo znan muzej iz 1. svetovne vojne, je
                  prava nacionalna sramota. Tisti, ki ste se vozili tam skozi, ste opazili že, da
                  ste prišli v Kobarid, ko vam je začel avto odpovedovati. To je nekaj
                  nepomjljivega. Človek ne more razumeti, da je neka magistralna cesta v takšnem
                  stanju kot je cesta skozi Kobarid. To je pošastno. Tam marsikateri seveda prireja
                  razno razne sprejeme, politične in vsakršne, ampak očitno se vozi v tako dobrih
                  avtomobilih, da mu tam ne trese. Z normalnim avtomobilom, verjemite mi, da tam kar
                  močno trese. Torej dajmo Kobaridcem, tem plemenitim soškim ljudem, ki so zmogli
                  brez navodila in podpore države narediti takšen muzej, tudi neko dostojno cesto,
                  ki gre žal skozi ta prečudoviti kraj in ki je in mora biti, ker je to magistralna
                  cesta, strošek države, dajmo jim obnoviti ta delček ceste. Hvala lepa. Zato bom
                  glasoval za.</p>
            </sp>
            <sp xml:id="SDZ1-Izredna-38-1996-01-17.sp252">
               <speaker>PODPREDSEDNIK VLADIMIR TOPLER:</speaker>
               <p>Hvala. Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Smo pri točki 3, imamo amandma Odbora za infrastrukturo. Delovno telo ga ne
                  podpira, Vlada ga delno povzema. Obrazložitev glasu, gospod Pregelj.</p>
            </sp>
            <sp xml:id="SDZ1-Izredna-38-1996-01-17.sp253">
               <speaker>ŽARKO PREGELJ:</speaker>
               <p>Spoštovani! Ta amandma, ki ga vlaga Odbor za infrastrukturo in okolje oziroma
                  predlaga ga, je v bistvu ene vrste redakcijski amandma. Popravil je
                  pomanjkljivost, ki je pač nastopila v predlogu proračuna in dodal številke
                  regionalnih cest, številke odsekov, na katerih se posega in to je vse. In poglejte
                  čudo, matični Odbor za finance tega amandmaja ne podpira, pa v bistvu ta amandma
                  opravlja tisto delo, ki bi ga sicer moral potem na koncu sekretariat, če bi hoteli
                  imeti nek primeren dokument objavljen v Uradnem listu. Zato upam, da boste vsaj ta
                  amandma, ki je dejansko redakcijski, lahko podprli. Hvala lepa.</p>
            </sp>
            <sp xml:id="SDZ1-Izredna-38-1996-01-17.sp254">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! Obrazložitev gospod Ivo Hvalica, izvolite.</p>
            </sp>
            <sp xml:id="SDZ1-Izredna-38-1996-01-17.sp255">
               <speaker>IVO HVALICA:</speaker>
               <p>Hvala lepa. Tudi ta amandma bom podprl, bom glasoval za iz natančno določenih
                  razlogov. Mogoče ne samo zaradi tega, ker je na njem tudi odsek ceste, po kateri
                  plešem vsak dan med Selom in Novo Gorico, in tudi ko bo zgrajena avtocesta, mi ne
                  bo to nič služilo, ker prihajam z malo drugačnega kota, z drugega konca - ampak
                  predvsem zaradi tega, ker je tu predviden tudi del ceste na Mangart; na Mangart,
                  naš najvišji alpski predel, kamor seže cesta. Če nič drugega, bom tokrat pa
                  uporabil eno drugo zadevo. S tem spiskom bom mahal v predvolilni kampanji. Hvala
                  za vaš glas!</p>
            </sp>
            <sp xml:id="SDZ1-Izredna-38-1996-01-17.sp256">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. <stage>(49 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandmaja nismo sprejeli.</p>
               <p>Smo pri točki 4. Imamo amandma prav tako Odbora za infrastrukturo in okolje.
                  Delovno telo ga ne podpira, Vlada ga delno povzema. Ugotovimo sklepčnost!
                  Obrazložitev glasu, gospod Pregelj.</p>
            </sp>
            <sp xml:id="SDZ1-Izredna-38-1996-01-17.sp257">
               <speaker>ŽARKO PREGELJ:</speaker>
               <p>Spoštovani! Tudi ta amandma je v bistvu redakcijske narave. Natančneje, poimenuje
                  postavke. Gre za Most čez Limarico v Trenti in gre za postavko Senovo, v oklepaju
                  naselje. Sicer so to iste ceste, samo drugi odseki oziroma celo številka odseka je
                  prava. Šlo je zgolj za tehnični popravek. Tako da prosim, tudi ta amandma je
                  popolnoma upravičen, in matični odbor ga neumestno - to je Odbor za finance - ne
                  podpira. Seveda jaz ga bom podprl.</p>
            </sp>
            <sp xml:id="SDZ1-Izredna-38-1996-01-17.sp258">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. <stage>(42 prisotnih.)</stage> Prosim, da znova ugotovimo prisotnost v
                  dvorani! <stage>(46 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandmaja nismo sprejeli.</p>
               <p>Smo pri amandmaju številka 5, ki je bil popravljen. Predlagatelj gospa Šturmova.
                  Ugotovimo sklepčnost! Jaz sem vam povedal, prosim, da so vsi amandmaji, ki so bili
                  popravljeni, vloženi v skladu s poslovnikom. Tisti, ki niso popravljeni, o tistih
                  ne glasujemo. Glasujemo o amandmaju pod točko 5. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(6 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 6 isti predlagatelj, gospa Šturmova. Hkrati pa obveščam, da vsi, ki želite,
                  lahko amandmaje seveda umaknete, če so vaše zahteve že sprejete v amandmaju Vlade.
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 7, predlagatelj amandmaja je gospod Malovrh, matično delovno telo ne podpira,
                  Odbor za obrambo ne podpira, Vlada delno povzema. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 8 predlaga amandma gospod Lenič, matično delovno telo ne podpira, Vlada delno
                  povzema. Obrazložitev glasu, gospod Kopše.</p>
            </sp>
            <sp xml:id="SDZ1-Izredna-38-1996-01-17.sp259">
               <speaker>JOŽEF KOPŠE:</speaker>
               <p>To je edini amandma od posameznih amandmajev, ki ga Vlada ne podpira, pa ga tudi
                  jaz ne bom podprl iz enostavnega razloga, ker je gospodu Leniču uspelo vnesti za
                  to cesto izredno dosti denarja že v popravku proračuna in to si v Domžalah res ne
                  morejo privoščiti, da bodo kar celo milijardo porabili v enem proračunskem letu.
                  Hvala lepa.</p>
            </sp>
            <sp xml:id="SDZ1-Izredna-38-1996-01-17.sp260">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da amandma pod številko 8 ni sprejet.</p>
               <p>Pod 9, predlagatelj gospod Henigman, delovno telo ne podpira. Obrazložitev glasu,
                  gospod Kopše.</p>
            </sp>
            <sp xml:id="SDZ1-Izredna-38-1996-01-17.sp261">
               <speaker>JOŽEF KOPŠE:</speaker>
               <p>Glasoval bom za, predvsem zaradi tega, ker tisto linearno jemanje denarja je
                  pomenilo z 64 milijonov na 20 milijonov. In če to vrnemo nazaj po amandmaju
                  gospoda Henigmana, potem je linearno znižan tudi ta del, s tem segmentom. Bom
                  glasoval za seveda.</p>
            </sp>
            <sp xml:id="SDZ1-Izredna-38-1996-01-17.sp262">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da amandma gospoda Henigmana ni sprejet.</p>
               <p>Pod 10 imamo amandma gospoda Pucka in gospoda Šiftarja. Matično delovno telo ne
                  podpira. Odbor za notranjo politiko in pravosodje ne podpira. Ugotovimo
                  sklepčnost! <stage>(44 prisotnih.)</stage> Ugotavljamo sklepčnost! <stage>(42
                     prisotnih.)</stage> Nas je v dvorani več. Prosim, da še ugotovimo prisotnost!
                     <stage>(46 prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma ni sprejet.</p>
               <p>Pod 11, predlagatelj amandmaja je gospa Skuk. Delovno telo ne podpira. Odbor za
                  obrambo ne podpira. Vlada delno povzema. Ugotovimo sklepčnost! <stage>(43
                     prisotnih.)</stage> Ugotovimo sklepčnost! <stage>(42 prisotnih.)</stage> Samo
                  še ta amandma izglasujemo, potem vam pa želim lahko noč. Znova ugotovimo
                  prisotnost! <stage>(48 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni sprejet.</p>
               <p>S tem prekinjam to točko dnevnega reda. Sejo nadaljujemo jutri ob 10. uri. Lahko
                  noč.</p>
            </sp>
            <stage type="time">(SEJA JE BILA PREKINJENA 17. JANUARJA 1995 OB 18.54 URI IN</stage>
         </div>
      </body>
   </text>
</TEI>