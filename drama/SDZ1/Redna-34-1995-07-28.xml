<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-34-1995-07-28">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2F8EF2721E4BFAE0C1257832004838F1</idno>
               <idno type="URI">2F8EF2721E4BFAE0C1257832004838F1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-34-1995-07-28.DZ" n="34">
               <name>Redna</name>
               <date when="1995-07-28"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-34-1995-07-28.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 28. JULIJA 1995 OB 10.10 URI.)</stage>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Dragi poslanci, gospe in gospodje! Pričenjamo nadaljevanje 34. seje Državnega
                  zbora Republike Slovenije. Obveščen sem, da so zadržani in se današnje seje ne
                  morejo udeležiti naslednje poslanke in poslanci: Bojan Korošec, Andrej Lenarčič,
                  Irena Oman, Vladimir Topler, Jože Jagodnik - za pričetek seje: Leo Šešerko, Janko
                  Predan, Janez Podobnik, Borut Pahor in Marjan Podobnik. Ugotovimo sklepčnost!
                     <stage>(53 prisotnih.)</stage> Zbor je sklepčen in lahko dela.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam. Ministra Gaspari in Gaber sta se zaradi drugih obveznosti opravičila
                  in sta pooblastila svoje državne sekretarje iz ministrstva, da bodo odgovarjali na
                  morebitna vprašanja. Na današnjem nadaljevanju 34. seje zbora bomo opravili
                  obravnavo 37. točke dnevnega reda, to so vprašanja in pobude poslank in
                  poslancev.</p>
               <p>Prehajamo na <title>37. TOČKO DNEVNEGA REDA - VPRAŠANJA IN POBUDE</title>.</p>
               <p>Prejeli smo pisne najave za poslanska vprašanja in pobude. Vrstni red postavljenih
                  poslanskih vprašanj in pobud sem določil v skladu z zadnjim odstavkom 23. člena
                  poslovnika, tako da prva tri vprašanja oziroma pobude postavljajo poslanci
                  opozicije, nato pa po vrsti poslanci iz posameznih poslanskih skupin po vrstnem
                  redu prijave. Opozarjam vas, da mora biti poslansko vprašanje kratko in
                  postavljeno tako, da je njegova vsebina jasno razvidna. V nasprotnem primeru bom
                  moral poslanca opozoriti in ga pozvati, da vprašanje ustrezno popravi. Ustno
                  zastavljeno vprašanje oziroma pobuda ne sme trajati več kot 3 minute. Ministrov
                  odgovor praviloma ne sme trajati več kot 10 minut. Dopolnilno vprašanje sme
                  trajati največ 2 minuti. Na <q>"displayu"</q> je pod 9. točko Miroslav Mozetič. Namesto
                  njega bo vprašanje postavljal Štefan Kociper. Prehajamo na vprašanja. Prvo
                  vprašanje ima Franc Potočnik.</p>
            </sp>
            <sp who="SDZ1:PotočnikFranc">
               <speaker>FRANC POTOČNIK:</speaker>
               <p>Spoštovani! Moje poslansko vprašanje se nanaša na izvajanje zakona o dedovanju
                  kmetijskih gospodarstev oziroma kmetij. Ta zakon ščiti celovitost tako imenovanih
                  zaščitenih kmetij. Te se ne smejo fizično deliti, pač pa jih prevzamejo dediči, ki
                  se potem ukvarjajo s kmetijstvom, ostali dediči pa so upravičeni do nujnega deleža
                  v denarju. Ustavno sodišče je lani razveljavilo nekatere člene tega zakona. Zakon
                  v celoti pa neha veljati koncem letošnjega leta. Vlada še do danes ni pripravila
                  predloga zakona, ki bi onemogočal nadaljnje drobljenje že tako razdrobljenih
                  kmetij v Sloveniji. Promet s kmetijskim zemljišči namreč tudi v Evropski skupnosti
                  ni čisto sproščen, tudi tam ščitijo družinske kmetije. Sprašujem Vlado, zakaj tega
                  zakona ni pripravila tako, kot je pač naložilo Ustavno sodišče. Slišal sem namreč,
                  da na nekaterih sodiščih čakajo oziroma zavlačujejo z zapuščinskimi razpravami, da
                  bi zaradi interesa posameznih dedičev po novem letu, ko bo pač nastopila pravna
                  praznina lahko tudi v naravi razdelili kmetije za vikende. Ko sem prijavil to
                  poslansko vprašanje, še nisem vedel, da naj bi Vlada ta zakon obravnavala konec
                  septembra ali v začetku oktobra. To bo prepozno, da bi lahko Državni zbor še v tem
                  letu ta zakon sprejel. Ne vem, kje se zatika, ali se zatika v pravni službi
                  Ministrstva za kmetijstvo ali v Ministrstvu za pravosodje, vendar apeliram na oba,
                  da pač čimprej pripravita ta zakon tako, da bi ne prišlo do zlorab po novem letu.
                  Ministrstvo za pravosodje pa sprašujem še naslednje. Kakšne ukrepe bo predlagalo,
                  da se razni morilci, zvodniki, posiljevalci, nasilneži in drugi zločinci ne bodo
                  po storjenih zločinih svobodno sprehajali po naši državi in tudi po tujini.
                  Slovenska javnost je zgrožena. Naj omenim samo dva primera. V Velenju sta Milan
                  Obradovi} in Ifeta Fiki} pred meseci do smrti pretepla njenega petletnega sina, pa
                  sta še vedno na prostosti. Grozi jima linč s strani državljanov. Ali pa drugi
                  primer. Zobozdravnik dr. Fujs je hladnokrvno ustrelil svojo asistentko, potem celo
                  zapustil našo državo, šel v rodno Hrvaško, se vrnil, se zdravil zaradi živčnosti,
                  sedaj pa še naprej mirno in brez težav opravlja zobozdravniško prakso v ambulanti,
                  popoldne pa še <q>"fuša"</q> doma. To je škandal za slovensko družbo, posebej pa za
                  slovensko pravosodje. Kaj bo le to storilo, da se takšni in podobni primeri ne
                  bodo več ponavljali? Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor. Minister za kmetijstvo.</p>
            </sp>
            <sp who="SDZ1:OstercJože">
               <speaker>DR. JOŽE OSTERC:</speaker>
               <p>Spoštovani predsedujoči, spoštovane poslanke in poslanci! Res je, da s pripravo
                  zakona o dedovanju nekoliko kasnimo. Mi smo imeli v načrtu, da bi ga pred
                  počitnicami dali v parlamentarno razpravo, toda delo, ki so ga zahtevali drugi
                  zakoni je to preprečilo, tako da je sredi priprav in računamo, da bo do konca
                  septembra, v začetku oktobra prešel v parlamentarno razpravo. Hvala.</p>
            </sp>
            <sp who="SDZ1:MozetičMiroslav">
               <speaker>PODPRESEDNIK MIROSLAV MOZETIČ:</speaker>
               <p>Hvala lepa. Še državni sekretar iz Ministrstva za pravosodje.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa za besedo. Ministrstvo za pravosodje je po zakonu o ministrstvih
                  pristojno za pripravo zakonodaje in za upravno delo v zvezi s pravosodjem.
                  Konkretno odločanje o kazenski odgovornosti je stvar sodišč. In sodišča odločajo
                  na podlagi zakona o kazenskem postopku in materialnega zakona, to je Kazenskega
                  zakonika Republike Slovenije. V obeh zakonih so določeni, v enem priporni razlogi,
                  to je v zakonu o kazenskem postopku, v Kazenskem zakoniku pa kazni, ki so
                  zagrožene in katere potem uporabljajo sodišča pri odmeri kazni, upoštevajoč
                  objektivni in subljektivni del kaznivega dejanja. Ministrstvo za pravosodje samo
                  nima nobene ingerence, da bi kakorkoli naročalo sodiščem, kako morajo ravnati,
                  kdaj odrejajo pripore in kakšne zaporne kazni morajo izrekati. Vse je napisano v
                  zakonodaji, ki jo je sprejel Državni zbor. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dopolnilno vprašanje.</p>
            </sp>
            <sp who="SDZ1:PotočnikFranc">
               <speaker>FRANC POTOČNIK:</speaker>
               <p>Vse lepo in prav. Sedaj jaz ne vem, ali je umor priporni razlog ali ni priporni
                  razlog. To mi lahko tu poveste. Če je priporni razlog, kako lahko mi vplivamo
                  oziroma izvršna oblast jasno ne more vplivati na sodno oblast, samo vendar javnost
                  na nek način mora tudi opozoriti to sodno oblast, da se take stvari ne smejo
                  dogajati. Saj ni čisto nekje izven dogajanj družbe. Če nekdo ustreli svojega
                  sodelavca, ali je to priporni razlog za to, da ga priprejo? Je to.
                     <stage>(Ni.)</stage></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Izvolite, seveda.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa za besedo. Toliko, da pojasnim, da ne bo ostalo neodgovorjeno. V 201.
                  členu zakona o kazenskem postopku so taksativno našteti priporni razlogi. Priporni
                  razlog samo za kaznivo dejanje umora ali uboja ni, razen kadar gre za tako
                  kvalificirano obliko, da je zagrožena kazen 20 let zapora. Samo takrat je obvezno.
                  Ministrstvo za pravosodje bo pripravilo pregled problemov, ki se pojavljajo ob
                  izvajanju zakona o kazenskem postopku in kazenskega zakonika, in bi jeseni v
                  Državnem zboru obravnavali te predloge, pri čemer bi obravnavali tudi ponovno
                  priporne razloge; o tem je bila že debata, najprej v Odboru za pravosodje in v
                  javnih glasilih, tako da bi jeseni te razloge ponovno proučili in ugotovili, kaj
                  je v skladu z mednarodno zakonodajo, seveda, varovanjem človekovih pravic v zvezi
                  z mednarodnimi konvencijami in kaj se da urediti, da bi te stvari v določenem
                  pogledu lahko sanirali. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Naslednje vprašanje postavlja Sašo Lap. Ga ni. Naslednje vprašanje
                  postavlja Zmago Jelinčič.</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Lepa hvala. Postavil bi dve vprašanji, in sicer prvo ministru za notranje zadeve.
                  Sprašujem, ali je bila uvedena preiskava o dejanskih dogodkih ob najdbi trupla
                  Škodiča s strelno rano v hrbtu. Drugo vprašanje postavljam gospodu Drnovšku.
                  Sprašujem, zakaj Vlada Republike Slovenije in Ministrstvo za zunanje zadeve ne
                  upoštevata dokumentiranih zgodovinskih dejstev o meji med Republiko Slovenijo in
                  Republiko Hrvaško. Obenem sprašujem tudi, zakaj se iz vseh komisij odstranijo
                  člani, ki ta dejstva poznajo in jih poskušajo upoštevati. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor - minister za notranje zadeve.</p>
            </sp>
            <sp who="SDZ1:ŠterAndrej">
               <speaker>ANDREJ ŠTER:</speaker>
               <p>Hvala lepa, gospod predsedujoči, gospe in gospodje, poslanke in poslanci! Odgovor
                  na prvo vprašanje je - da. Kot v vsakem primeru odkritja oziroma najdbe trupla, so
                  tudi tukaj v postopku preiskovalna dejanja in ko bo dejansko stanje ugotovljeno,
                  bodo o tem obveščeni pristojni organi. Predvidevam, da bo zaradi odmevnosti
                  dogodka takrat seznanjena tudi javnost. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predsednika Vlade ni. Dodatno vprašanje. Bo kdo drug odgovarjal
                  namesto predsednika Vlade? <stage>(Ne.)</stage> Imate dodatno vprašanje?</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Zahvaljujem se predsedniku Vlade za njegov odnos do Državnega zbora. Mislim, da ga
                  je Državni zbor potrdil in bi vsaj ob poslanskih vprašanjih bilo lepo, če bi bil
                  predsednik Vlade tukaj. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Naslednje vprašanje postavlja Janez Jug. Kdo? Minister Thaler.</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Hvala lepa. Včasih se mi zdi, da je veljalo pravilo, da se napove, katera
                  vprašanja, ker je potem lažje. Drugače je precej<gap n="..."/>, ampak saj ni problema. O tem
                  smo govorili tudi zadnjič na seji Odbora za mednarodne odnose, kjer sem podrobno
                  pojasnil, katere dokumente Vlada upošteva pri pogajanjih o sklenitvi sporazuma z
                  Republiko Hrvaško o meji. To je na prvem mestu Temeljna ustavna listina o
                  samostojnosti in neodvisnosti Republike Slovenije, ki pove, da je meja med
                  Slovenijo in Hrvaško bivša meja med republikama v bivši SFRJ. Potem Vlada upošteva
                  stališča, ki jih je o tem sprejel Državni zbor in memorandum o Piranskem zalivu,
                  ki ga je že pred časom predstavila hrvaški vladi. To so temeljni dokumenti in bi
                  t.i. zgodovinska dejstva, ki pomenijo, da naj bi se naše zahteve spremenile o
                  zahtevah po ozemljih, ki 25.6. niso bile pod jurisdikcijo Slovenije, seveda
                  zahtevale najprej spremembo temeljne ustavne listine o samostojnosti in
                  neodvisnosti naše države, za katero vemo s kakšno večino se je sprejemala.</p>
               <p>Tukaj ne govorim o t.i. spornih območjih, kjer gre za ali dvojno katastrsko
                  evidenco, kot je primer na nekaterih točkah ob meji, ali za t.i. katastrsko
                  neevidentirana območja ob nekaterih rekah, ali - po drugi strani tudi ne govorimo
                  o problemu meje na morju, ki je specifičen problem, glede na to, da prej meja v
                  bivši državi tu ni bila določena. Govorimo o tem, kar je postavil gospod poslanec
                  Jelinčič, ko predlaga, da na podlagi zgodovinskih dejstev zahtevamo ozemlja, ki,
                  nesporno jasno, 25.6. niso bila pod jurisdikcijo Slovenije. O tem smo zadnjič tudi
                  ugotovili na Odboru za mednarodne odnose, ki je glede tega sprejel jasne sklepe.
                  To se pravi, zavrnil je te predloge o zahtevah po ozemlju, ki ni bilo v Sloveniji,
                  ali v Sloveniji in sprejel edino sklep, enega od predlaganih sklepov poslanca
                  Jelinčiča, to je, da se pripravi vse potrebno za eventualno mednarodno arbitražo,
                  kar Vlada itak že počne. Upam, da sem s tem odgovoril poslancu gospodu Jelinčiču,
                  vendar se bojim, da ne, da mu tole služi predvsem za nadaljnje razgrevanje
                  strasti. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Zadnje vprašanje ste sicer že imeli, ampak glede na to, da je odgovor
                  privilegij, imate danes<gap n="..."/></p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Hvala lepa. Gospod Thaler ni odgovoril na tisto, kar sem ga vprašal. Dejstvo je,
                  zakaj ne upoštevamo zgodovinskih dejstev. Rekel sem tudi, zakaj ne upoštevamo
                  zgodovinskih podatkov. In če se država pripravlja na arbitražo, obvezno mora
                  upoštevati ta dejstva in te podatke. In to je tisto, kar me skrbi, ker se ti
                  podatki ne upoštevajo in se niti ne dovoli, da se o njih razpravlja, ali da se o
                  njih kakorkoli odloča. Temeljna ustavna listina velja za Slovenijo in tisti
                  dogovor med Hrvaško in Slovenijo ni bil nič drugega kot nekakšen gentlemen
                  agreement, ki so ga hrvaški, v treh uradnih notah ga je hrvaška stran anulirala
                  oziroma prekršila. Po mednarodnem pravu pomeni, da mi nismo več obvezani držati se
                  teh izhodišč. Dejstvo je, da so meje s Hrvaško zgolj administrativne in gospod
                  zunanji minister, jaz bi vas prosil, tako kot bi prosil tudi celo Vlado, predvsem
                  pa predsednika Vlade, da vendarle zastopajte slovenske interese, predvsem v
                  pogovorih s Hrvati, pa v pogovorih s Italijani in upam tudi da pri pogovorih z
                  Avstrijci, ki že pripravljajo noto, po kateri bomo zahtevali vrnitev nekakšnega
                  nemškega in avstrijskega premoženja njihovim, ne vem, kako jim bodo rekli
                  Avstrijci, optantom. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod minister.</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Gospod poslanec Jelinčič me ni razočaral, tako da je šel v smer, ki sem jo
                  pričakoval.</p>
               <p>Rad bi eksplicitno poudaril, da slovenska Vlada dela za Slovenijo in za slovenske
                  interese, to delam tudi sam kot zunanji minister in bi predlagal, da s takim
                  načinom razprave prenehamo, ker vedno znova poslušamo to melodijo oziroma naj se
                  pride z natančnimi dokazi kje, da tega ne počnemo.</p>
               <p>Je pa seveda razlika med nami v oceni, kdaj gre za, kako so slovenski interesi
                  najbolje zaščiteni. Moja ocena je, da pri odnosih s sosedi se je včasih celo treba
                  odločati med slabo in manj slabo možnostjo, niso vedno na razpolago samo dobre
                  možnosti in je dosežek tudi že to, če se odločamo za manj slabo</p>
               <p>možnost, vendar je pomembno, da tam, kjer to ni potrebno, stvari ne peljemo v smer
                  zaostrovanja konfliktov oziroma česa podobnega. Taki predlogi in taki ekskurzi
                  seveda vodijo v to smer. Sam seveda sodim, da to ni v interesu Slovenije.</p>
               <p>Tudi neprestano pozivanje Avstrijcev, za božjo voljo, kje je že tista vaša nota, v
                  kateri boste zahtevali to, kar se govori, da boste zahtevali, po mojem ne prispeva
                  k slovenskem interesom. Uradno avstrijsko stališče je, da takih zahtev ni.
                  Predlagam, da predvsem en del slovenske politike preneha s tem neprestanim
                  pozivanjem sosedov Avstrijcev, naj za božjo voljo, naj to že sprožijo. Če se bo to
                  zgodilo, seveda to ne bo dobro za slovensko-avstrijske odnose in to smo
                  avstrijskim partnerjem dali jasno vedeti, vendar je po mojem prepričanju
                  nerazumno, da neprestano sami perpetuiramo, spodbujamo to nekoristno razpravo.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Naslednje vprašanje postavlja Janez Jug.</p>
            </sp>
            <sp who="SDZ1:JugJanez">
               <speaker>MAG. JANEZ JUG:</speaker>
               <p>Poslansko vprašanje Vladi oziroma Ministrstvu za zdravstvo z ustnim odgovorom - v
                  vsakdanjem življenju se radi izgovarjamo na pridobitve demokratične družbe, ko nam
                  ne gredo stvari tako, kot bi nam morale iti in se sklicujemo na sveto načelo
                  demokracije, da je vsakemu državljanu zagotovljena pravica do osebne svobode,
                  dokler ne prekrši zakona. To velja le za nekatere državljane - za državljane s
                  tako imenovano psihiatrično diagnozo pa to ne velja, in sicer za njih naj bi
                  veljal drugačen zakon - zakon brezpravja. Za njih velja prisilna hospitalizacija,
                  norišnica, omejevanje pravic v svobodi gibanja, določene preživele metode in
                  sredstva zdravljenja, ki jih uporablja razviti svet le še kot eksponate, ki
                  pričajo o zablodah nekdanje psihiatrije. Čas je, da naša nova demokratična družba
                  uskladi zakonodajo duševno zdravih z načeli demokracije in se s tem izognemo
                  manipulacijam, ki so lahko usodne za marsikaterega državljana. Spremeniti moramo
                  zastarelo diskriminatorno zakonodajo, ki temelji na diagnozi nedokazane identitete
                  duševne bolezni. Norišnice moramo opremiti iz sredstev družbenega nadzora v
                  ustanove, kjer bodo prejemniki lahko dobili pomoč. Zato postavljam ministru za
                  zdravstvo naslednje vprašanje - kakšno je stanje slovenske psihiatrije in njenih
                  ustanov v zgoraj navedenem smislu oziroma v smislu, da uporabnik še vedno ostane v
                  svojih očeh in očeh družbe človek. Istočasno pa mu postavljam pobudo, da čimprej
                  predloži parlamentu nov zakon o duševnem zdravju, ki bo imel vgrajena načela
                  demokracije in ki bo nosilce psihiatričnih diagnoz izenačil z ostalimi državljani,
                  z enakimi pravicami in dolžnostmi - skratka, da jih bo imenoval državljane.</p>
               <p>Drugo. Vladi Republike Slovenije in članom Sveta RTV Slovenije - Primorskim
                  poslancem se ob ugasnitvi 100 kilovatnega srednjevalovnega oddajnika na frekvenci
                  1170 kilohercev na Belem križu pojavlja bojazen, da v naši državi lahko tako
                  kdorkoli in kadarkoli prevzame nadzor nad celotnim RTV osrednjim javnim medijem.
                  Med drugim to lahko pomeni tudi, da je RTV izven nadzora Državnega zbora in Vlade
                  Republike Slovenije, da o morebitni politični škodi in padcu ugleda Republike
                  Slovenije v Evropi niti ne govorim. Zato zahtevamo, da se takoj vključi
                  srednjevalovni oddajnik na Belem križu na frekvenci 1100 kilohercev, enako tudi
                  oddajnik v Murski Soboti. Vlado Republike Slovenije zato sprašujem, kdo je uradno,
                  ali neuradno ugasnil omenjena oddajnika, kdaj, zakaj in kaj misli Vlada storiti,
                  da se kaj podobnega v Republiki Sloveniji ne bo zgodilo več. Svetu RTV Slovenije
                  dajem pobudo, da takoj vključijo srednjevalovna oddajnika na Belem križu, enako v
                  Murski Soboti in istočasno odprejo razpravo o odgovornosti generalne direkcije RTV
                  Slovenije in jo na podlagi razprave in ugotovljene politične škode, ki jo je
                  utrpela Republika Slovenija v tujini, tudi razrešijo vseh dolžnosti. Državnemu
                  zboru pa predlagam, da v skladu z 29. členom poslovnega Državnega zbora Republike
                  Slovenije po odgovoru Vlade na to poslansko vprašanje odpremo razpravo v Državnem
                  zboru. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa, ali je to vaš predlog ali je predlog poslanske skupine.</p>
            </sp>
            <sp who="SDZ1:JugJanez">
               <speaker>MAG. JANEZ JUG:</speaker>
               <p>Mislim, ker je to bil moj predlog, pa bom počakal, ker bo verjetno poslanska
                  skupina narodnosti to isto predlagala. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Voljč, minister za zdravstvo.</p>
            </sp>
            <sp who="SDZ1:VoljčBožidar">
               <speaker>DR. BOŽIDAR VOLJČ:</speaker>
               <p>Gospe in gospodje, poslanke in poslanci! Vprašanje gospoda Juga je, še preden je
                  bilo izrečeno za tem pultom, doživelo ustrezno medijsko pozornost, tako da smo
                  bili na njega opozorjeni, še preden smo ga dobili. Pri parlamentu smo zaprosili za
                  vsebino tega vprašanja, gospod Jug jaz imam tukaj odgovor in vam ga bom dal. Rad
                  bi samo dvoje povedal k temu, kar je tu že zapisano. Prvič, rad bi povedal, ne vem
                  natančno, koliko mesecev je že minilo, kar je Slovenija obiskala neka komisija
                  strokovnjakov za vprašanja človeških pravic in je obiskala tudi Ministrstvo za
                  zdravstvo in se je posebej pozanimala, kako je s tem prisilnim hospitaliziranjem
                  psihiatričnih bolnikov. S pojasnili, ki so jih dobili, so bili zadovoljni in niso
                  postavljali nobenih nadaljnjih vprašanj.</p>
               <p>Druga stvar, pa majhno me je zbodla uporaba besede <q>"norišnica"</q> po vašem vprašanju,
                  kajti v tem primeru v resnici delamo distinkcijo med bolniki, ki so telesno bolni
                  ali tistimi, ki so duševno bolni. Govorimo o psihiatričnih ustanovah, ki jih bomo
                  v kakršni koli obliki seveda rabili tudi še v naprej. Vsekakor pa vaše pobude bomo
                  resno obravnavali in se tudi nanje odzvali. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor iz službe za informiranje.</p>
            </sp>
            <sp who="SDZ1:ŠukljeBorut">
               <speaker>BORUT ŠUKLJE:</speaker>
               <p>Gospod predsedujoči, hvala za besedo. Gospe in gospodje poslanci! Gospod poslanec
                  sprašuje za kronologijo dogodkov. Kronologija nam je več ali manj vsem jasna. 19.
                  tega meseca so zaprli po sklepu upravnega vodstva Radio televizije Slovenije
                  srednjevalovne oddajnike, ki pokrivajo Beli križ, Domžale, ki so v Belem križu,
                  Domžalah in Nemčavcih. O tem noben državni organ, noben organ vlade ni bil
                  obveščen, o tem smo izvedeli od prizadetih. Naslednji dan smo v imenu Urada vlade
                  za informiranje opozorili predsedujočega oziroma vodečega kot ustanovo, gospoda
                  Andreja Rota o našem odnosu do izklopitve oddajnikov in ga prosili, da ponovno
                  premislijo o ukrepu v skladu z načelom, da je pravica do obveščenosti, pravica
                  vsakega državljana Republike Slovenije. Naslednji dan sva skupaj z gospodom Petrom
                  Winklerjem, direktorjem Urada za narodnosti napisala posebno pismo vodstvu Radio
                  televizije Slovenije, v katerem pravimo, da sicer v načelu lahko podpiramo
                  prizadevanje RTV Slovenije za racionalizacijo poslovanja in zmanjševanje
                  materialnih stroškov, vendar pa noben ukrep ne sme prizadeti z zakonom
                  zagotovljenih pravic in dosežene ravni zaščite italijanske in madžarske narodne
                  skupnosti v Sloveniji. Zato sva predlagala vodstvu RTV, da ponovno prouči
                  utemeljenost tega ukrepa. 25. tega meseca sva ponovno z gospodom Winklerjem
                  sprejela predstavnike obeh narodnosti samoupravnih skupnosti in ponovno to pot pa
                  zahtevala od vodstva RTV, da v skladu z zakonom in z zakonsko zaščito narodnosti
                  omogočijo ponoven vklop oddajnikov. Vlada je istočasno pristala na podražitev
                  naročnine in obenem zadolžila štiri pristojne resorje, da pripravijo predlog za
                  dodatno financiranje manjšinskih programov. V skladu z odgovori, ki smo jih
                  dobivali od vodstva RTV, sem zaprosil ponovno v imenu urada Upravo Republike
                  Slovenije za telekomunikacije za njihovo mnenje, kaj je z omenjenimi oddajniki.
                  Njihov odgovor, ki ga imam tu pri sebi lahko strnem v en stavek, da je tudi s
                  tehničnega vidika možno dokazati da se je nekaterim pripadnikom manjšin zmanjšala
                  možnost spremljanja narodnostnih sporedov v svojem oziroma v njihovem narodnostnem
                  jeziku. V skladu s tem in v skladu z dejstvom, da je ustanovitelj javne
                  Radiotelevizijo Slovenije država in da ustanoviteljske pravice izvaja Državni zbor
                  je verjetno edina možnost, da Državni zbor zadolži svoje člane sveta, ki so bili
                  izvoljeni v Državnem zboru, da zahtevajo izredno sejo Sveta RTV in seveda ponoven
                  vklop vseh treh oddajnikov v Belem križu, Domžalah in Nemčevcih.</p>
               <p>Danes pa smo dobili v vednost protestno pismo, naslovljeno na generalnega
                  direktorja RTV Slovenija, ki ga je podpisala v imenu uredništva Jolanda
                  Novak-Casar iz pomurskega madžarskega radija in kjer nas obvešča, da do
                  vzpostavitve predhodnega stanja, bo pomurski državni madžarski radio oddajal
                  prilagojen program, v katerem bodo predvajali le glasbo in posredovali informacijo
                  o razvoju dogodkov. Jaz mislim, da je pravzaprav po vsem tem in po vseh dejstvih,
                  ki smo jih slišali tako od predstavnikov manjšin kot od ljudi, ki se s pokrivanjem
                  RTV signalov ubadajo po svoji tehnično strokovni plati, to zadosti razlogov, da se
                  stanje, obstoječe stanje prekine. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje? Dodatno vprašanje? <stage>(Ne.)</stage> Naslednje
                  vprašanje postavlja Maria Pozsonec.</p>
            </sp>
            <sp who="SDZ1:PozsonecMaria">
               <speaker>MARIA POSZONEC:</speaker>
               <p>Moje poslansko vprašanje se tudi nanaša na problematiko izključitve RTV programa.
                  Ni treba reči, da so nas izredno globoko prizadeli s tem dejanjem, ker so od 19.7.
                  od 6. ure naprej izključili srednji val, valovni oddajnik v Nemčevcih, preko
                  katerega je oddajal radio MMR oziroma madžarski radijski program v Lendavi in
                  Murski val za porabske Slovence. Torej, še eno razsežnost ima ta problem -
                  Slovenci ob meji. S tem dejanjem so grobo posegli v narodnostno politiko, kajti
                  64. člen Ustave Republike Slovenije jamči narodnostni skupnosti informiranje v
                  materinem jeziku. Gospodje iz RTV Slovenija ne spoštujejo niti zakona o RTV, ki
                  pravi, da je RTV Slovenija dolžna zagotoviti tri nacionalne programe - slovenski
                  nacionalni program, radijski in televizijski program za italijansko in madžarsko
                  narodno skupnost ter za slovenske zamejce. Čisto zastonj so trdili, da se na UKV
                  valovih program lahko sprejema.</p>
               <p>Ljudje v okoliških vaseh in celo nekaterih delih Lendave nimajo nobenega
                  signala.</p>
               <p>Zaposleni na Radiu MMR niso imeli možnosti vsaj povedati svojim poslušalcem, kaj
                  se dogaja. Torej je nastalo obsedno stanje. S tem postopkom so grobo kršili
                  pravico narodne skupnosti, poteptali so narodnostno politiko. Ne verjamem, da je
                  to vse bilo storjeno v dobri veri, da bi se kaj privarčevalo. Pri tako minimalnem
                  prihranku je nastala neprecenljiva škoda v narodnostni politiki.</p>
               <p>Sprašujem Vlado Slovenije, kako je možno, da tehnični delavec na RTV-ju z eno
                  potezo na tako brezobziren način izključi oddajnik. Sprašujem tudi Vlado Republike
                  Slovenije, zakaj ni obvarovala narodnosti od te grenke izkušnje. Prosim takojšen
                  odgovor na moje poslansko vprašanje, kajti hočem vedeti, kakšna bo usoda
                  narodnostnih oddajnikov.</p>
               <p>V imenu poslanske skupine narodnosti predlagam, da po 29. členu Poslovnika
                  Državnega zbora odpre razpravo na to temo, tu v zboru, takoj. Takoj.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Morda še prej odgovor? Prosim.</p>
            </sp>
            <sp who="SDZ1:unknown-M">
               <speaker>PREDSTAVNIK URADA ZA NARODNOSTI VLADE REPUBLIKE SLOVENIJE:</speaker>
               <p>Gospod podpredsednik, gospe in gospodje poslanci!. Kot predstavnik Urada za
                  narodnosti Vlade Republike Slovenije sem dolžan nekaj dodatnih pojasnil. Celotno
                  kronologijo dogodkov je že prej v odgovoru na prejšnje vprašanje dal gospod Šuklje
                  in tudi povedal, da ima zakon o RTV Slovenija vgrajene celotne mehanizme, s
                  katerimi je zagotovljena predstavnikom narodnih skupnosti in tudi predstavnikom
                  javnosti pravica do neposrednega sodelovanja pri odločanju o vseh temeljnih
                  programskih in drugih vprašanjih o Radio-televiziji Slovenija. Dejstvo je, da je
                  bila s to odločitvijo, ki je interpretirana samo kot tehnični in varčevalni ukrep,
                  dejansko narejena poteza, ki je zajedla globoko v vsebinska vprašanja delovanja
                  Radiotelevizije Slovenija in ki so obšli vse te mehanizme, ki jih je zakon vgradil
                  za zavarovanje javnega interesa in varstva narodnih skupnosti v Sloveniji. Žal
                  moramo ugotoviti, da razen ukrepov, ki je Vlada že sprejela, Vlada ta hip nima na
                  razpolago mehanizmov, s katerimi bi lahko neposredno intervenirala pri
                  Radioteleviziji Slovenija. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo želi glede odgovora Vlade? Poslanska skupina narodnih skupnosti
                  je na podlagi drugega odstavka 29. člena Poslovnika Dražavnega zbora zahtevalo, da
                  se v Državnem zboru opravi takoj razprava o odgovoru Vlade Republike Slovenije na
                  vprašanje, ki so ga postavili Janez Jug in Maria Pozsonec, in sicer glede
                  vprašanja izključitve srednjevalovnih oddajnikov. Odpiram to razpravo. Razprava je
                  omejena na predstavnika predlagatelja zahteve. Predstavnik predlagatelja ima 15
                  minut, predstavnik Vlade 15 minut in predstavniki poslanskih skupin 5 minut. Želi
                  predstavnik predlagatelja še dodatno obrazložiti? Gospod Battelli, vi za
                  predlagatelja? Prosim, gospod Batteli za predlagatelja poslanske skupine narodnih
                  skupnosti.</p>
            </sp>
            <sp who="SDZ1:BattelliRoberto">
               <speaker>ROBERTO BATTELLI:</speaker>
               <p>Hvala lepa, gospod podpredsednik. Cenjene kolegice in kolegi! Jaz menim, da se
                  mora o nekaterih vprašanjih v zvezi s to problematiko Državni zbor izreči z
                  določenimi sklepi. Nedvomno je del vodstva RTV dejansko obšel, tako kot smo
                  slišali, vse mehanizme, ki jih je država Slovenija vgradila tudi v zakon o RTV in
                  ki omogočajo usklajevanje stališč glede določenih posegov, ki zadenejo neposredno
                  v položaj narodnih skupnosti. To ni nobena posebnost. Celotna narodnostna politika
                  v Republiki Sloveniji je na podlagi Ustave postavljena na tak način. Zelo podrobno
                  je to posebej še opredeljeno v zakonu o RTV, glede na to, da takrat pač
                  narodnostnim programom ni bilo omogočeno, da deluje avtonomno znotraj javnega
                  sistema. Torej gre za dejstvo, da so bili vsi ti mehanizmi enostavno ignorirani,
                  gre za dejstvo, da je bil zakon o RTV kršen konkretno in specifično najmanj v dveh
                  točkah. Predvsem v tisti točki 3. člena, kjer je ta javna služba zavezana k temu,
                  da uresničuje ustavne pravice italijanske in madžarske narodne skupnosti na
                  področju radijskega in televizijskega javnega obveščanja, povezovanja narodnih
                  skupnosti z matičnim narodom ter vključevanje kulturnih in drugih dosežkov in tako
                  naprej italijanskega oziroma madžarskega naroda v narodnostnih programih. Posebno
                  pozornost je treba posvetiti ravno temu povezovanju narodnih skupnosti z matičnim
                  narodom, to da se je preko teh oddajnikov obveščalo matične narode o življenju
                  narodnih skupnosti v Republiki Sloveniji je bilo neposredno kršeno s tem, da je
                  bilo matičnim narodom onemogočeno to poslušati. To je seveda ena od dimenzij tega
                  povezovanja, ampak vendar je to najvažnejša. Na tej podlagi jaz predlagam, da
                  Državni zbor sklene, da zaveže kot ustanovitelj javnega zavoda svoje predstavnike
                  v Svetu RTV k temu, da se skliče takoj izredna seja Sveta RTV in da se postavi na
                  dnevni red vprašanje takojšnjega vklopa teh srednjevalovnih oddajnikov in
                  vprašanje ugotavljanja odgovornosti ljudi, ki so sklenili te oddajnike izklopiti.
                  Moram povedati, da še včeraj na kolegiju direktorjev RTV ni bilo moč, nihče ni
                  imel možnosti ta pisni sklep, da se ti oddajniki izklopijo, videti. Nihče tega
                  dokumenta v Republiki Sloveniji ni mogel videti, niti Vlada niti neposredno
                  prizadeti, niti sami direktorji na kolegiju.</p>
               <p>Očitno gre za nek akt samovolje, na katerega je nujno, da varuh pravne države, kot
                  je tudi Državni zbor, pač reagira. Tu gre za zadevo širših razsežnosti, ne gre
                  samo nekaj kar je neposredno prizadelo narodne skupnosti, ampak gre za spoštovanje
                  pravne države. Zaradi tega predlagam, da zbor sklene, naj Vlada prouči in sprovede
                  sodni postopek za ugotavljanje odgovornosti glede kršitve zakona oziroma kršitve
                  pravnega reda z nekim samovoljnim sklepom, pravzaprav še neidentificiranih ljudi,
                  ker tega dokumenta ni moč dobiti in ni moč niti vedeti, kdo ga je podpiral.
                  Poskusilo se je včeraj na tem sestanku radijskih direktorjev večinsko na nek način
                  legitimirati dejanje, ki je bilo samovoljno sproženo pred skoraj tednom dni. Hvala
                  lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Battelli, sklepe, kakršne ste predlagali, ne moremo sprejemati
                  pri tej točki dnevnega reda, bomo pa magnetogram poslali našim predstavnikom v
                  Svetu RTV, tako da bodo vedeli, o čem je tekla razprava.</p>
               <p>Petnajst minut ima možnost predstavnik Vlade, če želi odgovarjati oziroma povedati
                  kaj več še na to temo. <stage>(Ne želi.)</stage> Predstavniki poslanskih skupin, 5
                  minut. Gospod Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala za besedo. Spoštovani! Ukinitev srednjevalovnega oddajnika na Belem križu -
                  predvsem bom govoril o tem, ker ga poznam - je neumno dejanje. O tem ni dvoma. S
                  tem pravzaprav alimentiramo, napajamo tudi protislovensko razpoloženje na drugi
                  strani državne meje. Na vsak način je to zadeva, ki jo je treba čimprej popraviti,
                  če jo je možno sploh popraviti. Namreč, da se razumemo, ker očitno veliko ljudi še
                  zdaj ne ve, za kaj gre. Radio Koper-Capodistria oddaja na ultra kratkih valovih,
                  ki pa ne sežejo čez mejo in je bila večina matičnega naroda za italijansko
                  manjšino povezana pravzaprav s to manjšino, ali obratno, preko tega
                  srednjevalovnega oddajnika. V Odboru za mednarodne odnose smo takoj ugotovili, da
                  je to dejanje, ki škoduje, ki lahko zelo škoduje tudi meddržavnim odnosom in tudi
                  pred dnevi sprejeli ustrezno izjavo.</p>
               <p>Danes bi rad govoril o nečem drugem, kar se pa dogaja na podlagi tega. Nekateri
                  hočejo to spolitizirati v napačno smer. Primorski poslanci smo razpravljali o tem
                  v torek na Klubu primorskih poslancev. To sejo smo imeli v Kopru in zanimivo je,
                  kako je tisk obrnil to zadevo. Zdaj je nenadoma kriva opozicija oziroma opozicije
                  sploh ni bilo nikjer, poveličujejo se izjave nekaterih pozicijskih poslancev itd.,
                  toda dokumenti so dokumenti. Če je - in pravijo, da je - razlog za ukinitev
                  srednjevalovnega oddajnika materialne narave, finančne narave, potem se je treba
                  najprej vprašati o tem, ali so na primer nekatere politične stranke poravnale svoj
                  dolg do RTV-ja. Slišali smo neuradno, da celo predsednik Republike dolguje za
                  predvolilne TV spote RTV-ju. Ne vem. Naj me demantirajo, če to ni res. Po drugi
                  strani smo ob proračunski razpravi predlagali tudi dodatna sredstva za te
                  oddajnike in TV pretvornike. Sam sem vložil amandma, ki naj bi bil težak 100
                  milijonov, ampak tam se je pokazala zadeva malo drugače. Mi poslanci lahko tu
                  govorimo, deklariramo, izjavljamo, se napihujemo, ampak naša moč je tam na sivi
                  tipki. Združena lista je glasovala proti, večina LDS, razen Janeza Juga in
                  Jančarja je glasovala proti, Igor Bavčar, ki toliko govori, je glasoval proti -
                  kje je zdaj tu morala, kje je načelnost? Zdaj je pa jasno - zdaj je kriv Petan,
                  Rot itd. Pritisni na sivo tipko in takrat dokaži, kaj misliš, kaj hočeš in bodi
                  načelen. To je mnenje Socialdemokratske stranke. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Še katera od poslanskih skupin? Gospod Ribičič.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani! Za razliko od kolega Hvalice ne bom izkoristil tega za napad na
                  posamezne stranke in kolege poslance, pač pa bi nasprotno rekel, da se strinjam z
                  njegovo uvodno ugotovitvijo, da je to, kar se je zgodilo, lahko povod za
                  poslabšanje meddržavnih odnosov in za ustvarjanje protislovenskega
                  razpoloženja.</p>
               <p>Kljub temu bi rad opozoril na en drug vidik, in sicer na vidik, ki bi poskusil
                  odgovoriti na vprašanje, kako se počutijo v današnjih hujših razmerah v Sloveniji
                  pripadniki italijanske in madžarske narodne skupnosti v Sloveniji. To vprašanje ni
                  nepomembno zaradi tega, ker smo v temeljni ustavni listini in številnih drugih
                  osamosvojitvenih dokumentih slovesno obljubili, da se raven manjšinske zaščite v
                  Sloveniji za italijansko in madžarsko narodno skupnost v samostojni in neodvisni
                  Sloveniji ne bo znižala.</p>
               <p>V današnjih razmerah, in na to bi rad posebej opozoril, imamo opravka z zelo
                  številnimi pobudami, ki ne upoštevajo te svečane obljube Republike Slovenije. Naj
                  jih samo nekaj naštejem. Imamo kar precej groženj o recipročnosti pri obravnavanju
                  položaja italijanske in madžarske narodne skupnosti. Imamo cel kup predlogov in
                  groženj, da je treba ukiniti posebno zastopstvo italijanske in madžarske narodne
                  skupnosti v tem Državnem zboru. Imamo celo vrsto ustavnih sporov, ki se ta
                  trenutek nanašajo na pet ključnih zakonov, ki obravnavajo položaj italijanske in
                  madžarske narodne skupnosti v Republiki Sloveniji. Med njimi gre za neposredno
                  osporavanje volilne pravice, posebne volilne pravice, ki jo imajo pripadniki
                  italijanske in madžarske narodne skupnosti v Sloveniji, gre za napad zoper celoten
                  zakon o samoupravnih narodnih skupnostih in za celo vrsto drugih predlogov.</p>
               <p>Moram reči, da te zadeve, o katerih sem govoril, ne prihajajo iz vladnih krogov,
                  ali iz vladajoče koalicije, kljub temu, ali pa tudi iz vrst v glavnem
                  parlamentarnih poslanskih skupin, razen nekaj izjem, moram reči, da tudi v zadnjem
                  času prihajajo tudi iz Vlade predlogi, zlasti v začetni fazi, in sicer predlogi,
                  ki niso v skladu z opredeljeno politiko do teh vprašanj. Cela vrsta zakonov je
                  takšnih, da je predlagala rešitve, ki niso skladne z ustavnimi zagotovili položaja
                  italijanske in madžarske narodne skupnosti, in to ponavadi uspešno v naknadnih
                  razpravah in odločanjem v Državnem zboru na predlog Komisije za narodne skupnosti
                  popravljamo.</p>
               <p>In v tem vzdušju in ob takih številnih predlogih, vidimo odklop teh oddajnikov,
                  kot dejanje, ki lahko dodatno prispeva k nelagodnemu počutju pripadnikov
                  italijanske in madžarske narodne skupnosti v Sloveniji in zato temu nasprotujemo.
                  Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Je še katera poslanska skupina? Gospod Anderlič. Ni replik.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Spoštovani! Poslanska skupina Liberalne demokracije je zaskrbljena nad početjem
                  vodstva RTV in menimo, da je potrebno odločno postaviti glas zoper tako samovoljno
                  ravnanje</p>
               <p>kateregakoli javnega zavoda in institucij, ki so odgovorne in dolžne za to, da
                  izvajajo ustavo, zakone in druge predpise, in predvsem tiste, ki se nanašajo na
                  položaj državljanov, državljank Republike Slovenije in pa seveda narodnih
                  skupnosti, italijanske in madžarske. Gre preprosto zato, da je nemogoče dojeti, da
                  lahko nekdo, nek javni zavod, ki je odgovoren za izvajanje doseženih standardov na
                  področju zaščite in sploh razvoja narodnih skupnosti in pravica obveščenosti,
                  pravica informiranosti je ena od osnovnih človekovih pravic in še toliko bolj
                  narodnih skupnosti, ki imajo zaradi drugih okoliščin manjše možnosti, da se v
                  svojem materinem jeziku pač informirajo, seznanijo z vsemi potrebnimi
                  informacijami in pa seveda, da ohranjajo in razvijejo svojo kulturo. Žal je tako,
                  da se na različnih načinih in ob različnih prilikah pojavljajo razno razni
                  pritiski in še toliko bolj žalostno je, da so ti pritiski s strani inštitucij.
                  Govorim seveda o pritiskih na narodne skupnosti, da se ti pritiski tako rekoč
                  vršijo iz nekaterih javnih služb, ustanov, konec koncev s strani države, ki se
                  upravičeno hvali s standardi, ki jih je dosegla in ki jih poskuša skozi mednarodno
                  dejavnost, skozi akte, ki jih mednarodna skupnost sprejema, uveljaviti tudi v
                  okviru Evropske unije in širše. Zato se pridružujemo vsem pozivom, da se nemudoma
                  te stvari odpravijo in vgradijo vsi tisti mehanizmi, ki bodo v bodoče preprečili
                  tako samovoljno ravnanje. Seveda ne pride v upoštev nikakršno izgovarjanje o takem
                  ali drugačnem načinu obnašanja ene ali druge poslanske skupine strank ali kakor
                  koli drugače, ne pride v upoštev nikakršno izgovarjanje na materialni položaj
                  zavoda, gre preprosto za to, da mora usodo, materialno usodo deliti tako tisti,
                  torej matični večinski del, državljani Slovenije in pa seveda tudi manjšine, če je
                  že potrebno kjer koli varčevati in zmanjševati obseg programa ali pa kakšne druge
                  materialne restrikcije opravljati. Zato je preprosto nemoralno in cinično dejanje.
                  Vodstvo RTV je potrebno obsoditi in ga na nek način zavezati, da to popravi. Hvala
                  lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še katera poslanska skupina? Gospod Zagožen.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani zbor! Težko je sicer oceniti, zaradi katerih nagibov je do tega prišlo.
                  Vsekakor je treba dejanje obsoditi. Vodstvo RTV pravi, da varčuje. Morda je bilo
                  tudi kaj drugega. Menimo, da je treba spoštovati ustavo in zakon in se po njem
                  tudi ravnati. Menimo, da je prvi ukrep, ki ga je treba storiti, ponovna
                  priključitev teh oddajnikov, vendar tudi to ne bo dovolj.</p>
               <p>Republika Slovenija je po ustavi in po zakonu zavezana, da zagotavlja informiranje
                  tako italijanski kot madžarski manjšini v Sloveniji, kot tudi slovenski manjšini v
                  vseh sosednjih državah. Te svoje naloge, žal, ne izpolnjuje. Tudi materialno
                  zavodu RTV tega ne omogoča. Ni res, da smo vsi v enakem položaju. Po zakonu se
                  javna RTV financira za nacionalni program iz naročnin, ampak po zakonu je država
                  dolžna sofinancirati dejavnost za manjšine, tako za italijansko in madžarsko
                  manjšino v Sloveniji, kot tudi za slovenske manjšine v zamejstvu. Te svoje naloge
                  država doslej ni opravila. To je popolnoma jasno zapisano tudi v zakonu o RTV, ne
                  samo v ustavi, kjer je tudi določba, da država skrbi za slovenske manjšine v
                  zamejstvu, in tisti členi, ki govorijo o italijanski in madžarski manjšini v
                  Sloveniji.</p>
               <p>Tako, da se niti Državni zbor niti Vlada ne moreta izogniti odgovornosti in vse
                  preložiti samo na vodstvo RTV, čeprav se strinjamo, da je treba ugotoviti, kakšni
                  so bili nagibi, ali so bili samo materialni, če pa so bili tudi kakšni drugi, je
                  to stvar treba še posebej obravnavati, vsekakor pa spoštovati zakone. Vsaj pri
                  prihodnji proračunski obravnavi za leto 1996 pa upam, da se bo svojih obveznosti
                  zavedala tudi Vlada in vse poslanske skupine. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovani člani oziroma predstavniki Vlade, spoštovane poslanke in poslanci.
                  Najbrž je jasno, da nobena poslanska skupina, niti noben poslanec, ki zagovarja
                  pravno državo oziroma spoštovanje zakonitosti, ne more pristati na to, da se
                  prizadenejo pravice, ki so zagotovljene z ustavo. To je popolnoma jasno in v tej
                  točki se seveda tudi naša poslanska skupina pridružuje tistim, ki protestirajo ob
                  tem, da so ob tem varčevalnem ukrepu bile ubrane takšne metode, ki so v te pravice
                  posegle. Hkrati je pa seveda treba povedati tudi to, in to je, da tudi država, kot
                  smo tudi danes slišali ni storila tistega, kar bi po tej isti zakonodaji morala
                  storiti, se pravi, s svojimi sredstvi zagotoviti uresničevanje, ali pa pomagati
                  uresničevati uresničevanje teh določb, ki jih je sama, tako v ustavo kot v zakone,
                  kot smo slišali, zapisala. Zato je ob tem, da je najbrž z nekim razumevanjem treba
                  gledati na to, da RTV ubira varčevalne poti ob tem, ko se je pač znašla v
                  materialni stiski, ker ji Vlada ni dovolila ustreznega povišanja naročnine, ker ni
                  s proračunom in Vlada ni sredstev podprla uresničevanja programa za narodnost in
                  tudi še kakšnega drugega ne, mislim na kulturno umetniški program. Ob razumevanju
                  tega, ob obsodbi, da je posegla ravno po oddajnikih, ki zagotavljajo program za
                  narodnosti oziroma za manjšine, tudi slovenske na drugi strani meje, je treba
                  seveda tudi ustrezno dozo, kot je bilo že rečeno, pepela posuti tudi po sebi,
                  kajti ta Državni zbor je izglasoval proračun in Vlada oziroma koalicija je
                  predlagala ustrezna zmanjšanja oziroma pač postavke za te namene. In prav je, da z
                  obeh plati pogledamo. Najlažje je reči, ti moraš delati to in to in ne dati za to
                  sredstev. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še katera od poslanskih skupin? Gospod Geržina.</p>
            </sp>
            <sp who="SDZ1:GeržinaMiroslav">
               <speaker>MIROSLAV GERŽINA:</speaker>
               <p>Hvala lepa za besedo, predsedujoči. No, Slovenski krščanski demokrati smo bili
                  nekoliko začudeni ob tem načinu, kako se rešuje ena institucija, ki je pomembna za
                  slovenski narod v matici in v zamejstvu in kako se mogoče nepotrebno dela zmedo in
                  napetosti v notranji politiki, pa tudi v zunanji politiki do sosedov, s katerimi
                  se pač pogovarjamo o odnosih, bilateralnih pa tudi odnosih in vstopu v Evropo.
                  Mogoče je prišlo do nekih nesporazumov. Po eni strani se lahko razume, da pač
                  institucija kot Radiotelevizija, ki ima svoje stroške, jih formalno poskuša
                  reševati tako kot jih je. Namreč, formalno je bilo za tiste ki so rekli<gap n="..."/>
                  Mislim, formalno je bilo pokrito ustavno in pravno načelo, ker formalno pokritje
                  Primorske z UKW oddajniki stoji in je. Vendar, tu so posebne razmere na
                  Primorskem. Namreč, ko se privede zadeva čez Razdrto, najsi bo proti Divači, proti
                  Kopru ali proti Vipavi, proti Vipavski dolini, kar naenkrat imaš eno postajo
                  slovensko in ti zatrobi Radio Abano, in to je močna postaja iz Italije, in jih je
                  celo več kot tisoč, ki pokrivajo to področje na UKV signalu in normalno, da je
                  bilo potrebno urediti to pokritje med državama. Mislim, da se kar tako ne da
                  slišati praktično nobene postaje na UKV valu, ki je danes sodoben in moderen, da
                  se pa slišati edinole srednji val. Formalno se pravi, Primorska je pokrita z UKV,
                  vendar so poleg danosti pokrajine, doline itd., tudi pokrite z italijanske strani
                  in je to prvo vprašanje, ki ga mora rešiti slovenska Vlada s sosednjo Vlado, da ne
                  bo prihajalo do tega, ker zaradi tega je tudi poslabšanje pokritja področja naših
                  zamejcev, ki imajo - ne samo zaradi tega, ampak tudi zaradi načina, politike
                  sosednje države do naših manjšin - tudi to poznamo, kako je tam zdaj še - prihaja
                  nekaj slovenskih informacij z njihove strani našim manjšinam. Nisem zagovornik in
                  mi nismo zagovorniki recipročnosti Slovenskih krščanskih demokratov, vendar
                  mislim, da tudi manjšina ni pripomogla, da bi se bolj zavzela italijanska manjšina
                  za to, da se problemi, ki se zdaj pojavljajo trenutno - mislim, da so trenutnega
                  značaja - za njih v naši državi, da bi pripomogli, da bi se uredile zadeve tudi za
                  zamejce, za naše rojake v italijanski državi. Če bomo gledali vsak samo zase -
                  najsi bo naša manjšina, ali italijanska - potem nihče ne bo nič imel. Jaz mislim,
                  da je treba to zadevo urediti, trenutno pač pokriti srednji val, če se zaradi
                  drugih postaj, ki pa so italijanske, vendarle iz širšega okolja, ne pa iz tistega
                  okolja, v katerem živi manjšina in soživi na drugi strani, se pravi v matici -
                  govorim o italijanski manjšini - da je to treba ohraniti, dokler se ne pokrije
                  100% na drug način slišnost v tem prostoru tako, kot je po ustavi in po zakonu
                  zagotovljeno. Mislim, da ne bi bilo primerno, da bi zganjali ne vem kakšno
                  notranjo napetost tu - mislim, da je treba to čimprej urediti - najprej začasno
                  tako, kot je bilo, potem pa s sodobnimi sredstvi tako, kot je povsod po svetu.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Ali še katera od poslanskih skupin? <stage>(Ne.)</stage> Predlagan je bil
                  naslednji predlog sklepa, ki ga skladno s poslovnikom pri tej točki lahko
                  sprejemamo. Predlog se glasi: Državni zbor Republike Slovenije bo na 35. seji
                  obravnaval problematiko ugasnitve oddajnikov na Belem križu in Nemčevcih. Državni
                  zbor poziva Vlado Republike Slovenije in člane Sveta RTV, ki jih je imenoval
                  Državni zbor Republike Slovenije, da pripravijo poročilo o tej problematiki in ga
                  čimprej predložijo Državnemu zboru. Predlog sklepa so predlagali Janez Jug, Maria
                  Poszonec in Roberto Battelli.</p>
               <p>Ta predlog dajem na glasovanje, ugotovimo sklepčnost in prosim vse poslanke in
                  poslance, ki so v svojih pisarnah, v bifeju, po hodnikih, da pridejo v dvorano.
                  Ugotovimo sklepčnost! <stage>(Prosim, da se tudi kdo od kolegov in kolegic, ki
                     sedijo tukaj, žrtvuje in poišče svoje kolege.)</stage> Ugotavljamo sklepčnost,
                  imamo proceduralni predlog. Še enkrat prosim vse, ki so v pisarnah, hodnikih,
                  restavraciji, da pridejo v dvorano. <stage>(42 prisotnih.)</stage> Še štiri kolege
                  rabimo in kolegice seveda tudi, ampak mislim, da so v glavnem kolegice tukaj. Še
                  dva. Glasovali bomo o predlogu po opravljeni razpravi. Odgovor na vprašanje, ki se
                  glasi: Državni zbor Republike Slovenije bo na 35. seji obravnaval problematiko o
                  ugasnitvi oddajnika na Belem križu in Nemčevcih. Državni zbor poziva Vlado
                  Republike Slovenije in člane Sveta RTV, ki jih je imenoval Državni zbor Republike
                  Slovenije, da pripravi poročilo o tej problematiki in ga čimprej predloži
                  Državnemu zboru. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog sprejet. S tem smo ta del zaključili. Naslednji ima
                  vprašanje Feri Horvat. Izplača se vztrajati do konca, ker najbolj vztrajni bodo
                  nagrajeni.</p>
            </sp>
            <sp who="SDZ1:HorvatFranc">
               <speaker>FRANC (FERI) HORVAT:</speaker>
               <p>Hvala za besedo, gospod podpredsednik. Spoštovani člani Vlade, predstavniki Vlade,
                  spoštovane kolegice in kolegi, preden postavim eno vprašanje in dam pobudo glede
                  na to, da se zadnjič verjetno oglašam pred počitnicami, naj vsem prisotnim in
                  seveda vsem delavcev Državnega zbora, ki omogočajo in vsem novinarjem, ki
                  spremljajo naše delo želim prijetne zaslužene počitnice. Najprej vprašanje. Tako
                  imenovani Schengenski sporazum zagotavlja velike olajšave za pretok ljudi in blaga
                  za udeleženke sporazuma, predstavlja pa tudi potencialne nevarnosti in omejitve za
                  države, ki so izven Schengenskega kroga. Slovenija ima vitalni interes, da ima čim
                  bolj odprto mejo zlasti z Italijo in Avstrijo, tako zaradi prometa ljudi, še
                  posebej zaradi turizma pa tudi zaradi hitrega pretoka blaga. To je gotovo tudi
                  pomembna konkurenčna prednost, ali pa če tega ni slaba stran, oziroma
                  nekonkurenčnost. Za zagotovitev odprte meje z liberalnim režimom v odnosu do
                  Avstrije, Italije in tudi drugih držav bo potrebno urediti ustrezen režim s
                  potrebno infrastrukturo na meji z Madžarsko in Hrvaško, in to tako z vidika
                  varnosti kot tudi zaradi, kot tudi čimbolj prost in hiter pretok ljudi in blaga.
                  Znano pa je, da so razmere na teh dveh mejah danes slabe. Poznamo velike zastoje.
                  Režim na teh dveh mejah ima in bo imel gotovo pomemben vpliv na odnos držav
                  Schengejskega sporazuma do Slovenije in na režim na mejah z njimi. Čim bolj bomo
                  imeli neurejene zadeve na mejah z Madžarsko in Hrvaško je normalno pričakovati, da
                  bodo tudi udeleženke Schengejskega sporazuma bolj restriktivne do nas in obratno.
                  Zato sprašujem vlado Republike Slovenije, kakšne aktivnosti podvzema in namerava
                  podvzeti v prihodnje v zvezi z uresničitvijo, uresničevanjem Schengejskega
                  sporazuma. Samo kratka pobuda, ki sem jo dal tudi pisno in je ne bom tukaj
                  predstavljal, pobuda Vlade oziroma Ministrstvo za finance, da čim hitreje uresniči
                  proračun v odnosu do Sklada za malo gospodarstvo, kajti velik je razkorak in
                  velika časovna kasnitev pri spodbujanju malega gospodarstva. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor. Gospod minister.</p>
            </sp>
            <sp who="SDZ1:ŠterAndrej">
               <speaker>ANDREJ ŠTER:</speaker>
               <p>Državni zbor, dovolite, da se uvodoma tudi jaz pridružim dobrim željam glede
                  dopusta, ki jih je povedal gospod Horvat. Torej, realizacija Schengenskega
                  sporazuma pomeni vzpostavitev enotnega evropskega varnostnega prostora,
                  temelječega na enotnih standardih prehajanja državnih meja, pri katerih je
                  bistveno, da se ukinjajo notranje meje in poostri nadzor nad zunanjimi mejami
                  držav, ki spadajo v okvir Schengenskega sporazuma. Sporazum vključuje tudi
                  striktno in dosledno borbo proti vse bolj prisotnemu mednarodnemu kriminalu, kar
                  predpostavlja tudi nove oblike policijskega sodelovanja. Pri tem vam je morda
                  verjetno poznan najbolj Europol, nastajajoča oblika evropskega policijskega
                  povezovanja. Čeprav Republika Slovenija formalno še ni članica Evropske skupnosti
                  in kot taka ne izpolnjuje formanih pogojev za pristop k Schengenskemu sporazumu
                  lahko že sedaj izkoristi dane možnosti vključevanja v procese vzpostavljanja
                  enotnega evropskega prostora. Te možnosti so pogojene z naslednjim, torej z visoko
                  stopnjo doseženega policijskega sodelovanja na mednarodnem področju, zlasti z
                  sosednjimi državami, Avstrijo in Italijo in tudi ostalimi sosednjimi državami;
                  relativno uspešnim obvladovanjem nedovoljenih migracijskih gibanj čez naše meje in
                  čez ozemlje Republike Slovenije, zlasti v smeri sever in zahod; infrastrukturo in
                  režimom mejne kontrole, ki se bistveno razlikuje od drugih režimov mejne kontrole
                  nekdanjih vzhodnoevropskih tako imenovanih socialističnih držav, kar omogoča dokaj
                  hitro vpostavitev evropskih standardev mejne kontrole in pospeševanja dovoljenega
                  prometa čez mejo. Negativne posledice Schengenskega sporazuma bi naša država lahko
                  doživela zlasti v primeru, če bi njene sosednje države, v tem primeru Italija in
                  Avstrija, pričele z doslednim izvajanjem standardov kontrole, ki so predvideni za
                  zunanje meje schengenskih držav. V tem primeru lahko pričakujemo velike čakalne
                  dobe in dolge čakalne vrste na mejnih prehodih, kot se je to pokazalo na
                  nemško-poljski meji ali na avstrijsko-madžarski, kjer so take oblike dela poskusno
                  uvedli.</p>
               <p>Prav tako bi neobvladovanje nedovoljenih migracijskih tokov čez ozemlje naše
                  države in mednarodnega kriminala postavilo Republiko Slovenijo v odnosu do
                  schengenskih držav, med t.i. rizične države. Obveznost Slovenije kot obrobne
                  države schengenskega kroga držav je zlasti učinkovit nadzor na njenih zunanjih
                  mejah, ki jih predstavlja meja z Republiko Hrvaško in Republiko Madžarsko. S tem
                  postopoma pripravljamo mejo schengenskega kroga na našo južno in vzhodno mejo.
                  Nemoten pretok blaga in ljudi ob hkratnem upoštevanju varnostnega vidika bo
                  zagotovo zahteval kadrovsko in materialno-tehnično podporo policijskim enotam, ki
                  izvajajo kontrolo na mejnih prehodih in nadzor zelene meje.</p>
               <p>Ministrstvo za notranje zadeve je na mednarodnem področju v preteklem obdobju
                  posebno pozornost namenjalo sklepanju sporazumov o policijskem sodelovanju in
                  sporazumu, ki urejajo način reševanja vprašanja nedovoljenih migracij, tako z
                  državami zahodne Evrope kot z ostalimi državami. S tem želimo pokriti tisto glavno
                  smer pretoka migracij - dovoljenih in nedovoljenih - v smeri Istambul -
                  Hamburg.</p>
               <p>Slovenija še nima izdelane enotne državne strategije vključevanja oziroma
                  približevanja konceptom schengenske Evrope, kar bi bilo nujno. Ministrstvo za
                  notranje zadeve je Ministrstvu za zunanje zadeve predlagalo ukrepe približevanja
                  Schengenskemu sporazumu, to je uskladitev našega viznega sistema z viznim sistemom
                  držav Evropske skupnosti, navezava neposrednih stikov z izvršnim odborom
                  schengenskih držav in podobno. V prvi vrsti - in tukaj se naloge nanašajo bolj na
                  nas same - je potrebo: pričeti aktivnosti za sklenitev dogovorov z Republiko
                  Italijo in Republiko Avstrijo o enotnih standardih nadzora prehajanja potnikov in
                  blaga na skupnih državnih mejah ter še posebej državljanov tretjih držav, ki
                  potrebujejo za vstop v Republiko Slovenijo ali države Evropske skupnosti vizum;
                  pripraviti sporazume o pošiljanju in delu policijskih in terenskih uslužbencev za
                  zveze v nekatere države Evropske skupnosti oziroma izmenjavi drugih ekspertov za
                  posamezna področja mejne kontrole, katerih naloga je nudenje pomoči policijskim,
                  sodnim ali mejnim organom, hitra izmenjava informacij in podobno. Z Republiko
                  Avstrijo in Republiko Italijo je potrebno dogovoriti načine sodelovanja na
                  področju zagotavljanja varnosti skupnih meja; to do oblike dela, ki jih
                  predstavlja skupno varovanje meje ali izmenjava nalog na skupnih mejah oziroma
                  usklajevanje policijskih ukrepov tudi v notranjosti in tako dalje, z namenom
                  medsebojnega razbremenjevanja in bolj racionalne uporabe policijskih sil. Med
                  nedavnim obiskom evropske komisarke za t.i. tretje področje sodelovanja, gospe
                  Anite Gradinove sva v najinem razgovoru postavljala kot ciljno področje tudi
                  status Slovenije, ki bi bil najbolj podoben statusu, ki ga ima v tem trenutku
                  Norveška. Norveška je država, ki ne spada v krog schengenskih držav, vendar je za
                  njene sosede in za celotno Evropsko skupnost koristno, da ji omogoči, da na svojih
                  zunanjih mejah - tukaj je zlasti meja po morju in na območju, ki meji na nekdanjo
                  Sovjetsko zvezo - izvaja poostrene oblike kontrole. To je namreč ceneje in mnogo
                  uspešneje kot uvajati trdo mejo med Švedsko in Norveško.</p>
               <p>Vzpostaviti bo potrebno tudi neposredne stike z organi Schengenskega sporazuma, to
                  je njegov izvršilni odbor in proučiti možnost neposrednega vključevanja v
                  schengenski informacijski sistem. To je poenostavljeno rečeno enoten tiralični
                  register. Iz novic, tudi v našem dnevnem časopisju pa lahko spremljamo, da tudi
                  izvajanje teh oblik sodelovanja v že vzpostavljenem schengenskem krogu pogosto
                  naleti na povsem konkretne zapreke in zavore. Na ta način bi zagotovili hiter
                  pretok ljudi in blaga čez državno mejo ter se hkrati izognili nevarnostim, ki jih
                  lahko prinese status robne države Schengenskega sporazuma. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje? <stage>(Ne.)</stage></p>
               <p>Naslednje vprašanje ima Leo Šešerko. Ni ga. Za njim ima vprašanje Tone Peršak.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovani predstavniki Vlade, spoštovane poslanke in poslanci! Najprej bi želel
                  postaviti vprašanje Ministrstvu za kulturo, in sicer vprašanje, kako je oziroma
                  kdaj bo pripravljen nacionalni program, ki ga zahteva zakon, ki smo ga sprejeli o
                  organiziranju in financiranju kulture oziroma o uresničevanju javnega interesa na
                  področju kulture. Vprašanje se mi zdi pomembno zaradi vsakoletnih razprav in kmalu
                  bo spet ta razprava o proračunu in podlagi, za katero naj bi bil seveda nacionalni
                  program, ker je to področje, ki je več po navadi zelo travmatično v obravnavi
                  proračuna oziroma predloga proračuna in nacionalni program bi zelo veliko pomagal.
                  Imeli smo neke podlage za oblikovanje nacionalnega programa, zdaj pa ni nič kaj
                  veliko slišati o tem.</p>
               <p>Drugo vprašanje naslavljam Ministrstvu za ekonomske odnose in razvoj, in sicer v
                  zvezi z zakonom, ki smo ga že v prvi fazi obravnavali, to je zakon o privatizaciji
                  pravnih oseb in premoženja v lasti Republike Slovenije. To je bilo na t.i.
                  januarski seji. Zdaj je že julij. Glede, da se rok za uporabo certifikatov s
                  koncem tega leta izteka itn., se v mnogih zainteresiranih ustanovah, naj bodo to
                  javna podjetja, javni zavodi, inštituti, zdravilišča itn., pri ljudje pojavlja
                  določena negotovost, ali bodo in kako bodo lahko udeleženi v tistem delu, ki se bo
                  lastninil, teh ustanov podjetjih itn., ali naj hranijo svoje certifikate, ali naj
                  ne hranijo v ta namen, zainteresirani so za notranje lastništvo. Ker pa zakon še
                  ni predložen za drugo obravnavo, jih seveda skrbi, da bodo roki tako rekoč
                  zamujeni.</p>
               <p>Sprašujem predstavnike Ministrstva za ekonomske odnose in razvoj, v kakšni fazi
                  priprave je ta zakon in ali predvidevajo tudi kakšne rešitve, da bi se lahko za ta
                  del roki podaljšali , da bi pač delavci, zaposleni v teh podjetjih, zavodih, lahko
                  uresničili svoje pravice na podoben način, kot ostali. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Na prvo vprašanje odgovarja predstavnica Ministrstva za kulturo.</p>
            </sp>
            <sp who="SDZ1:OstermanJože">
               <speaker>JOŽE OSTERMAN:</speaker>
               <p>Spoštovane poslanke in poslanci! Kar se tiče sprejema nacionalnega kulturnega
                  programa, bi povedal to, da je ta program odločilno vezan na delovanje Sveta za
                  kulturo, ki je bil ustanovljen v mesecu maju in je že začel z delom prav na tem
                  projektu, ki je njegov osnovni po delovnem planu. V začetku septembra bodo
                  sprejeta dokončna izhodišča, sam akt nacionalnega programa je pa po delovnem planu
                  Vlade njegova predložitev v vladno proceduro predvidena za konec septembra.
                  Mislim, da bomo glede na roke, ki zdaj tečejo, to sprejeli.</p>
               <p>Seveda se strinjam, da povzroča ta situacija nekoliko težav pri oblikovanju
                  proračuna za leto 1996, pri čemer smo se reševali iz zagat tako, da smo dosledno
                  upoštevali vse zakonske normative, ki nam jih nalaga zakon zlasti v delu, ki
                  govori o nacionalnem programu, ki je zelo konkreten v zvezi s knjižničarskim
                  področjem in jih vključili v plan za leto 1996. Enako smo upoštevali tudi
                  izhodišča, ki jih je predlagalo ministrstvo s predlogom zakona o nujnih
                  investicijah v kulturi, ki še ni prišel v vladno proceduro, ampak bo šele v
                  razpravi, tako da sodim, da bodo glavni elementi, ki jih določa program oziroma
                  zakon o zagotavljanju javnega interesa za kulturo spodobno oziroma še nekako
                  ustrezno vklopljeni že v ta osnutek, ki bo obravnavan v okviru proračunskega
                  memoranduma in ne pričakujem kakšnih bistvenih zapletov samo zaradi tega, drugače
                  bomo pa videli.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Državni sekretar iz Ministrstva za ekonomske odnose.</p>
            </sp>
            <sp who="SDZ1:RopTone">
               <speaker>MAG. TONE ROP:</speaker>
               <p>Spoštovane poslanke, poslanci! V zvezi z vprašanjem poslanca Toneta Peršaka o
                  pripravi zakona o privatizaciji pravnih oseb, ki so delno ali v celoti v lasti
                  Republike Slovenije, resnično drži, da je bila razprava opravljena v mesecu
                  januarju in da smo sklepe na ministrstvu prejeli v mesecu februarju. Ker gre za
                  zelo pomemben zakon, ki zajema privatizacijo pravnih oseb, ki so v lasti države in
                  pa lokalnih skupnosti, je ministrstvo želelo pridobiti ustrezna stališča, mnenja
                  in pa tudi konkretne spiske podjetij in pa zavodov, ki naj bi se lastninili že v
                  prvi fazi in je v zvezi s tem tudi pristopilo k pridobivanju teh podatkov, tako da
                  smo jih poskušali pridobiti od vseh slovenskih občin. V odgovorih je veliko
                  število občin poudarilo dejstvo, da se bo lahko o eventualni privatizaciji pravnih
                  oseb in premoženja v njihovi lasti izjasnilo šele po pripravi premoženjskih bilanc
                  oziroma po izdelavi delitvenih bilanc med posameznimi občinami in da nam
                  konkretnih podatkov ne more dati, kljub temu pa je kar nekaj občin, ki so nam dale
                  konkretne podatke, konkretne sezname in pa tudi mnenja. Ker se pomemben del
                  navedenega zakona nanaša na privatizacijo javnih služb, je Ministrstvo za
                  ekonomske odnose in razvoj želelo upoštevati tudi mnenje širše javnosti in je v
                  zvezi s tem čakalo na javno razpravo, kot jo je zahtevala Komisija za spremljanje
                  in nadzor lastninskega preoblikovanja in na tej komisiji je bil tudi sprejet
                  sklep, da komisija izvede to javno obravnavo. Žal, te javne obravnave ni bilo.
                  Pridobili pa smo spremenjeno stališče Komisije Državnega zbora, da bo javna
                  obravnava opravljena po izdelavi predloga zakona za drugo obravnavo. Potem smo
                  takoj nemudoma izdelali osnutek predloga zakona, ki je trenutno v fazi
                  medresorskega usklajevanja v okviru Vlade Republike Slovenije. Po delovnem
                  programu Vlade Republike Slovenije bo predlog zakona za drugo obravnavo posredovan
                  v mesecu septembru. Kar se tiče uporabe lastniških certifikatov pri privatizaciji
                  pravnih oseb in premoženja v lasti Republike Slovenije, je predvideno, da se bo
                  obseg in rok njihove uporabe določil s predmetnim zakonom. To pomeni, da bo možno
                  v tem zakonu določiti, da se bodo lahko lastniški certifikati v primeru teh
                  podjetij in podjetij, ki se bodo lahko nemudoma po uvedbi oziroma veljavi tega
                  zakona privatizirala v tem zakonu, lahko uporabili tudi kasneje. Skratka, tudi po
                  koncu letošnjega leta, tako da mi upamo, da bo Državni zbor obravnaval ta zakon v
                  septembru in da bo pred koncem tega leta sprejet in bomo lahko nemudoma pristopili
                  k privatizaciji tistih pravnih oseb, ki bodo že na seznamu, ki bo priložen k temu
                  zakonu.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Dodatna vprašanja? <stage>(Ne.)</stage> Naslednje vprašanje postavlja
                  Štefan Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>Spoštovani predsednik, predstavniki, predstavnice Vlade, poslanke in poslanci!
                  Moje prvo vprašanje postavljam gospe ministrici Rini Klinar in predsedniku Vlade
                  dr. Janezu Drnovšku. Sprašujem, zakaj skoraj en mesec po roku, ki ga je postavil
                  Državni zbor za vložitev sprememb za dopolnitev zakona o delovnih razmerjih in za
                  dopolnitev zakona o družinskih prejemkih Državni zbor še ni prejel predloga obeh
                  zakonov, kolikor vem, pa tudi Vlada teh dveh predlogov nima niti v svoji vladni
                  proceduri. V razpravi o predlogih treh predlagateljev SKD o podaljšanju
                  porodniškega dopusta oziroma dopusta za nego in varstvo otrok, je bila na majski
                  seji Državnega zbora izražena vsestranska podpora k sproženi razpravi o družinski
                  politiki. In zato je tudi Državni zbor z visoko večino naložil Vladi, da v roku
                  enega meseca pripravi oba predloga zakonov in pri pripravi upošteva predloge iz
                  razprave v Državnem zboru in iz razprav na različnih strokovnih in političnih
                  forumih v javnosti. Ob tem je treba spomniti, da je predlog treh predlagateljev
                  podpisalo skoraj 40.000 tisoč polnoletnih slovenskih državljanov in da je od
                  vložitve zakonov v proceduro do obravnave v Državnem zboru poteklo skoraj pol
                  leta. Zato je popolnoma nerazumljivo, da Vlada tudi tokrat, kot že velikokrat
                  dosedaj ignorira obvezujoče sklepe najvišje zakonodajne oblasti, torej Državnega
                  zbora.</p>
               <p>Drugo in tretje vprašanje pravzprav bi lahko povezali v eno vprašanje. Prvi del je
                  namenjen prav tako gospe Rini Klinar in prav tako predsedniku dr. Janezu Drnovšku.
                  Kaj sta ministrstvo in Vlada do sedaj storila za realizacijo sklepa Državnega
                  zbora, ki smo ga sprejeli ob sprejemu zakona o družinskih prejemkih. Ta sklep
                  namreč nalaga Vladi, da v letu pred uveljavitvijo univerzalnega otroškega dodatka
                  pripravi Vlada zakonske rešitve, ki bodo zagotovile, da se družinski proračun z
                  ukinitvijo družbene pomoči otrokom oziroma tako imenovanega selektivnega otroškega
                  dodatka ta družinski proračun tem družinam ne zniža. Ali dobesedno po sklepu
                  Državnega zbora z 5.10.1993, kaj je ministrstvo oziroma Vlada pripravila kot
                  ustrezne spremembe zakona o socialnem varstvu, ki bodo zvišale socialni minimum na
                  ustrezno raven v smislu selektivnega otroškega dodatka, kot se glasi tudi sklep
                  Državnega zbora.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Čas je potekel gospod Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p>In tretje vprašanje gospodu Drnovšku, ki ga je težko zastaviti, ker je osebno
                  njemu namenjeno in ga ni tukaj. Namreč, na kak način je gospod predsednik Drnovšek
                  lahko zaustavil vse priprave na izvedbo zakona o družinskih prejemkih v tistem
                  delu, ki se tiče izpeljave univerzalnega otroškega dodatka. Te informacije so
                  namreč prišle iz zanesljivih virov. V Vladi seveda ne obstaja noben dokument o
                  tem, vendar naj bi bilo naloženo ministrstvu, da zaustavi vse priprave. V tem
                  primeru je<gap n="...."/></p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Čas se vam je iztekel gospod Kociper.</p>
            </sp>
            <sp who="SDZ1:KociperŠtefan">
               <speaker>ŠTEFAN KOCIPER:</speaker>
               <p><gap n="..."/>gospod Drnovšek kršil ta zakon.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Odgovor, ministrica za delo.</p>
            </sp>
            <sp who="SDZ1:KlinarRina">
               <speaker>RINA KLINAR:</speaker>
               <p>Hvala lepa, gospod podpredsednik, hvala lepa vsem skupaj in lep dober dan.
                  Poskušala bom na kratko odgovoriti na vsa tri vprašanja, čeprav tretje ni
                  neposredno namenjeno meni, je pa posredno povezano z delom ministrstva. Najprej na
                  prvo vprašanje. Tako Vlada, kot tudi naše ministrstvo ne ignorirata obvezujočih
                  sklepov Državnega zbora, hvala pa za vprašanje, da lahko pojasnim razloge
                  zakasnitev oziroma zakaj še niso vložene spremembe in dopolnitve prej omenjenih
                  zakonov. V obravnavi predloga sprememb zakona o družinskih prejemkih je Vlada
                  naložila našemu ministrstvu pripravo analize o uresničevanju resolucije o temeljih
                  oblikovanja družinske politike v naši republiki. To analizo oziroma to resolucijo
                  je Državni zbor namreč sprejel. Zaradi nespoštovanja rokov nekaterih ministrstev,
                  kljub večkratnim opozorilom in zaprosilom analiza ni bila pripravljena v roku, da
                  bi bila podlaga potem za nadaljnje aktivnosti. Doslej so analize obravnavali še
                  dvakrat vladni odbori, tako da je v tem delu pač del razprave bil opravljen. Ker
                  pa je bil v tem času ustanovljen v resoluciji predviden strokovni svet za družino,
                  le tega sestavlja 16, menim da v Sloveniji vrhunskih strokovnjakov, ki se
                  ukvarjajo s to problematiko je bila prva naloga tega strokovnega sveta tudi
                  obravnavati analize, ker menim, da je tako prav, da tudi strokovnjaki ob vsem tem
                  povedo svoje mnenje. Do zdaj je strokovni svet že dvakrat, dne 10. julija in 21.
                  julija obravnaval to analizo in imel tudi vrsto tehtnih pripomb, ne na tisti del
                  gradiva, ki ga pripravlja naše, ki ga je pripravilo naše ministrstvo, ampak na
                  nekatere druge, ker je bilo naše ministrstvo usklajevalec tega gradiva. Hkrati je
                  tudi strokovni svet za zdravje izrazil interes za obravnavo te analize in ker gre
                  za dve strokovni telesi, v katerem delujejo najvidnejši slovenski strokovnjaki,
                  smo v ministrstvu ocenili, da je koristno, da se pred dokončno odločitvijo, v
                  kakšnem obsegu in kako realizirati predloge iz dosedanjih razprav tudi sliši
                  beseda strokovnjakov. V ministrstvu imamo pripravljene delovne osnutke sprememb
                  obeh prej omenjenih razlogov. Glede na to, da smo tudi pred razpravo o
                  proračunskem memorandumu in proračunu za prihodnje leto, upoštevajoč tudi pobudo
                  za spremembe obstoječih zakonov oziroma razprave v odborih Vlade, menimo, da je
                  potrebno tudi to upoštevati pri presoji razlogov, zakaj predlogov zakonov še ni v
                  proceduri. Po obravnavi analize resolucije na sejo Vlade bo le-ta posredovana tudi
                  Državnemu zboru. V luči priprav novega pokojninskega zakona in zakona o delovnih
                  razmerjih pa seveda kaže tudi presoditi možne dolgoročne, ne le kratkoročne
                  rešitve na področju družinske politike, na kar opozarja tudi predsednik matičnega
                  našega parlamentarnega odbora v prvem vprašanju. In drugo vprašanje, kratek
                  odgovor. Poleg sklepa Državnega zbora smo v ministrstvu prejeli tudi več drugih
                  pobud, ki narekujejo širšo razpravo o nekaterih določbah zakona o socialnem
                  varstvu, predvsem z vidika pravice do denarnega dodatka, upoštevanje specifike
                  prvih iskalcev zaposlitve, Romov, financiranje pomoči na domu, uvedba inšpektorata
                  namesto strokovnega nadzora in tako naprej. Delovna skupina, ki pripravlja predlog
                  celovitosti sprememb zaradi obsežnosti naloge in možnosti predhodnih, predvsem
                  finančnih analiz, dela ne more opraviti do jeseni. Upoštevajoč pobude in predloge,
                  ki so bili dani s tem v zvezi glede že prej omenjenega univerzalnega otroškega
                  dodatka pa je bila pripravljena vrsta analiz in variant, pooblaščeno podjetje pa
                  sedaj tudi zaključuje temeljito analizo sedanjih prejemnikov otroških dodatkov,
                  predvsem po starostnih skupinah in nekaterih drugih značilnosti. Hkrati se
                  dopolnjuje tudi ocena položaja ostalih, saj doslej otroški dodatek ni edino, kar
                  družina prejema in se pomoči tudi kopičijo. Tako prehrana, štipendije, denarni
                  dodatek, študentska prehrana, da posebej ne omenjam davčne olajšave, ki tudi po
                  svoje posegajo na ta segment. In če dvignemo minimum preživetja, to vpliva tudi na
                  povečan obseg potrebnih sredstev za denarni dodatek. Ob tem je pa treba jasno
                  povedati, da nedokončana davčna reforma otežuje pripravo jasne slike na</p>
               <p>tem področju. Dejstvo je, da dokazljivi dohodki iz delovnega razmerja, ali
                  kmetijske dejavnosti, velikokrat niso edini dohodki, so pa edini uradno
                  evidentirani, <gap n="...."/> <stage>(nerazumljiva beseda)</stage> dohodkov od premoženja še
                  ni ustreznih prikazanih.</p>
               <p>Glede na bližajočo se proračunsko oziroma memorandumsko razpravo, bo pripravljen
                  tudi predlog sprememb prej omenjenega zakona. In še kratek odgovor na tretje
                  vprašanje - ni res. Vir vam očitno ni prinesel prave informacije. Dejstvo je, da
                  priprave na izvedbo prej omenjenega zakona potekajo že dalj časa. Edino stvar, ki
                  je doslej še niso opravili je tiskanje obrazcev za vlogo, čas za to pa še ni
                  potekel. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje? <stage>(Ne.)</stage></p>
               <p>Naslednje vprašanje postavlja Jože Pučnik.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Spoštovani! Notranjemu ministrstvu, pa tudi nekim drugim vladnim službam
                  zastavljam naslednje vprašanje: po nekih informacijah in tudi izjavah visokih
                  uradnikov kriminalistične policije je mogoče sklepati, da je kriminalistična
                  služba pridobila video kaseto, na kateri je posneto prelaganje ilegalnega orožja
                  na Mariborskem letališču in štetje denarja v gotovini v pisarni upravnika
                  Mariborskega letališča, ob prisotnosti delavcev VIS-a in nekaterih tujih
                  državljanov. Enako kaseto naj bi pridobila, ali odkupila, tudi SOVA. Vlado
                  sprašujem zakaj niso sproženi oziroma obnovljeni predkazenski postopki v zvezi z
                  ilegalnim orožjem, saj nova dejstva zanikajo trditve nekdanjega šefa VIS-a za
                  mariborsko območje, gospoda Silva Komarja, da ni vedel za orožje v kontejnerjih s
                  humanitarno pomočjo. Omenjena kaseta je bila namreč zaplenjena pri preiskavi pri
                  gospodu Komarju, vendar je potem na nenavaden način izginila, sedaj pa so ju po
                  nekaterih informacijah kar tri vladne službe kupile z denarjem iz proračuna.</p>
               <p>Vlado Republike Slovenije pozivam, da takoj posreduje omenjeno kaseto Preiskovalni
                  komisiji Državnega zbora o vpletenosti in odgovornosti nosilcev javnih funkcij v
                  zvezi z najdbo orožja na Mariborskem letališču.</p>
               <p>Če smem, bi dodal še prošnjo, da bi odgovor na to vprašanje dobil kasneje, seveda
                  tudi v pisni obliki. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor. Državni sekretar iz Ministrstva za notranje zadeve.</p>
            </sp>
            <sp who="SDZ1:DebelakSlavko">
               <speaker>MAG. SLAVKO DEBELAK:</speaker>
               <p>Zahvaljujem se gospodu Pučniku, ker sam predlaga, da bi odgovor na to vprašanje
                  dobil v pisni obliki. To bomo čimprej poslali in tudi tisto pobudo, ki jo je
                  navedel, upoštevali.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Dodatno vprašanje?</p>
               <p>Naslednje vprašanje ima Gabrijel Berlič.</p>
            </sp>
            <sp who="SDZ1:BerličGabrijel">
               <speaker>GABRIJEL BERLIČ:</speaker>
               <p>Spomladi je 10 kmetov iz Livancev preoralo 30 hektarjev njiv Kmetijskega kombinata
                  Ptuj. Trdili so, da to počnejo zato, ker proces denacionalizacije teče prepočasi
                  in se pri tem dogajajo razne nepravilnosti. V resnici zemlja, ki so jo preorali
                  nikoli ni bila njihova last niti last njihovih prednikov. Temu posegu bi lahko
                  mirno rekli kraja, vendar ga je tožilstvo okarakteriziralo kot motenje posesti,
                  škodo v višini 900.000 SIT pa kot manjšo škodo, saj po njihovem osumljenci s
                  svojim dejanjem niso naredili škode na zemljišču, ki so ga zasejali. Da pa ta
                  poseg ni bil tako zelo naiven in ga ni mogoče šteti za samovoljen poseg skupine
                  ljudi, se je pokazalo 28. maja 1995, ko so razlaščenci, skupaj s Slovensko ljudsko
                  stranko v Markovcih pri Ptuju organizirali protestni shod. Ne samo, da so v celoti
                  podprli to akcijo, med drugimi sklepi so takrat zagrozili, da bodo po žetvi
                  pšenice in pozneje po shranilu sladkorne pese preorali <q>"svoje njive"</q> in jih dalje
                  obdelovali, če država ne bo takoj in ustrezno ukrepala v zvezi z vračanjem
                  premoženja. Besedo so držali. V soboto 15.7. so začeli uresničevati grožnjo.
                  Tokrat si je dvanajst kmetov izbralo parcelo Dragonjska pri Lipi v Cirkovcih in
                  preoralo 19 hektarov zemlje. Potem ko je Kmetijski kombinat Ptuj požel pšenico, so
                  kmetje preorali strnišča na njivah, ki so v lasti Sklada kmetijskih zemljišč in
                  gozdov Republike Slovenije in jih ima v zakupu Kmetijski kombinat Ptuj. Kmetijski
                  kombinat zakupnih teh zemljišč je na napovedani grožnji kmetov opozoril vlado
                  Republike Slovenije in ustrezna ministrstva vendar reakcije do sedaj ni bilo, niti
                  ni bilo videti, da bi želeli tako protipravno dejanje preprečiti. Vsa dejstva
                  kažejo na to, da za nekatere kmete zakonodaja Republike Slovenije ne velja in da
                  je tej državi vseeno, kaj se dogaja z njeno lastnino. Kmetje napovedujejo še več
                  takšnih protipravnih posegov. Sprašujem se, če je po tej logiki možno orati
                  državno zemljo, zakaj ne bi bilo možno tudi privatne. In če lahko zemljo orjemo,
                  zakaj ne bi tudi pobirali pridelkov. In če že lahko pobiramo pridelke na državnih
                  njivah, zakaj jih ne bi tudi v privatnih. Če tako razmišljam ter to tudi udejanim,
                  potem je jasno, da se znajdem v anarhiji. Kdo bo v takem primeru ščitil državljane
                  Slovenije? Si bodo tudi kmetje morali najeti varnostnike? Ali je v teh in takšnih
                  primerih policija res lahko le opazovalec, kot je to bilo v prej opisanih
                  dogodkih. Bomo morali, če se bo to nadaljevalo, državljani Slovenije kar sami
                  poskrbeti za zaščito svojega premoženja? Ali je bilo ustanavljanje trojk znak, da
                  se bližamo takemu stanju? Sprašujem torej, prvič, kaj misli v prihodnje v takšnih
                  in podobnih dejavnostih storiti Ministrstvo za notranje zadeve? Drugič, kaj misli
                  v tem konkretnem primeru storiti lastnik zemljišč, to je Sklad kmetijskih zemljišč
                  in gozdov Republike Slovenije? Tretjič, kaj misli storiti Ministrstvo za
                  pravosodje, da bo zaščitilo sodnike in tožnike 25. septembra, ko je napovedana
                  razprava na sodišču, napovedan pa je tudi protest kmetov, saj po njihovem ravnajo
                  prav in na sodišču nimajo kaj početi?</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim za odgovore Ministrstvo za notranje zadeve.</p>
            </sp>
            <sp who="SDZ1:DebelakSlavko">
               <speaker>MAG. SLAVKO DEBELAK:</speaker>
               <p>Dne 18.4.1995 je Kmetijski kombinat Ptuj obvestil policijsko postajo Ptuj, da
                  neznanci v kraju Levanjci in Gorišnica s traktorji obdelujejo zemljo, ki je v
                  lasti Sklada kmetijskih zemljišč in gozdov Slovenije, ta pa ima s Kmetijskim
                  kombinatom Ptuj sklenjeno zakupno pogodbo. Za večino teh zemljišč pri pristojnih
                  organih tečejo denacionalizacijski postopki,podobna prijava, kot je bila aprila,
                  je bila posredovana, tako kot je gospod poslanec že povedal 15.7.1995, ko so
                  kmetje preorali približno 20 hektarjev zemljišč Dragonji vasi. V primerih obeh
                  prijav, so policisti na kraju ugotovili, da so dejansko bivši lastniki zemljišč
                  razdelili pracele, jih označili, posamezniki pa opravili tudi oranje. Nadalje so
                  policisti ugotovili tudi, da materialna škoda s samim posegom, se pravi oranjem na
                  škodo Kmetijskega kombinata Ptuj ni nastala. V zadjem primeru, to se pravi 15.7.,
                  so kmetje celo počakali, da je Kmetijski kombinat Ptuj požel pšenico z njiv, ter
                  spravil slamo, da pri tem dejansko ne bi nastala škoda v pridelku.
                  Denacionalizacijski postopki v tem času pri pristojnih organih še niso končani.
                  Tečejo. Zaradi navedenega je bilo ugotovljeno, da so posamezniki lahko storili le
                  kaznivo dejanje samovoljnosti po 113/1 členu Kazenskega zakona Republike
                  Slovenije, ki se preganja na zasebno točko. Pri tem ni bila uporabljena nobena
                  sila, niti izrečena resna grožnja s strani oseb, ki so v bistvu to samovoljo
                  uporabile. Skratka, niso obstajali razlogi za pregon po uradni dolžnosti.
                  Policisti Policijske postaje Ptuj so opravili tudi predhodne razgovore s tožilcem,
                  mu predočili celo zadevo in tožilec je ugotovil naslednje. Gre za kaznivo dejanje
                  samovoljnosti, ki ga zakon opredeljuje tak. <q>"Kdor si samovoljno vzame svojo
                  pravico, ali pravico za katero misli, da mu gre, se kaznuje z denarno kaznijo ali
                  z zaporom do šestih mesecev"</q>. Pregon za takšno dejanje se začne na zasebno tožbo.
                  V tem kontekstu, po takšni pravni opredelitvi so policisti Policijske postaje Ptuj
                  posredovali Kmetijskemu kombinatu Ptuj vse podatke, generalije za uvedbo postopka,
                  to se pravi postopka na zasebno tožbo v tem primeru pravne osebe Kmetijskega
                  kombinata Ptuj. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo? Odgovori minister za kmetijstvo.</p>
            </sp>
            <sp who="SDZ1:OstercJože">
               <speaker>DR. JOŽE OSTERC:</speaker>
               <p>Spoštovani predsedujoči, spoštovane poslanke in poslanci. Ker iz sklada ni
                  nikogar, bi na tisto vprašanje, ki se nanaša na sklad, poskušal odgovoriti. Torej
                  niti Ministrstvo za kmetijstvo niti Sklad kmetijskih zemljišč in gozdov Republike
                  Slovenije nista in ne podpirata protizakonitih ravnanj, med katere spada tudi to
                  oranje in podobna, ki jih je bilo že nekaj v Sloveniji. To stališče smo tako
                  Ministrstvo za kmetijstvo, gozdarstvo in prehrano, kot Sklad kmetijskih zemljišč
                  in gozdov Republike Slovenije večkrat povedali na sestankih s predstavniki
                  denacionalizacijskih opravičencev, kot s predstavniki zavezancev. S pregovarjanjem
                  smo skušali preprečiti vedno tudi taka dejanja, če smo zanje zvedeli. Na primer v
                  primeru, ko je šlo za oranje na površini Agrokobinata Emona-Domžale, vendar na
                  žalost nismo uspeli. Niti Vlada niti ministrstvo nimata pristojnosti za začetek
                  postopkov zoper take nasilne oralce. Sklad sicer in v imenu in za račun države
                  gospodari s temi zemljišči, vendar jih je v skladu z zakonom dal v zakup - v tem
                  primeru Ptuju - Kmetijskemu kombinatu Ptuj, ki je kot zakupnik in posestnik teh
                  zemljišč in mora sam poskrbeti za varstvo svojih pravic. Ministrstvo za pravosodje
                  je skupaj z našim ministrstvom, z dopisom dne 19.7.1995 obvestilo Kmetijski
                  kombinat Ptuj, da gre pri nasilnem oranju verjetno za kaznivo dejanje
                  samovoljnosti po prvem odstavku 313. člena kazenskega zakonika, ki pa se tudi
                  preganja na zasebno tožbo. Torej mora vložiti tožbo Kmetijski kombinat Ptuj. Iz
                  navedenega sledi, da bo ne samo v teh primerih, ampak tudi sicer ob takih primerih
                  moral vsak zakupnik zemljišč državni lastnini tako, kot zakupnik zemljišč v lasti
                  fizičnih oseb, najprej sam poskrbeti za varstvo svoje posesti v civilnih in
                  kazenskih postopkih. Ob tem bi rad samo še to opozoril, da se nasilni posegi, kot
                  je oranje, pa tudi nekateri drugi nasilni posegi na zemljišča, ne dogajajo samo na
                  te vrste zemlje, ampak tudi v lasti fizičnih oseb, samo da to ne pride v časopise
                  in vsi podobni problemi se pač rešujejo po običajnih pravnih postopkih, kakršni so
                  tudi tukaj na voljo. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Morda še Ministrstvo za pravosodje?</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala. O samih načinih postopkov je bilo že dovolj povedanega, da ne gre za
                  kaznivo dejanje, ki se preganja na podlagi javne obtožbe, se pravi, da bi zastopal
                  obtožbo državni tožilec. Gre za kazenski postopek, kjer pa je seveda na tožeči
                  strani zasebni tožnik, v tem primeru Kmetijski kombinat. Možno je uveljavljati
                  tudi odškodninske pravice po civilnem postopku v pravdi, prav tako tudi motenje
                  posesti. Kar se pa tiče zavarovanja izvedbe sodnega postopka - za sam postopek je
                  zavarovanje urejeno v sodnem redu. Tu je tudi določeno, kako se lahko izvede
                  postopek nemoteno, kadar se pričakuje nasilna dejanja, ali kadar se pričakuje
                  druge motnje tekočega poslovanja v razpravljanju, ki ga vodi sodišče, tako da bo
                  tudi tu poskrbljeno, da bo lahko tekel postopek nemoteno. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Naslednje vprašanje ima Ivan Verzolak.</p>
            </sp>
            <sp who="SDZ1:VerzolakIvan">
               <speaker>IVAN VERZOLAK:</speaker>
               <p>Hvala. Imam poslansko vprašanje Ministrstvu za zunanje zadeve, in sicer, da
                  pojasni, kakšne ukrepe je sprejelo, da bi preprečilo sistematično hrvaško kršitev
                  slovenskega ozemlja na obmejnem prehodu Sečovlje, s tem da gradijo objekt na
                  mejnem prehodu. Poslansko vprašanje postavljam ponovno zato, ker mi dne 4.7.1995
                  na seji Odbora za mednarodne odnose gospod zunanji minister Zoran Thaler ni želel
                  odgovoriti nanj oziroma je odgovoril, da bo odgovoril gospod Simoniti. Prosim za
                  odgovor.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Gospod minister.</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Hvala. Spoštovani! Najprej bi rad oporekal gospodu Verzolaku, da nisem želel
                  odgovoriti. Ni šlo za to. Šlo je za to, da smo imeli tisti dan na seji odbora tudi
                  točko odnosov s Hrvaško, ki pa potem iz drugih razlogov ni prišla na vrsto in bi
                  takrat lahko to tematiko posebej obdelovali. Zato smo potem v naslednjih dneh
                  javnost obvestili natančno o ukrepih, ki jih je zunanje ministrstvo v imenu Vlade
                  izvedlo v tem času. To pomeni, da je Republika SLovenija glede gradnje na spornem
                  mejnem prehodu v Sečovljah tudi v zadnjem času večkrat uradno protestirala.
                  Protestirala je zato, ker gre za sporno ozemlje, sporno v smislu, da je dvojno
                  katastrsko evidentirano in da seveda do dokončne odločitve meje z mednarodnim
                  sporazumom s Hrvaško velja kvalifikacija, da je sporno. Zaradi tega smo, kot
                  rečeno, večkrat uradno protestirali. Veleposlanik Slovenije, gospod Matija Malešič
                  že 16. julija pri zunanjem ministru dr. Graniču, naslednji dan tudi pri njegovem
                  namestniku Sanaderju, kakor tudi je naša stran protestirala na sestanku skupine
                  ekspertov diplomatske komisije 27.6. Namreč, med Republiko Slovenijo in Republiko
                  Hrvaško obstaja dogovor, da se do sklenitve bilateralnega sporazuma v zvezi z
                  določitvijo meddržavne meje obe strani vzdržita kakršnihkoli dejavnosti, ki bi
                  spremenile oziroma spremenjale status quo na meji in ob njej. Zunanje ministrstvo
                  Slovenije meni, da je Hrvaško ravnanje kršitev tega dogovora in vztraja na
                  veljavnosti dogovorov o nespreminjanju stanja ob meji. Kar se mi zdi posebno
                  pomembno poudariti je, da smo hrvaški strani večkrat posebej poudarili, da nobena
                  kršitev že sprejetih dogovorov med državama o nespreminjanju stanja ob meji v
                  ničemer ne prejudicira dokončnih odločitev o poteku meje. Vlada in ministrstvo za
                  zunanje zadeve še vedno podpirata omenjeni dogovor med državama in si obenem
                  pridržujeta pravico, da v nadaljevanju sprejmeta tudi druge ukrepe. Hvala
                  lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje. Gospod Verzolak.</p>
            </sp>
            <sp who="SDZ1:VerzolakIvan">
               <speaker>IVAN VERZOLAK:</speaker>
               <p>No, jaz bi imel samo pripombo v tem da je premalo samo protestirati, ampak želim,
                  da zunanje ministrstvo in Vlada odločno zahtevata oziroma zahtevajo, da se ukine
                  oziroma da se prekine gradnja na tem mejnem prehodu, dokler je to sporno ozemlje
                  oziroma dokler ni meja točno določena.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Naslednje vprašanje Mateja Kožuh-Novak. Je ni. Naslednje vprašanje
                  Rafael Kužnik. Ga ni. Naslednje vprašanje Janez Podobnik.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! Najprej se zahvaljujem za
                  odgovor Vlade, ki sem ga prejel danes, na poslansko vprašanje o statusu
                  oddajniških naprav za predvajanje programov lokalnih radijskih postaj, danes pa
                  postavljam Vladi naslednja poslanska vprašanja. Ministrstvo za pravosodje
                  sprašujem, kateri so različni razlogi, da od več kot 200 vloženih ovadb zaradi
                  suma oškodovanja družbenega premoženja do danes še noben postopek ni pravnomočno
                  zaključen. Ta vprašanja so bila na zadnji izredni seji večkrat tukaj postavljena,
                  odgovora žal ni, torej jasnega odgovora na to vprašanje tam nismo prejeli in ga
                  danes tu postavljam. Vlado tudi sprašujem, kdo opravlja inšpekcijski nadzor nad
                  izvajanjem določil 69. člena sedaj veljavnega zakona o varstvu, gojitvi in lovu
                  divjadi ter o opravljanju lovišč? Koliko primerov nadzora je bilo izvedenih v letu
                  1994? Prav tako pa sprašujem Ministrstvo za zdravstvo, kateri so razlogi za to, da
                  zdravnik, dr. Reš v okviru koncesije za opravljanje zdravstvenih storitev ne sme
                  opravljati nekaterih strokovnih posegov, ki jih je opravljal, ko je bil še
                  zaposlen v Kliničnem centru v Ljubljani? V zvezi s tem sprašujem, kakšna je
                  pravna razlaga veljavne slovenske zakonodaje, ki usposobljenemu zdravniku omejuje
                  svobodo pri strokovni presoji in zdravljenju neplodnosti v zakonu oziroma, ali je
                  Republiški strokovni kolegij upravni organ in kakšne so njegove kompetence?
                  Zavedam se, da gre za zelo občutljivo vprašanje, in tudi za zelo odgovorno
                  zdravstveno dejavnost, toda kolikor mi je poznano, nobena evropska država ne
                  omejujejo tovrstnega sodobnega zdravljenja neplodnosti v zakonu, torej samo kot
                  javno, ne pa kot zasebno prakso. Prepoved zdravljenja neplodnosti slovenskemu
                  zdravniku, poznanemu in priznanemu strokovnjaku za zdravljenje neplodnosti v
                  zakonu je nerazumljiva še toliko bolj, ker je poznano, da primanjkuje tovrstnih
                  strokovnjakov, da je veliko pacientov, da so dolge čakalne dobe in seveda, da si
                  tudi pacienti želijo v skladu z zakonom uveljavljati zakonsko pravico do svobodne
                  izbire zdravnika in zdravstvene ustanove. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor, Ministrstvo za pravosodje.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa za besedo. Spoštovani! Gospodu poslancu dr. Janezu Podobniku bi na
                  vprašanje, ki ga je postavil Ministrstvu za pravosodje, odgovoril takole: v
                  zakonu, ki ureja pristojnost in pa organizacijo ministrstev je vpisano področje
                  dela Ministrstva za pravosodje. Ingerence pravosodja oziroma Ministrstva za
                  pravosodje niso na področju, ki zadeva konkretno reševanje zadev, tako ovadb, kot
                  tudi vloženih obtožnic, ki jih vlagajo državna tožilstva pri sodiščih.</p>
               <p>Po zakonu o državnem tožilstvu in po zakonu o sodiščih prav tako Ministrstvo za
                  pravosodje nima nobene pristojnosti, da bi zahtevali podatke o stanju in vzrokih
                  tako ovadb, kot vloženih obtožnic pri sodiščih. Zato, žal, na tako vprašanje
                  ministrstvo ne more odgovoriti.</p>
               <p>Za stanje in pa vzroke o 200 ovadbah in možnih rešitvah in času reševanja teh
                  zadev lahko odgovori državno tožilstvo, potem ko bodo iz teh ovadb bodisi vložene
                  zahteve za preiskavo, vloženi obdožni predlogi ali pa obtožnice, pa bodo lahko na
                  to odgovorila sodišča. V pristojnosti ministrstva, ki je pač upravni organ, pa ni,
                  da bi lahko odgovoril na ta vprašanja. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še kdo za odgovore?</p>
            </sp>
            <sp who="SDZ1:unknown-M">
               <speaker>PREDSTAVNIK MINISTRSTVA ZA KMETIJSTVO, GOZDARSTVO IN PREHRANO:</speaker>
               <p>Hvala lepa. Spoštovani zbor! V zvezi z 69. členom zakona o varstvu, gojitvi in
                  lovu divjadi, dovolite, da kar citiram prvi odstavek, pa morda tudi drugega, pa bo
                  morda bolj jasno:</p>
               <p><q>"Lovska organizacija mora sodelovati z lastniki, uporabniki oziroma imetniki
                  zemljišč pri zaščiti kmetijskih in gozdnih kultur pred škodo po divjadi. Mora
                  sodelovati."</q></p>
               <p>Drugi odstavek. <q>"Lastnik, uporabnik oziroma imetnik kmetijskega zemljišča na
                  katerem je lovišče, je dolžan uporabljati ustrezna zaščitna sredstva, ki mu jih
                  preskrbi in kupi lovska organizacija in izvajati druge predpisane ukrepe za
                  preprečevanje škode po divjadi."</q> Torej, lastnik je dolžan uporabljati zaščitna
                  sredstva.</p>
               <p>Glede tega člena v smislu vprašanja, kdo opravlja inšpekcijski nadzor nad tem
                  členom, niso uvedene nobene sankcije, ker zakon tu nalaga dolžnost, da mora
                  sodelovati in v tretjem odstavku je tudi potem bila zadeva urejena preko
                  samoupravnega sporazuma, to pa verjamem, da sedaj več ne funkcionira in bo seveda
                  v novi zakonodaji potrebno zadevo drugače urediti.</p>
               <p>Skratka, ni v pristojnosti inšpekcije in sankcij, je v pristojnosti dogovarjanja.
                  Dosedaj je vsaka lovska družina v skladu s tem, pa tudi lovsko gojitveno območje,
                  imela tak sporazum, imela je te ukrepe itn., Ministrstvo za kmetijstvo, gozdarstvo
                  in prehrano pa je seveda pri tem nudilo skupaj s strokovnimi službami strokovno
                  pomoč, svetovanje in podobno. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še ministrstvo za zdravstvo podati odgovor?</p>
            </sp>
            <sp who="SDZ1:VoljčBožidar">
               <speaker>DR. BOŽIDAR VOLJČ:</speaker>
               <p>Spoštovane gospe in gospodje! Gospodu kolegu dr. Janezu Podobniku bi rad povedal,
                  da gre v konkretnem primeru dr. Reša za precedenčni primer. Ne gre za stvar, ki bi
                  bila ne vem kako uperjena proti dr. Rešu, gre preprosto za to, da se prvič v tej
                  državi odločamo o tem, ali bomo tako delikatno in občutljivo področje, kot ste
                  sami rekli, dopustili, da se opravlja tudi v zasebni službi ali ne? Stvar je še
                  posebej zapletena zaradi tega, ker kot veste, tu obstoja stališče razširjenega
                  strokovnega kolegija za ginekologijo in porodništvo, ki je zaenkrat odklonilno, da
                  bi se to podeljevalo zasebnikom. Ministrstvo za zdravstvo ne želi, da bi koncesije
                  podeljevalo v spor na ta način, da bi se sprožali spori s strokami in zaradi tega
                  predlagam, gospod kolega, ker je zadeva zelo zapletena, da boste od nas prejeli en
                  dosti obširen pisni odgovor. Hkrati bi rad povedal, da ni res, da ni poskrbljeno
                  za tiste, ki bi želeli svojo neplodnost zdraviti, kajti tako Ginekološka klinika v
                  Ljubljani, kakor tudi ginekološko porodniški oddelek v Splošni bolnišnici Maribor
                  se s to vrsto dejavnosti ves čas ukvarjata. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa, dodatno vprašanje. Gospod Podobnik.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Hvala za besedo. Zahvaljujem se za odgovor gospodu ministru in bom pač, ko bom
                  prejel pisni odgovor, če bo potrebno, še postavil poslansko vprašanje, menim pa,
                  da bomo tudi ob eventualni spremembi zakona te rešitve morali tja vgraditi. Prav
                  tako se zahvaljujem za odgovor magistru Ferlinu. Povedati pa moram, da nisem
                  zadovoljen z odgovorom, ki mi ga je dal gospod državni sekretar gospod Tratnik.
                  Torej na to vprašanje, kateri so resnični razlogi oziroma vzroki za več kot toliko
                  in toliko, recimo, dvesto vloženih ovadb zaradi suma oškodovanja družbenega
                  premoženja, da do danes še noben postopke ni bil pravnomočno zaključen, sem pač
                  dobil odgovor, da v resorju, katerega gospod Tratnik zastopa, da nima ingerenc, da
                  bi mi na to vprašanje odgovoril. Razumel sem nekako, da bi morda lahko odgovorilo
                  državno tožilstvo, ko bo imelo ustrezne podatke. Preprosto se sprašujem, koga v
                  tej državi potem lahko skrbi to dejstvo? Mene kot poslanca zelo zelo skrbi.
                  Pričakujem, da bomo vsaj do jeseni dobili celovito poročilo kaj se pač dogaja v
                  tem segmentu oblasti. Ne morem pristati na tezo, da v tem prostoru poslanec ne sme
                  spraševati kaj se dogaja v tretji veji oblasti. Kot poslanec menim, da imam
                  odgovorno nalogo, da sprašujem tudi o teh stvareh in če je na kaj pokazala izredna
                  seja, potem je pokazala, da je naša tretja veja oblasti v veliki krizi kar se tega
                  tiče. To je moje osebno mnenje. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Naslednje vprašanje postavlja Danica Simšič.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Hvala za besedo. Spoštovane predstavnice in predstavniki Vlade, spoštovane
                  poslanke in poslanci! Najprej bi rada pravzaprav ugotovila, da se očitno širi neka
                  zelo nalezljiva bolezen. Potem, ko smo imeli v teh klopeh mobitel poslancev
                  oziroma poslanca, zasvojenega z mobitelom, zaradi česar je bil nekajkrat okaran,
                  pa ugotavljam, da se ta bolezen zelo hudo loteva nekaterih ministrov in upam, da
                  ne bo potrebno predlagati nacionalnega programa, ki bi preprečeval tovrstno
                  zasvojenost. Zdaj pa k vprašanjem - pred mesecem in pol sem postavila poslansko
                  vprašanje glede preprečevanja družinskega nasilja in spremljanja družinskega
                  nasilja v Ministrstvu za notranje zadeve. Dobila sem okvirni odgovor gospoda
                  magistra Slavka Debelaka, ki je pri tem še posebej izpostavljal delo izjemne
                  strokovnjakinje, gospe Katje Bašič, vendar pa nisem zadovoljna s pisnim odgovorom
                  in se mi ob tem pisnem odgovoru postavlja kar nekaj dodatnih vprašanj. Ministrstvo
                  odgovarja, da nima izdelane metodologije za spremljanje nasilja v družini. Torej,
                  to lahko ugotavlja samo na osnovi nekih domnev. Piše, da policisti niso posebej
                  usposobljeni za delovanje na področju družinskega nasilja in da ima uprava
                  kriminalistične službe eno delovno mesto inšpektorice, ki združuje problematiko
                  mladoletniškega prestopništva in še vse, kar je povezano s tem. Nadalje piše, da
                  ni nacionalnega programa in pa seveda tudi ni neodvisne vladne komisije, ki bi se
                  ukvarjala s preventivo na tem področju. Zato pristojno ministrstvo sprašujem, kdaj
                  bodo rešene vse te stvari in kako jih nameravajo reševati? Pričakujem ustni
                  odgovor.</p>
               <p>Ministrstvo za finance pa sprašujem, zakaj se otepa pobiranja denarja in polnjenja
                  proračuna? Iz zadrug namreč prihajajo opozorila, ki so jih dobili tudi na upravi
                  za javne prihodke, da se ne pobira prometni davek od prodaje lesa glede na to, da
                  gre ta prodaja vse bolj preko podjetnikov posameznikov in d.o.o. Na to so bile te
                  uprave opozorjene, vendar ni nikakršne reakcije. Še vprašanje za gospoda ministra
                  za notranje zadeve, ali drži trditev, da je specialec z imenom Zdenko Poljšak
                  pobegnil prezgodaj, kajti tiralica za njim naj bi bila izdana 19.7.1995, gospod
                  Poljšak pa je pobegnil 20.7.1995 in sprašujem, kakšna je bila pot oziroma postopki
                  raziskave v Ministrstvu za notranje zadeve, kajti v nekem slovenskem tedniku je
                  zapisano, da je ta informacija prišla v roke nepooblaščeni osebi 19.7.1995 in ne
                  20.7.1995, torej, izgovor na tipkarsko, ali tiskovno napako ni sprejemljiv.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Odgovori iz Ministrstva za notranje zadeve.</p>
            </sp>
            <sp who="SDZ1:DebelakSlavko">
               <speaker>MAG. SLAVKO DEBELAK:</speaker>
               <p>Hvala. Vprašanje metodologije spremljanja nasilja v družini ni samo stvar tehnične
                  izvedbe enotnega zbiranja podatkov, kar bi morebiti zelo hitro lahko opredelili na
                  primer samo z dodatno rubriko nasilje v družini, evidentirano v kazenskih ovadbah
                  oziroma predlogih sodniku za prekrške. Opozoriti je potrebno tudi na to, da bi
                  morali razdelati metodologijo ne samo v okviru policije, temveč tudi v okviru
                  drugih institucij, ki se tako, ali drugače srečujejo s tem problemom - na primer,
                  centri za socialno delo, zdravstvo, tožilstvo, sodišča - kajti prijave nasilja v
                  družini ne prihajajo samo na policijo. Ob tem pa je potrebno za ustrezni celotni
                  pregled in pa problematiko imeti tudi primerljiv način zbiranja podatkov v okviru
                  vseh teh institucij. To je eden izmed razlogov iz ostanka tovrstne metodologije.
                  Pomembnejši razlogi pa so seveda vsebinske narave. Kot družba moramo namreč
                  najprej jasno doreči odnos do tega problema in podpreti pomembnost drugačnega
                  pristopa k obravnavi nasilja v družini v okviru vseh institucij, ki se s tem
                  ukvarjajo. Jasno moramo doreči tudi, kaj bomo razumeli pod družinskim nasiljem.
                  Ali gre za primere nasilja med partnerji ali gre za primere nasilja med starši.
                  Torej ko so v družini tudi otroci, ali gre za primere nasilja v družinah, kjer na
                  primer mati trenutno živi s partnerjem, ki ni otrokov oče in tako naprej. Se
                  pravi, teh kombinacij in pa variant je veliko. Tako kot sem že rekel, je problem
                  kompleksen in drugačen, ustreznejši pristop k njegovi obravnavi je pravzaprav po
                  naši oceni proces. Začetek pa je možen tudi v okviru že predlagane, to sem že
                  takrat povedal tudi, in sicer 6.1. ustanovitve neodvisne vladne komisije za
                  preventivo, kriminaliteto in žrtve otrok in mladoletnikov, za katero je Vladi
                  Republike Slovenije naše ministrstvo v soglasju z vsemi drugimi institucijami in
                  organi ter organizacijami poslalo predlog ustanovitve. Mi smo v začetku tega
                  meseca Vlado ponovno pozvali, da nam pove, v kakšni fazi oziroma do kje je naš
                  predlog prišel, žal zaenkrat na to odgovora še nismo dobili.</p>
               <p>V tem kontekstu bi pa moral seveda povedati, da kar se tiče kadrov je nujno
                  potrebno dodatno usposabljanje strokovnjakov oziroma drugačen način poseganja v
                  primerih družinskega nasilja. In tudi določitev prioritete policije, ki je v ta
                  namen verjetno storila že kar precej, povedal sem pa seveda, da bo treba tudi v
                  okviru naše institucije čimprej usposobiti ljudi, da se bodo lahko uniformirani
                  policisti oziroma tisti, ki se bodo s to problematiko ukvarjali, kompentetno in pa
                  seveda strokovno obnašali in pa odzivali na te probleme nasilja. Verjetno bom v
                  drugem vprašanju, in sicer okrog pobega specialca Zdenka Poljška in pa datuma, ki
                  so se pojavili v časopisih nedorečen, kajti stvar še temeljito raziskujemo.
                  Poljšak seveda ni pobegnil 19., ampak je pobegnil 20<gap n=".."/> V današnjem časopisu je
                  tudi navedeno, kakšen je bil razlog, da je tisti dokument, ki pa je dejansko
                  neupravičeno prišel v roke, bil datiran z 19<gap n=".."/> Skratka tiralica se je pisala 19.,
                  ker pa so čakali še na fotografije, je ostala v računalniškem zapisu in naslednji
                  dan, ko je Poljšak tudi pobegnil, se je dopolnila, tako da je datum v glavi ostal
                  19., izdana pa je bila 20<gap n=".."/> Ministrstvo za notranje zadeve problem resno proučuje
                  in seveda dokler ne bo v celoti in pa celostno ugotovilo, zakaj, na kakšen način
                  je do tega prišlo in kdo je za to odgovoren, bi bilo seveda sleherno odgovorjanje
                  na to vprašanje prezgodaj, zato bomo seveda o tej stvari odgovorili kasneje.
                  Osnovna poanta, osnovni razlog, da je prišlo do te napake, pa je v tej zadevi
                  oziroma povezavi, ki sem jo povedal.</p>
            </sp>
            <sp who="SDZ1:MozetičMiroslav">
               <speaker>PODPRESEDNIK MIROSLAV MOZETIČ:</speaker>
               <p>Hvala lepa. Dodatno vprašanje. Bo še kdo odgovarjal? Ministrstvo za finance.</p>
            </sp>
            <sp who="SDZ1:KovačičBoris">
               <speaker>BORIS KOVAČIČ:</speaker>
               <p>Žal vam moram povedati, da mi na Ministrstvu za finance pismenega vprašanja nismo
                  dobili, zato bi težko danes odgovoril, zlasti zato, ker kot veste, ta davek
                  pobirata dve davčni službi v Sloveniji, zato bi moral pismeno vprašanje dobiti
                  natančno in bomo potem pripravili pismeni odgovor. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje gospa Simšič.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Ministrstvu za finance bi rada rekla samo to, da bom poslala tudi pisno vprašanje
                  in seveda bom zadovoljna s tistim odgovorom, mislim, upam, da bom lahko
                  zadovoljna. Ga pa seveda sprejemam. Glede na to, kar je rekel gospod Debelak okoli
                  tiste komisije, ki jo Vlada nikakor noče ustanoviti, pa se s tega mesta
                  pridružujem in dajem Vladi pobudo, da končno dejansko odloča o tej komisiji, jo
                  ustanovi, da bo lahko začela z delom. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Naslednje vprašanje postavlja Nada Skuk.</p>
            </sp>
            <sp who="SDZ1:SkukNada">
               <speaker>NADA SKUK:</speaker>
               <p>Hvala za besedo. Vsem lep pozdrav. Končno se je tudi malo ohladilo, verjetno pa
                  bomo zopet zagreli s svojimi vprašanji to naše ozračje. Jaz sem sicer dobila
                  odgovor na dvakrat postavljeno vprašanje. Danes pisno na klop, seveda brez
                  podpisa. Ne vem, kdo na Vladi to pošilja, brez podpisa je v glavnem, vendar nisem
                  zadovoljna in bi rada še dodatno vprašala, in sicer gre za arhiv RTV Slovenija o
                  uporabi arhivskih posnetkov na proslavi LDS v Topoljščici. In sicer, odgovor sem
                  dobila, da je določena firma, ki je ne bom imenovala, naročila in odkupila
                  arhivske posnetke, vendar jaz se s takim odgovorom ne zadovoljim, ker govori
                  odgovor istočasno o enkratni uporabi in o odkupu, torej bi želela natančen
                  odgovor. Če gre za odkup, pomeni, da je to potem v trajni lasti. Če gre pa za
                  enkratno uporabo, je verjetno to nekaj drugega, zato bi ponovno želela natančen
                  odgovor, ali je šlo za odkup in torej trajno last, ali samo za enkratno uporabo in
                  seveda tudi zaradi tega, ker je zaradi tega tudi verjetno velika razlika v ceni in
                  pa še dodatno ni bilo odgovora, ali je tudi avtor dobil te avtorske pravice
                  plačane. Ne morem se pa strinjati, da Vlada ni pristojna za te odgovore, kot je v
                  uvodu napisano in je pač posredovano v imenu RTV na to, ker verjetno za izvajanje
                  zakonov in nadzor nad RTV, če je javni zakon, pa vendarle je pristojna Vlada.</p>
               <p>Potem bi želela tudi ponoviti vprašanje, ki sem ga pred enim mesecem postavila in
                  sem takrat dobila ustno zagotovilo, da bom dobila takoj odgovor, in sicer gre za
                  vprašanje v Tehnološkem razvojnem skladu Republike Slovenije, želela bi na kratko
                  povzeti, želim odgovor o delu tega sklada, in sicer vsebinsko naj se predstavi
                  gospodarski subjekt, v skladu s 4. členom zakona o tehnološkem razvojnem skladu,
                  če pa so sprejeti kakšni drugi kriteriji, tudi njihovo opredelite, potem pregled
                  sestave oziroma strukturo sestave, organov tega sklada in pa tudi programske
                  smeri. Kot sem rekla, dobila sem zagotovila, da bom dobila odgovor takoj, pa ga še
                  nisem dobila po enem mesecu. In kot tretje oziroma novo vprašanje bi želela
                  vprašati Ministrstvo za pravosodje oziroma ministrico. Glede na to, da smo že pri
                  obravnavi poročil javnih pravobranilcev samoupravljanja aprila letos ugotavljali,
                  da se zadeve potem ustavljajo na sodiščih, da sodišča ne zmorejo opraviti vseh teh
                  primerov, bi želela vprašanje, kakšno je trenutno stanje glede primerov in
                  obravnave na delovnih in socialnih sodiščih in kakšne ukrepe predvideva
                  ministrica. V podporo pa samo še to. Dobila sem namreč pismo gospoda C.B. iz
                  Verovškove 53, iz Ljubljane, ki zatrjuje, da že šest let čaka v vrsti, da bo
                  njegov primer rešen in se obrača name kot na poslanko, da skušam vplivati, da bi
                  se kadrovsko in z materialnimi sredstvi omogočilo, da bi sodišča bolj ažurno
                  opravljala svoje delo. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor. Ministrstvo za pravosodje.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>V zvezi z zadnjim vprašanjem poslanke Skukove, bi lahko odgovoril takole.
                  Ministrstvo oziroma Vlada je že predlagala spremembe zakona o sodiščih, ki bi
                  omogočil pospešeno delo sodišč. Ta zakon je bil po hitrem postopku tudi na tej
                  seji sprejet. Ministrstvo je poslalo v vladno proceduro tudi zakon o sodniški
                  službi, kjer bi omogočili večje zaposlovanje mladih, perspektivnih in pa
                  strokovnih kadrov in s tem zmanjšali zaostanek tako na rednih, posebno pa še na
                  delovnih in socialnih sodiščih. Tako, da bo ta zakon po vsej verjetnosti tudi na
                  prvi septembrski seji oziroma septemberski seji Državnega zbora prav tako
                  predlagam, da se sprejme po hitrem postopku, da bi lahko čimprej sanirali to
                  stanje. Kar se tiče pa takih konkretnih primerov, je možno tako zadevo pospešiti v
                  kolikor resnično gre za šestletno v bistvu neaktivnost sodišča, da se uporabi tako
                  imenovani inštitut nadzorstvene pritožbe, pa da prizadeta stranka bodisi
                  predsedniku sodišča, predsedniku višjega sodišča, ali pa ministru za pravosodje
                  pošlje konkreten primer in pritožbo in potem po uradni dolžnosti, to pa je v
                  pristojnosti Ministrstva za pravosodje, lahko urgiramo in lahko zahtevamo
                  pojasnila, zakaj je ta postopek toliko časa trajal oziroma urgiramo, da se ta
                  postopek pospeši. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Drugih odgovorov ni. Dodatno vprašanje? Naslednje vprašanje Drago
                  Šiftar.</p>
            </sp>
            <sp who="SDZ1:ŠiftarDrago">
               <speaker>DRAGO ŠIFTAR:</speaker>
               <p>Jaz bi samo Ministrstvo za pravosodje vprašal, na kakšni osnovi je bil gospod
                  Adolf Štorman, ki je bil kaznovan kot specialni povratnik, predčasno izpuščen iz
                  zapora in kdo je o tem odločal?</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor ministrstva.</p>
            </sp>
            <sp who="SDZ1:TratnikJože">
               <speaker>JOŽE TRATNIK:</speaker>
               <p>Hvala lepa za besedo. Najprej bi vprašal gospoda poslanca, odkod trditev za
                  specialnega povratnika. Specialni povratnik je pravni izraz za tistega, ki
                  ponavlja istovrstna kazniva dejanja. Tako, da težko govorimo o specialnih
                  povratnikih, kadar gre tudi za storilce večkratnih kaznivih dejanj pa so ta
                  dejanja različna. Poleg tega seveda je treba upoštevati, da je bilo gospodu
                  Štormanu kljub temu, da je bil, če uporabim ta izraz, večkrat kaznovan, so bile te
                  kazni že brisane tudi. Ko je bil na prestajanju kazni je vložil prošnjo za pogojni
                  odpust. O odpustu je na podlagi zakona o izvrševanju kazenskih sankcij odločala
                  tričlanska komisija s predstavnikom Ministrstva za pravosodje, Vrhovnega sodišča
                  in Republiškega javnega tožilstva, takrat še.</p>
               <p>Gospodu Štormanu je bilo ugodeno in je bil 3,5 mesece izpuščen pred potekom redne
                  kazni, za katero je bil obsojen. Ta kazen bi prav tako potekla lani avgusta
                  meseca, če bi jo prestal do konca. Skratka, uporabljen je bil inštitut pogojnega
                  odpusta, ki ga določa zakon o izvrševanju kazenskih sankcij, in ta inštitut se
                  uporablja pri vseh tistih, ki izpolnjujejo zakonske pogoje. Ta inštitut ni
                  korekcija izrečene kazni. Gre za obnašanje v zavodu, za pričakovanje, da na
                  prostosti ne bo ponavljal istovrstnih ali podobnih kaznivih dejanj in da ima
                  priskrbljene pogoje za redno življenje, skratka, da ima stanovanje in delovno
                  razmerje. Vse te pogoje je gospod Štorman takrat izpolnjeval in tako je lahko
                  komisija ugodno rešila njegovo prošnjo.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje? <stage>(Ne.)</stage> Naslednje vprašanje Štefan
                  Matuš.</p>
            </sp>
            <sp who="SDZ1:MatušŠtefan">
               <speaker>ŠTEFAN MATUŠ:</speaker>
               <p>Hvala za besedo. Spoštovani! Ministrstvo za šolstvo in šport je 23.6., z dopisom
                  št. 603-15/95 ravnateljem osnovnih šol sporočilo, da je z dogovorom z Vlado BIH v
                  šolskem letu 1995/1996 ukinjeno šolsko izobraževanje za začasne begunce. Begunske
                  otroke s tem dopisom ministrstvo vključuje v redno osnovnošolsko izobraževanje.
                  Torej gre za vsiljeno, celo nasilno potezo ministrstva, ki slovenskim otrokom v
                  osnovnih šolah vsiljuje tuje govoreče otroke v skupno izobraževanje.</p>
               <p>Pri tem naj poudarim, da ti otroci ne obvladajo slovenskega jezika, nekateri niti
                  v fazi sporazumevanja. Sprašujem, od česa oziroma od katerih kriterijev je odvisna
                  vključitev posameznega števila begunskih otrok na posamezno osnovno šolo? Kdo bo
                  plačal prevoze teh otrok v te osnovne šole? Kdo bo plačal šolsko malico tem
                  otrokom? Kdaj je bil izveden popis šoloobveznih otrok začasnih beguncev? Kdo bo
                  izpeljal razporeditev teh otrok po posameznih osnovnih šolah oziroma razredih? Ali
                  ministrstvo prevzema odgovornost možnih mednacionalnih konfliktov? Ali ni to prva
                  faza asimilacije teh otrok v smislu pristanka naše Vlade, da ti begunci postanejo
                  stalni prebivalci naše države? Kajti iz samega dopisa sledi, da se govori celo o
                  osebah, ki nimajo priznanega statusa begunca, torej so ilegalci.</p>
               <p>Istočasno na koncu dajem pobudo, da ministrstvo takoj prekliče omenjeno akcijo
                  vključevanja v redne osnovne šole in organizira osnovnošolsko izobraževanje
                  begunskih otrok kot je to bilo urejeno do letošnjega leta. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor ministrstva. Državni sekretar.</p>
            </sp>
            <sp who="SDZ1:ValenčičTea">
               <speaker>MAG. TEA VALENČIČ:</speaker>
               <p>Hvala lepa. Spoštovani gospod predsedujoči, poslanke in poslanci! Rada bi
                  povedala, da je bilo seveda v zvezi s tem vprašanjem opravljenih precej analiz in
                  spremljanj tekom vseh let, so pa bili začasni begunci v posebnem paralelnem
                  šolskem programu. Rada bi povedala, da se je seveda to število beguncev izredno
                  zmanjšalo, zato smo predlagali, da se v tistih okoljih, kjer je število teh otrok
                  minimalno, tam kjer je prostor in tam, kjer so zadoščeni tudi drugi pogoji, ti
                  otroci vključijo v redni šolski program. Kjer je pa seveda vprašanje izredno
                  kompleksno, bi prosila gospoda poslanca, da mi na vsa ta individualna vprašanja
                  pripravimo odgovor in ga tudi pisno posredujemo. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje.</p>
            </sp>
            <sp who="SDZ1:MatušŠtefan">
               <speaker>ŠTEFAN MATUŠ:</speaker>
               <p>Zahvaljujem se za odgovor, ki ni bil praktični odgovor. Ne morem se pa strinjati,
                  da ste opravljali analizo tekom let. Koliko let? Saj konec koncev ni to deset let,
                  to se pravi, da je neko analizo težko opravljati, ampak ste jo lahko opravljali
                  samo zadnji dve leti.</p>
               <p>Gre za tisto okolje, kjer je število minimalno. Iz tega dopisa ni razvidno. Iz
                  dopisa je praktično razvidno, da gre to za vse osnovne šole v Sloveniji. Vse
                  osnovne šole so dobile ta dopis, in da gre izključno za razpustitev osnovnih šol
                  za begunce in vključitev izobraževanja oziroma begunskih otrok v redno
                  izobraževanje osnovnih šol.</p>
               <p>Prosil bi, da mi dejansko pošljete pismeni odgovor, ampak to v času sedmih dni,
                  ali najmanj v 14 dneh, kajti verjetno bo potrebno na nek zakonodajni način to
                  drugače urediti, kajti vidim, da celo svoj odnos do zakona o šolstvu bom na tem
                  primeru moral spremeniti. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Naslednje vprašanje Ivan Sisinger, ki ga ni. Naslednje vprašanje Ivo
                  Hvalica. Gospod Hvalica, želite postaviti vprašanje?</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Spoštovani! Moje poslansko vprašanje naslavljam na Ministrstvo za
                  promet in zveze. Ponedeljek 17. julija sem prevozil cesto Razdrto - Ljubljana in
                  plačal novo ceno 300 tolarjev. To je 80 več kot prej, kar pomeni 36% povišanje.
                  Hkrati se je cestnina na gorenjski avtocesti povečala za 10%, to je od 100 na 110
                  tolarjev. Ministrstvo za promet in zveze pojasnjuje, da je v ceni 300 SIT
                  vključena tudi vožnja po novi 14 kilometrov dolgi cesti do Divače, toda prebivalci
                  Vipavske doline in Goriške, ter vozniki, ki gredo v Italijo čez Vrtojbo, odnosno
                  Rožno dolino, ne vozijo po tem odseku.</p>
               <p>Torej, moje vprašanje je, kako je mogoče nekaj zaračunati, kar ne daš?</p>
               <p>Prejel sem več pisem in telefonskih klicev ljudi, ki so dobesedno ogorčeni nad
                  tem. Zahtevam v imenu le teh, da se cena popravi v skladu z ostalimi poviški. To
                  je, da znaša maksimalno, če gremo 10% in še nekaj gor, in da bo okroglo 250
                  tolarjev v eno smer. Hvala. Pričakujem takojšen odgovor, tukaj in sedaj.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor ministrstva. Minister za promet in zveze.</p>
            </sp>
            <sp who="SDZ1:UmekIgor">
               <speaker>IGOR UMEK:</speaker>
               <p>Gospod predsedujoči, spoštovane poslanke in poslanci! Na avtocestah v Sloveniji
                  imamo dva načina pobiranja cestnine, to je zaprti in odprti cestninski sistem. Do
                  otvoritve novega odseka avtoceste Razdrto - Divača je bil na primorskem kraku
                  avtoceste zaprt cestninski sistem. Takšen cestninski sistem je bil predviden tudi
                  po študiji Cestninski sistemi na avtocesti v Sloveniji. Prvotno je bilo
                  načrtovano, da se do graditve avtocestnega odseka Čebulovica-Divača v celoti
                  odstrani obstoječa cestninska postaja Razdrto in se na lokaciji v Divači postavi
                  začasna cestninska postaja, na lokacijah na Razdrtem, na kraku proti Vipavi in pa
                  v Senožečah pa se postavijo stalne cestninske postaje. S tem bi se podaljšal
                  obstoječi zaprti cestninski sistem. Na osnovi kasnejših ekonomskih in tehničnih
                  izračunov pa je bilo ugotovljeno, da prvotno načrtovani sistem ni ustrezen,
                  začasna cestninska postaja naj bi stala 650 milijonov tolarjev plus še kasnejše
                  rušenje. V končni fazi bo zaprti sistem funkcioniral s sledečimi cestninskimi
                  postajami: Razdrto za smer proti Vipavi, Senožeče, Dane in Kozina. Do uvedbe
                  takega sistema pa je bila na podlagi predloga iz študije Cestninski sitemi na
                  avtocestah v Sloveniji, tretja revidirana izdaja iz maja 1995, uvedena začasna
                  rešitev cestninskega sistema. Tako v tem začasnem sistemu predstavlja cestninska
                  postaja Razdrto konec zaprtega cestninskega sistema in istočasno deluje kot del
                  odprtega cestninskega sistema. S tem je poleg ekonomskega in tehničnega vidika
                  upoštevano tudi mnenje, pri katerem je do prehoda na avtomatski način cestninjenja
                  na novo zgrajenih odsekih potrebno predviditi tako imenovane odprte sisteme. Način
                  plačevanja cestnine na odprtem sistemu izhaja iz soglasja k sklepu skupščine
                  Skupnosti za ceste še iz leta 1985 in o spremembah tega sklepa. Tak sistem je v
                  veljavi še danes in tudi zgoraj omenjena študija ga je ponovno pritrdila. Pri
                  odprtih cestninskih sistemih se cestnina plačuje za celotni odsek, ki ga je možno
                  prevoziti. Posamezne avtocestne odseke pa določeno število uporabnikov uporablja
                  tudi brez plačila cestnine. Tako, recimo, na Gorenjskem lahko nekdo iz vhoda
                  Kranj, zahod Kranj isto plača 110 tolarjev kot plača od Karavanškega tunela do
                  Ljubljane. V konkretnem primeru za odsek Razdrto in Divača je ustrezno izračunana
                  enotna tarifa, dodana k tarifi za prevoženo pot v zaprtem cestninskem sistemu, ne
                  glede na to, kje vozilo zapusti ali vstopi na avtocesto. Poudarjamo, da so
                  principi v svetu enaki in pri plačevanju cestnine upoštevajo celotno dolžino
                  avtoceste v odprtem sistemu. V primeru začasne rešitve na cestninski postaji
                  Razdrto uporabniki iz Vipavske doline in Goriške pa že brezplačno, recimo,
                  uporabljajo avtocesto na odseku Razdrto - Divača, v obeh smereh gre cirka 2000
                  vozil na dan. Ter na odseku Senožeče - Divača približno 1000 vozil na dan.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje?</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala lepa. Gospod minister, jaz sem vam nastavil zanko in vi je niste
                  pogruntali.</p>
               <p>Poglejte, napisal sem točno, da sem prevozil od Razdrtega v Ljubljano - vi mi pa
                  govorite o odprtem sistemu, po katerem jaz lahko grem še naprej, meni ni nič več
                  na razpolago. Nič več, jaz sem vam za nalašč zapisal, da sem prevozil od Razdrtega do Ljubljane. Najmanj, kar bi morali narediti, bi morali, če že opravičujete
                  ceno, pa s študijami tisto, mislim ne vzdrži, ampak pustimo, recimo, da imate tu
                  prav, ampak, če že vi ne morete, ne uspete pobrati cestnine v tej smeri iz
                  Ljubljane dol, ker vi vedno razmišljate po ljubljansko, kako greš dol. Mene to ne
                  briga. Jaz vstopam v Razdrtem in ne morem v nobenem primeru prevoziti tistega, kar
                  mi ponujate zastonj. Tu vaš odgovor ne vzdrži. Lepo vas prosim, najmanj kar morate
                  narediti, ker sicer bodo davkoplačevalci oziroma plačevalci cestnine popenili, je
                  to, da uvedete dve tarifi, če že ne morete za smer iz Ljubljane za dol in rečete:
                  lahko pač, jasno on prevozi tudi drug odsek, ker recimo, da se mu zljubi iti v
                  Novo Gorico skozi Sežano ali pa Divačo, ne velja pa v obratno smer. Vi tega niste
                  pazljivo prebrali. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepša. Gospod minister.</p>
            </sp>
            <sp who="SDZ1:UmekIgor">
               <speaker>IGOR UMEK:</speaker>
               <p>Jaz se opravičujem, cesta pelje v obe smeri in odprti sistem velja tudi v obratni
                  smeri, ker se vedno zaračuna za polno kilometražo avtoceste, se pravi, tudi v tem
                  primeru se šteje od Divače do Ljubljane. Nekateri pridejo prej gor, nekateri
                  pridejo na nekaterih odsekih prej gor, nekateri pa pozneje, vendar je pa v skladu
                  z odprtimi cestninskimi sistemi, tako kot velja vsepovsod po svetu.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Še eno vprašanje, gospod Franc Zagožen.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani zbor! Jaz imam pravzaprav pobudo Ministrstvu za okolje in prostor in
                  Vladi, da v skladu z zakonom o gospodarskih javnih službah pripravita pravne
                  podlage za ustanovitev javnega podjetja, ki bo zbiralo in predelovalo živalske
                  kadavre in klavnične odpadke.</p>
               <p>Iz podjetja KOTO, ki ima tudi nekatere druge dejavnost, naj se pred lastninjenjem
                  izloči kafelerija in predelava beljakovinskih koncentratov in ustanovi kot javno
                  podjetje.</p>
               <p>Zbiranje in predelava klavničnih odpadkov in živalskih kadavrov je dejavnost, ki
                  je z izrednega pomena za okolje in zdravje ljudi in živali, javna dobrina, ki jo
                  je treba varovati. Podjetje Koto je edino, ki to dela in je zaradi tega monopolno
                  podjetje, ki je doslej to dejavnost sicer dobro opravljalo na modernih in
                  zadostnih kapacitetah za potrebe cele države, je pa izkoriščalo svoj monopolni
                  položaj ob zadnjih dogodkih v tem podjetju, zaradi katerih je prišlo tudi do
                  stavke, pa se je pokazala velika ranljivost take rešitve in po moji oceni bi
                  privatizacija in podelitev koncesije problema ne rešila v celoti. Predvsem gre za
                  to, da je vsa živinoreja in klavna industrija v Sloveniji odvisna od tega edinega
                  podjetja, ne samo zaradi odvoza in predelave teh odpadkov, ampak odvisna tudi
                  ekonomsko, ker jih monopolno podjetje lahko vedno izsiljuje. Podjetje KOTO ima
                  težave z lastninskim preoblikovanjem. Izgleda, da je tudi tam prihajalo do
                  oškodovanja družbene lastnine, zaradi česar program ni bil odobren. Slišal sem, da
                  je večinski delež že prenešen na Sklad za razvoj in je torej prava priložnost, da
                  se ta problem reši na ustrezen način. Doslej pobude v tej smeri, ki smo jih dajali
                  in ki so jih dajala tudi predvsem podjetja iz mesne industrije, v Sloveniji niso
                  naletele na odziv. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Mislim, da ni treba odgovarjati na pobudo. Vlada bo proučila in delala
                  naprej. Imamo še dva spraševalca in enega zamudnika. Najprej ima vprašanje gospod
                  Ciril Ribičič. Nekateri so se odpovedali.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani! Gospodična Vanja Gačnik iz Domžal, naša državljanka in državljanka
                  Kanade je hotela svojemu zaročencu, študentu, s katerim skupaj prebivata v Kanadi,
                  v 10 dneh razkazati Slovenijo, svojo deželo, kot pravi. Ker pa je njen zaročenec
                  musliman iz Bosne in Hercegovine s starim jugoslovanskim potnim listom, sta
                  naletela na nepremostljive težave. Najprej sta uspela izposlovati slovensko vizo
                  pri veleposlaniku, gospodu doktorju Capudru v Parizu, ki jima je svetoval, da
                  imata tudi garantno pismo. Do tu je vse v redu. Od tu dalje pa sta naletela na
                  grobo zavračanje, neprijaznost, kletvice s strani naših predstavnikov obmejnih
                  policistov, kar je gospodična Gačnik natančno zapisala v svojem zapisu, ki ga je
                  naslovila <q>"Slovenija, moja dežela"</q>. Če pustimo ob strani prizadeta čustva dekleta,
                  o katerem govorim, si lahko postavimo nekaj vprašanj. Prvi problem je v povsem
                  različnem tolmačenju veljavnih predpisov - na eni strani naših diplomatskih
                  predstavništev in predstavnikov zunanjega ministrstva, na drugi strani pa obmejnih
                  policistov in notranjega ministrstva. Drugi problem je v nekorektnem, grobem,
                  nekulturnem - zlobno bi lahko rekli v balkanskem odnosu, ki so ga pokazali obmejni
                  policisti v dveh opisanih primerih in ki so po pričevanju tudi precej slabši, kot
                  pa so bili do konkretnih oseb na italijanski strani. In tretji problem je dejstvo,
                  da se nikomur od predstavnikov Slovenije, ne diplomatskih, ne policiji ni zdelo
                  potrebno opravičiti, ker je prišlo do težav, ne po krivdi prizadetega, ampak po
                  krivdi različnega tolmačenja v državnih organih Republike Slovenije. Pričakujem
                  tako opravičilo od predstavnikov obeh pristojnih ministrstov, vprašanji sta pa
                  naslednji. Kako je kaj takega sploh mogoče? In drugo vprašanje. Kaj bosta ustrezna
                  resorja storila, da se kaj takega ne bo moglo več ponoviti? Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor Ministrstvo za notranje zadeve.</p>
            </sp>
            <sp who="SDZ1:DebelakSlavko">
               <speaker>MAG. SLAVKO DEBELAK:</speaker>
               <p>Konzularni oddelek našega Ministrstva za zunanje zadeve nas je 25.12.1993
                  obvestil, da potni listi bivše Jugoslavije, rdeči, za državljane Bosne in
                  Hercegovine od 1.1.1994 dalje več ne veljajo. Mi smo temeljito proučili to zadevo
                  in v tem kontekstu seveda tudi sporočili vsem enotam, ki opravljajo policijsko
                  kontrolo na mejah, da od 1.1.1994 dalje državljani Bosne in Hercegovine ne morejo
                  vstopati oziroma izstopati v državo Slovenijo z bivšimi potnimi listi oziroma s
                  tako imenovanimi rdečimi potnimi listi. Postopek policijskih organov na meji, ko
                  niso dovolili s tem potnim listom, je bil pravno formalno korekten, saj zakon o
                  tujcih in pa zakon o potnih listinah določata, da se lahko viza za vstop oziroma
                  izstop, tranzit, poslovna viza oziroma kakšna druga viza lahko odtisne samo v
                  veljavno potno listino. Zakaj je gospod dobil tolmačenje na slovenskem
                  veleposlaništvu v Parizu drugačno proučujemo, in bomo seveda skušali ugotoviti,
                  zakaj prihaja do razhajanja. V tem prvem delu poudarjam, da je bil seveda postopek
                  glede vstopa v državo z potno listino oziroma z neveljavno potno listino korekten.
                  Kar se pa tiče odnosa policistov na meji, to se pravi iz slogana, ki ga je gospa,
                  ki se je pritožila navedla <q>"Slovenja, moja dežela"</q> oziroma <q>"Slovenija, prijazna
                  dežela"</q> pa iz njenih ugotovitev vsekakor izhaja, da ta odnos policistov ni bil
                  dober. Zato ga proučujemo in seveda v tem delu, če bomo ugotovili, da je bil
                  dejansko takšen, kot je gospa navedla oziroma gospodična navedla, se bomo njej
                  opravičili, zoper policiste pa zaradi nekorektnega, netaktičnega postopka pa tudi
                  ustrezno ukrepali. V navezi z veleposlaništvom Slovenije v Parizu ugotavljamo
                  tudi, ali prihaja do različnih razlag nekaterih določb zakona, vsekakor pa
                  Ministrstvo za notranje zadeve ugotavlja, da je bil postopek z ugotavljanjem
                  verodostojnosti potne listine upravičen in korekten. Če bomo ugotovili seveda
                  kakšne druge napake oziroma nedoslednosti, bomo k temu ustrezno ukrepali. In kot
                  sem že povedal se prizadeti stranki oziroma tudi tej osebi iz Kanade, ki je sicer
                  muslimanski državljan, bosanski državljan in ni mogel vstopiti v Slovenijo,
                  opravičili.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje. Ministrstvo za zunanje zadeve odgovor morda?</p>
            </sp>
            <sp who="SDZ1:ThalerZoran">
               <speaker>ZORAN THALER:</speaker>
               <p>Vprašanje, ki smo ga dobili v naprej, se je nanašal na splošno na odnos
                  diplomatsko konzularnih predstavništev do strank tako, da se s tem konkretnim
                  primerom nismo mogli poukvarjati in mislim, da je zadovoljivo odgovoril že
                  predstavnik notranjega ministrstva. Gre namreč za to, da smo lani v vseh DKP-jih
                  izdali 86 tisoč 872 vizumov in da seveda prihaja do zelo različnih situacij,
                  predvsem osebnih situacij. Kolikor sem slišal, je očitno v tem primeru šlo za zelo
                  specifično osebno situacijo in predvidevam, da je naš veleposlanik v Parizu to
                  specifično situacijo hotel upoštevati in bona fide delovati čimbolj v korist tudi
                  stranke, očitno pa to ni dalo želenega rezultata. Drugače pa si bom tudi sam
                  prizadeval, da konzularni oddelek in seveda notranje ministrstvo, ki deluje na
                  meji, da delujeta čimbolj usklajeno. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani! Zahvaljujem se za odgovor, ki je bil dovolj natančen in tudi za te
                  obljube, ki smo jih dobili iz Ministrstva za notranje zadeve. Sem pa obema
                  ministroma posredoval zapis, o katerem sem govoril na štirih tipkanih straneh, ki
                  opisuje celotno situacijo tako, da upam, da bo tudi Ministrstvo za zunanje zadeve
                  lahko odgovorilo na konkretno zadevo, se pravi, dodatno vprašanje je, kaj bo
                  storjenega za to, da bo prišlo do usklajenega tolmačenja predpisov o tem ali je
                  možno dajati v takšne sporne potne listine slovensko vizo ali ne? Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Odgovor morda.</p>
               <p>Naslednje vprašanje postavlja Miran Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. Moje osnovno vprašanje je bilo zelo podobno, kot vprašanje gospoda
                  Berliča in se je nanašalo na samovoljno oranje njiv v posesti Kmetijskega
                  kombinata Ptuj.</p>
               <p>Glede na dane odgovore pa naslednje. Veseli me izjava gospoda ministra Osterca, da
                  Vlada, ministrstva in Sklad kmetijskih zemljišč in gozdov ugotavljata, da
                  nasprotujeta kršenju zakonov in samovolji kmetov v podobnih primerih. Veseli me
                  zato, ker doslej takšne izjave nisem slišal. Tudi Vlada in ministrstva, da ne bi
                  govoril o posameznih strankah v tem parlamentu, so namreč doslej vedno poudarjali
                  le počasno reševanje denacionalizacijskih zahtevkov. S tem pa je bilo tudi ob
                  pomoči političnih strank, Vlade in posameznih ministrstev ustvarjeno politično
                  vzdušje, ki je pogojevalo in spodbujalo taka ravnanja. Denacionalizacijskim
                  opravičencem ni bilo jasno povedano, da je tudi za večino njih zakon slab, in da
                  bo v korist predvsem manjšega števila upravičencev, ki bodo pač v naravi prejeli
                  dosedanja podjetja, trgovine, hotele, gradove, gozdove in podobno, za veliko
                  večino, predvsem za kmete pa kaj zelo ustrezen ni. Pričakoval bi, da bodo zato
                  protagonisti tega zakona to pripravljeni denacionalizacijskim upravičencem,
                  posebej tem kmetom tudi zelo jasno povedati, sicer bo takih primerov samovolje še
                  več. In glede na izjave gospoda ministra Osterca in te moje ugotovitve ga
                  sprašujem, ali je ministrstvo po sprejetem opozorilu Kmetijskega kombinata Ptuj,
                  pisno ali ustno sporočilo organizatorjem samovoljnega posega v posest Kmetijskega
                  kombinata Ptuj, da do tega niso upravičeni in da bodo s tem storili kaznivo
                  dejanje. Hvaležen bi bil za odgovor, samo da ali ne.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod minister.</p>
            </sp>
            <sp who="SDZ1:OstercJože">
               <speaker>DR. JOŽE OSTERC:</speaker>
               <p>Gospod predsedujoči, poslanke in poslanci! Seveda je razumljivo, da gospod Potrč
                  ne more slediti vsega, kar jaz kje izjavljam. Ko so v letu 1991 kmetje na območju
                  Zadruge Novo mesto preorali njive, sem jim takrat povedal, protipravnih posegov
                  ministrstvo ne more podpirati. In vsi tisti, vsi tisti prekrški tečejo po
                  normalnih pravnih poteh, ministrstvo ni v ničemer posredovalo. Ko je kmet Žampa s
                  svojimi somišljeniki letos spomladi preoral in me je vprašal, sem mu podobno
                  odgovoril. In ko so se letos zbrali v Markovcih, mislim da je bilo to maja in sem
                  popoldne, ko sva z gospodom Daisingerjem sedela v Forminu in so mi povedali, da so
                  bili tam in so se dogovorili, sem predstavnikom, ki so mi to povedali, povedal,
                  ministrstvo protipravnih dejanj ne bo podpiralo. Pravni postopki bodo pač stekli
                  kot zakoni to predpisujejo, omogočajo. Tako da, res pa pisno nismo odgovorili
                  doslej nikomur, to pa priznam in tudi nismo bili zaprošeni za pisno mnenje, to je
                  tudi res. Skupaj z ministrstvom za pravosodje smo pa pisni odgovor pripravili in
                  je bil tudi posredovan v javnosti in je bil v javnosti tudi objavljen.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje?</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Se gospodu ministru zahvaljujem in opravičujem, ker ima najbrž prav, da res take
                  njegove izjave ne spremljam. Ampak rad bi ugotovil, da odgovora ni bilo in to je
                  po mojem tisto, kar delamo napačno. Če dobimo opozorila, moramo reagirati in
                  povedati tistim, ki<gap n="..."/> ne samo tistim, ki opozarjajo, ampak tudi tistim, ki
                  grozijo, da bodo to storili, naj tega ne store. S tem bi se tudi država postavila
                  do enega jasnega odnosa, ne pa če ima samo na različnih sestankih pač posamezna
                  mnenja. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. In še zadnja vprašanja gospoda Sisingerja.</p>
            </sp>
            <sp who="SDZ1:SisingerIvan">
               <speaker>IVAN SISINGER:</speaker>
               <p>Spoštovani predsedujoči, hvala da ste mi omogočili! Poslanke in poslanci, člani
                  Vlade! Imam vprašanje najprej Vladi. Po 45. členu zakona o pokojninskem in
                  invalidskem zavarovanju se roki za plačila prispevkov, način izterjave zapadlih
                  prispevkov, nadzor nad obračunavanim prispevkom, zamudne obresti, sankcije za
                  neplačevanje prispevkov določajo s posebnim zakonom. To področje je še vedno
                  urejeno s starim zakonom, ki je veljal že pred sprejemom zakona o pokojninskem in
                  invalidskem zavarovanju, to je leta 1990. Glede na dejstvo, da je zadnje čase vse
                  več govora o neplačevanju prispevkov in tudi ugotovitve zadnje seje pokojninskega
                  zavoda na to kažejo, je dejstvo, da je seveda vse preveč izpadov v javnem kot
                  tudi zasebnem sektorju teh primerov, ki so zadolženi za pobiranje, kontrolo in pa
                  seveda predvideno, ker pa je predvideno odločanje na reorganizacijo na tem
                  področju v plačilnem prometu in ker vemo, da je prispevke treba v šestih dneh po
                  izplačilu plač tudi seveda odvesti, se to ne dogaja. Zato sprašujem Vlado kdaj bo
                  predložila potrebni zakon, ki bo te zadeve tudi razrešil, kajti prispevki za
                  pokojninski, kot tudi za zdravstveno zavarovanje, so tako pomembni za ta dva
                  zavoda, da sedanji minus oziroma izgube kažejo predvsem in izhajajo izključno iz
                  neplačevanja prispevkov.</p>
               <p>Drugo poslansko vprašanje je Zavodu za statistiko Republike Slovenije. Zavod za
                  statistiko mesečno ugotavlja gibanje inflacije v državi na podlagi gibanja cen,
                  pravtako tudi z zamikom dveh mesecev ugotavlja gibanje in porast plač, tako v
                  gospodarstvu kot tudi v negospodarstvu. V zadnjem času je vse več odkritih
                  vprašanj, na podlagi kakšnih podatkov zavod ugotavlja inflacijo in na podlagi
                  katerih podatkov ugotavlja gibanje in porast plač. Namreč, mnogi mi sporočajo in
                  tudi v tej zvezi dobivam pisma, da dvomijo v točnost podatkov, na podlagi katerih
                  zavod objavlja gibanje inflacije, saj ugotavlja, da so cene vendarle v nenehnem
                  porastu pri raznih artiklih in na ostalem področju, kot je objavljeno v določenem
                  času, padajoča inflacija. Menijo namreč, da imajo občutek, da zavod objavlja te
                  končne podatke na podlagi priporočil Vlade. Na gibanju plač se ugotavlja porast in
                  se tudi postavlja vprašanje, ali so zajeti vsi podatki, ki so vezani na izplačilo
                  osebnih dohodkov, saj se ugotavlja, da v nekaterih gospodarskih panogah še vedno
                  osebne dohodke izplačujejo v bonih, kot tudi z nekaterimi drugimi materialnimi
                  izdatki, pri čemer se izogibajo plačilu prispevkov za pokojninsko in invalidsko
                  zavarovanje kot tudi za zdravstveno zavarovanje in v sklad za zaposlovanje. Zato
                  sprašujem Zavod za statistiko Republike Slovenije, da ustno oziroma pisno pojasni,
                  kako je z ugotavljanjem inflacije in gibanjem plač, na podlagi kakšnih podatkov se
                  ugotavlja gibanje plač, tako bruto in neto, v gospodarstvu kot tudi v
                  negospodarstvu, in kdaj bodo vključeni tudi boni in drugi materialni stroški v
                  gibanje plač, ker so sedanji podatki, po našem prepričanju, nerealni in netočni.
                  Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim za odgovore. Najprej državni sekretar iz Ministrstva za
                  finance.</p>
            </sp>
            <sp who="SDZ1:KovačičBoris">
               <speaker>BORIS KOVAČIČ:</speaker>
               <p>Drage poslanke in poslanci! Žal moram ugotoviti, da je trditev točna, ko je gospod
                  poslanec dejal, da je pobiranje davkov urejeno s starimi predpisi. Žal moram tudi
                  ugotoviti, da Vlada ne more v celoti nositi odgovornosti za nepobiranje teh
                  prispevkov in davkov, ker je velik del službe, ki to opravlja izven njene
                  pristojnosti. Žal moram ugotoviti tudi to, da je Vlada 11. maja tega leta poslala
                  v postopek sprejemanja zakon o davčnem postopku, ki ureja te probleme, vendar,
                  žal, ni bil uvrščen na dnevni red. Hvala lepa.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Direktor Zavoda za statistiko.</p>
            </sp>
            <sp who="SDZ1:BanovecTomaž">
               <speaker>TOMAŽ BANOVEC:</speaker>
               <p>Spoštovani zbor! Pripravil sem sicer daljši odgovor, pa mislim, da bi ga raje
                  objavili, na kratko pa tako. Res je, da v tej državi merimo inflacijo še vedno na
                  poseben način, in sicer se temu načinu reče, da je nekoč neka država, bivša država
                  prevzela indeks rasti cen na drobno za merilo inflacije. Cel svet jemlje za merilo
                  inflacije, ali v naši bližji okolici, indeks cen življenjskih potrebščin, to je
                  tisto, kar ljudje v trgovinah kupijo, pojejo in porabijo. Še posebej je to
                  pomembno za skupine in gospodinjstva, ki so, lahko bi rekli, ne v produkciji, te
                  upokojenske kategorije. Tisti, ki ste imeli priložnost to knjigo pogledati, na
                  strani 274, smo naredili neko strukturo porab teh družin - splošna slovenska
                  družina, ali gospodinjstvo, potem mešana, kmečka in pa samo čista meščanska in
                  mislim, da boste videli tudi strukturo. Jasno je, da je to merjenje nekoliko
                  težko, drago, ampak mislim, da je mednarodno korektno. Mislim, da smo imeli takoj
                  po osamosvojitvi tudi ustrezne mednarodne revizije. Merimo okrog 392 artiklov -
                  blago, robo in pa 98 storitev v 4 mestih. Vprašanje uporabe teh indeksov je
                  vprašanje ponderacije ali uteženja. To je največje vprašanje pravzaprav, ker tukaj
                  nobeden ni enak nobenemu in to je tisto vprašanje, ki moti večino ljudi, mene kot
                  direktorja pa seveda ponoči, od včeraj na danes, pa mi ne da spati, ker imajo
                  ljudje moj naslov in mi telefonirajo, kaj smo spet naredili. Moram povedati, da do
                  zdaj nobena Vlada ni vplivala direktno na ta indeks in tudi ni mogla. Poznam pa
                  eno zgodovinsko zadevo - sem precej časa direktor statistike - ko so hoteli v
                  Beogradu enkrat nek indeks zaradi nekega obiska neke delegacije časovno zadržati.
                  Moram tudi povedati, da se to ne izplača in ne dela preprosto zaradi tega, ker
                  imamo mednarodno recenzijo zelo popolno. Posebno vprašanje je - mislim, da Vlada
                  na tem veliko dela in premišljuje - kdaj bo šla država Slovenija kot merilo
                  inflacije v - tako pravi indeks cen življenjskih potrebščin - na tem projektu
                  delamo, moram pa povedati, da je bistveni pogoj za to spremembo, da so indeksi
                  nizki, ker v nasprotnem primeru bodo razne socialne kategorije ob prehodu iz tega
                  indeksa na drugega mislile, tako kot rečejo včasih, da jih je nekdo prinesel
                  okrog. To ni zadeva statistike. To je zadeva politične odločitve, tudi vas, Vlade
                  in pa verjetno še koga.</p>
               <p>Kar zadeva plače - nekaj teh ugotovitev je popolnoma pravilnih. Moram povedati
                  seveda, ampak statistika spet samo meri plače in imamo večkrat ta problem. Prvič
                  smo z merjenjem plač v zaostanku, ampak tudi v podjetjih so z izplačilom plač v
                  zaostanku. To se pravi, da je ta indeks nekoliko pozen. Ker je postal podlaga za
                  določanje pravic, raznih socialnih plač - nivo in indeks plač - je seveda izredno
                  pomembno, kakšne so in tiste ugotovitve, ki so tu pomembne, so sicer pomembne,
                  ampak moram reči, da so tudi marginalne. Povedati moram, da blaga, kot je gospod
                  poslanec Sisinger vprašal - plačila v blagu ne spremljamo, ampak to je konstanta
                  in ne vpliva dosti na sam indeks. Kot veste, je poleg tega nekaj podjetij in
                  velikih sistemov oproščenih tako imenovanih bruto dajatev proti raznim skladom. To
                  se sicer posebej vodi, ampak zato so pa neto plače. V tem primeru je neto plača
                  osnovni indikator. Kot veste, tudi tu je en projekt pri Vladi, pri kateri naj bi
                  tudi na zahtevo Državnega zbora naredili nekak celovit sistem posebej tistih plač
                  in izplačil, ki pravzaprav nimajo značaja čiste plače, plače delodajalec -
                  delojemalce. Pripravljamo posebno raziskavo, ki se ji mednarodno reče stroški
                  delovne sile. Ta bo tekla drugo leto. To se reče po angleško <q>"labour force cost"</q>,
                  kar pomeni, da se spremljajo tu celi stroški delovne sile tudi v naturi itd. Je
                  izredno draga, ker je anketna, ampak mislim, da je zelo pomembna tudi zaradi
                  drugega vstopa v te evropske asociacije, predvsem pa za posebne socialne
                  kategorije ljudi, ki imajo v takem primeru vedno pravično in je verjetno tudi
                  prav, da vedno znova sprašujejo, kaj se je zgodilo z zadevo. Mislim, da je dobro,
                  da veste, da je te, ta letopis v vaši knjižnici, da pa jaz imam obe ponderaciji
                  obeh cen s seboj, mi dajemo vsem to metodološko in strokovno recenzijo, mogoče bi
                  bilo dobro, da tisti, ki jih to zanima, da to dobite tudi v vaše računalniško
                  omrežje, da veste, kateri artikli so spremljani, po kateri ponderaciji itd. to ni
                  nobena tajnost.</p>
               <p>Če dam primer, ko sem tam; seveda in s tem končujem, cestnina, o kateri ste
                  govorili, nimamo v košarici, ne morem pomagati, ne moremo imeti vsega v košarici,
                  imamo pa kakšne druge stvari. To določamo takrat, ko vsako leto z anketo o
                  potrošnih navadah v gospodinjstvu vidimo, koliko gospodinjstva spreminjajo
                  potrošne navade. To vi z nacionalnim programom; oziroma ste potrdili tako
                  raziskavo.</p>
               <p>Oprostite, bil sem daljši. V imenu državnih uradnikov, ne samo funkcionarjev, vam
                  ravno tako, ali nam skupaj voščim prijetne gorske pa morske počitnice. Hvala.</p>
            </sp>
            <sp who="SDZ1:MozetičMiroslav">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Dodatno vprašanje morda? <stage>(Ne.)</stage></p>
               <p>Zahvaljujem se Vladi in predstavnikom Vlade za odgovore. S tem zaključujem to
                  točko dnevnega reda.</p>
               <p>Sedaj prehajamo k najavljenim nagradam. Imamo tri, kot po navadi. Prvi predlog
                  Janeza Kopača, da po opravljeni točki pobude in vprašanja poslank in poslancev, na
                  današnjem nadaljevanju 34. seje nadaljujemo z obravnavo 11. točke, to je predlog
                  zakona o spremembah in dopolnitvah zakona o Agenciji Republike Slovenije za
                  plačilni promet, nadziranje in informiranje - hitri postopek in jo dokončamo. To
                  je predlog proceduralne narave.</p>
               <p>Želi kdo besedo? Gospod Pregelj. <gap n="..."/><stage>(Vmesno govorjenje.)</stage><gap n="..."/></p>
               <p>Na glasovanje dajem ta predlog. Ugotovimo sklepčnost! Glasovali bomo o tem, da
                  nadaljujemo z 11. točko in jo dokončamo. <stage>(39 prisotnih.)</stage> Še enkrat
                  bomo ugotavljali sklepčnost. Ugotovimo sklepčnost! <stage>(44
                  prisotnih.)</stage></p>
               <p>Da bo vse skladno s poslovnikom, še enkrat ugotavljamo sklepčnost. Ugotovimo
                  sklepčnost! <stage>(39 prisotnih.)</stage></p>
               <p>Ugotavljam, da sklep ni sprejet. Tretje nagrade ne bomo podelili.</p>
               <p>Druga nagrada je enaka, ker smo nesklepčni, ne moremo odločati, je bil pa predlog
                  proceduralne narave, da opravimo 6.b točko, vendar ker smo nesklepčni o tem ne
                  bomo odločali.</p>
               <p>Prva nagrada je lepo povabilo, da se samo tisti, ki smo najbolj vztrajni, pred
                  avlo poslovimo, preden odidemo na dopust.</p>
               <p>V imenu predsednika in v svojem imenu želim vsem skupaj lepe avgustovske
                  počitnice. Sejo prekinjamo in jo nadaljujemo v septembru.
                  <stage>(Aplavz.)</stage></p>
            </sp>
            <stage type="time">(SEJA JE BILA PREKINJENA 28. JULIJA 1995 OB 13.23 URI IN</stage>
         </div>
      </body>
   </text>
</TEI>