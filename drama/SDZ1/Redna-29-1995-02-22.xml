<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-29-1995-02-22">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">318180333342B269C1257832004838F2</idno>
               <idno type="URI">318180333342B269C1257832004838F2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-29-1995-02-22.DZ" n="29">
               <name>Redna</name>
               <date when="1995-02-22"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-29-1995-02-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 22. FEBRUARJA 1995 OB 10.15 URI.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke in kolegi poslanci, gospe in gospodje! Pričenjam
                  nadaljevanje 29. seje Državnega zbora Republike Slovenije. Obveščen sem, da so
                  zadržani, in se današnje seje ne morejo udeležiti, naslednje poslanke in poslanci:
                  Jana Primožič, Franc Černelič, Vitodrag Pukl, Jože Jagodnik, Janez Vindiš, Mihaela
                  Logar, Branko Janc, Jožef Kopše za dopoldne, Drago Šiftar za eno uro, Geza Džuban
                  in Roberto Battelli. Prosim, da ugotovimo prisotnost v dvorani! Ugotavljam, da je
                  v dvorani 48 poslank in poslancev. Zbor je sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam. Današnje nadaljevanje 29. seje bomo pričeli z včeraj prekinjeno
                     <title>SPLOŠNO RAZPRAVO O PAKETU ŠOLSKIH ZAKONOV</title>, ostajamo torej pri
                  splošni skupni razpravi, potem bomo pa šli še na razpravo po posamičnih zakonih.
                  Mislim, da je zadnji zaprosil za besedo gospod Miroslav Geržina in mu besedo tudi
                  dajem. Želi še kdo sodelovati v skupni splošni razpravi? Gospod Partljič, Jadranka
                  Šturm.</p>
            </sp>
            <sp who="SDZ1:GeržinaMiroslav">
               <speaker>MIROSLAV GERŽINA:</speaker>
               <p>Hvala lepa za besedo. Dober dan, spoštovane poslanke, poslanci, predstavniki
                  Vlade! Tisti žlahten fluid razprave o šolski zakonodaji od včeraj se je nekoliko
                  zgubil skozi izredno sejo in pa skozi noč. Vendarle, tisto, kar me je dvignilo, bi
                  rekel, da se prijavim za razpravo je nekaj, kar manjka že v beli knjigi, ki pravi,
                  da se je potrebno pri oblikovanju nove šolske zakonodaje nasloniti na skupno
                  evropsko dediščino političnih, kulturnih, moralnih - in tukaj nekaj manjka.
                  Mislim, da tukaj manjka tudi <q>"duhovnih vrednot"</q>, ki so razpoznavne v človekovih
                  pravicah. Da pravni državi, pluralni demokraciji, strpnosti in solidarnosti, to
                  sem za, vendarle mislim, da manjka še smisel življenja, o katerem govorijo
                  priznani strokovnjaki pri nas, dr. Trstenjak ali njegov kolega dr. Frankl, ki smo
                  ga imeli priliko slišati tudi pri nas, starosta teh ljudi, ki o tem govorijo.
                  Zakaj pravim to? V 26. členu splošne deklaracije o človekovih pravicah, in sicer v
                  drugem odstavku piše, da mora biti izobrazba usmerjena k polnemu razvoju človekove
                  osebnosti. Paket naše šolske zakonodaje, ki je danes pred nami, prinaša po izjavah
                  predlagatelja in nekaterih skupin v parlamentu sicer nevtralno šolo, postopnost v
                  postopku uvajanja te šole, nerevolucionarnost. Vsi trije navedeni izrazi lahko
                  pomenijo tudi, po moje, ohranjanje enakih ali podobnih principov v šolstvu, ki so
                  veljali do sedaj. Dejstvo je, da šola, ki sloni na mehanističnih in atomističnih
                  principih, oplemenitenih še s šolniki, ki so bili vzgojeni v materializmu,
                  samoupravnem socializmu, lahko hitro podleže sodobnem nihilizmu - to pa ni več
                  nevtralnost - posledice pa znajo biti katastrofalne. Poleg materializma bodo mladi
                  ljudje skozi šolo do polnoletnosti pridobili še vrednote elitizma in
                  tekmovalnosti. Nabiti bodo z veliko količino znanja, skoraj nič pa ne bodo vedeli
                  o moralnosti, o duhovnosti, o smislu življenja v tistem žlahtnem smislu, o katerem
                  sem že govoril. Duhovnost, morala, smisel življenja so tudi vrednote, ki jih je
                  vzela Evropa za svoje, so pa v bistvu krščanske - in tukaj je neko jabolko spora.
                  Brez teh vrednot ni mogoč poln, popoln razvoj človekove osebnosti, o kateri govori
                  tudi bela knjiga o zakonih o šolstvu. Ob pomanjkanju navedenih vrednot se bo mlad
                  človek, kot kažejo primeri iz sveta, pa tudi iz naših krajev, ob prvih problemih
                  in neuspehih, najsi bo ob študiju, najsi bo ob brezposelnosti, ki pri nas zavzema
                  že velik obseg, odtujil sebi in družbi najprej s pijačo, preko mamil do
                  samouničenja, do samomora. Na takšen način bomo zgradili osamljenega človeka, ki
                  ne bo vedel, čemu je na svetu. Dokaz, da je res nekaj narobe, so stališča
                  matičnega odbora, ki je obravnaval šolsko zakonodajo in v prvem in drugem sklepu
                  predlaga Državnemu zboru, naj predlagatelju naloži, da še enkrat prouči razmerje
                  med vzgojo in izobraževanjem.</p>
               <p>Obravnavanim predlogom nove šolske zakonodaje formalno ni kaj očitati.
                  Predlagatelj dosledno sledi svoji ideji, da so za uspešno vzgojo in izobraževanje
                  zadostne le vrednote, ki so konsenzualno potrjene v Evropi in svetu. To so
                  predvsem človekove pravice, politična pluralnost, pravna družba, demokratičnost -
                  in tako naprej. Vendarle poleg pravic imamo v družbi tudi dolžnosti in to, da
                  dosežemo cilj, to je uravnotežena družba. Dolžnosti pa izvirajo iz naše
                  različnosti in omejenosti ter različnih sposobnosti. Za opravljanje dolžnosti pa
                  je potrebna vzgoja, lahko bi rekli z veliko začetnico. To magično besedo, ki so jo
                  velikokrat tudi v tem Državnem zboru imenovali nesramnico, ki vznemirja nekatere
                  duše, najdemo tudi v beli knjigi, ki govori o šolstvu, o šolskih zakonih, v
                  poglavju vzgoje v vrtcih, v šolah, najdemo pa le napisano: vzgoja za odpor proti
                  pritiskom, ideološkim, političnim, verskim in vzgoja za kritično mišljenje. V delu
                  za srednje šole pa najdemo zapisano, da bomo imeli razvijanje navad za samostojno
                  mišljenje. Na osnovi predlaganega lahko vzgojimo le kritično, seveda odločno
                  osebnost, ki ne bo poznala besedice ne. Recimo neuspeh. Če in ko do neuspehov v
                  življenju pride, pa bo sledila nihilistična odtujitev do konca, o katerem sem že
                  govoril.</p>
               <p>V primeru, da zakonodaja uvede avtonomnost, o kateri se govori v beli knjigi, o
                  zakonih, in neideološkost šole, predvsem javne šole, se mora pogoje za privatne
                  šole seveda izenačiti s pogoji javne šole predvsem v finančnem smislu. Vprašanje
                  je, če so evropske vrednote neideološke. Če bomo to potrdili, da so in se jih bo
                  javna šola pri nas izognila <stage>(namen je razviden v beli knjigi, tudi v
                     predlogih zakonov)</stage>, bo potrebno po tretjem odstavku 26. člena splošne
                  deklaracije o človekovih pravicah organizirati veliko zasebnih šol. Namreč, po tem
                  odstavku imajo starši pravico, da vzgajajo svoje otroke po svojih željah in svojih
                  prinicipih. Taka delitev na neideološko in ideološko šolo, predvsem privatne, bo v
                  družbi privedlo do velikih napetosti in do delitve duhov. To pa ne bo dobro za
                  razvoj in blagostanje našega ljudstva.</p>
               <p>Matični odbor je opravil dobro delo; to je izjavil tudi njegov predsednik. Odbor
                  je bil precej kritičen do predlaganih zakonov <stage>(govoril sem že o sklepih, o
                     prvem in drugem predvsem)</stage>, razprave na okroglih mizah in na
                  predstavitvi zakonov, so bile tudi kritične do predlogov, razprave med šolniki, v
                  kolektivih, kjer so sploh bile, so bile pa precej piškave. Namreč, v nekaterih
                  kolektivih v zadnjem času, v zadnjem letu sploh ni bilo razprav o tej zakonodaji.
                  Često se je pa dogajalo, da so ravnatelji vršili pritisk na učiteljski zbor, naj
                   ob srečanjih s predlagatelji ne bodo kritični, ker je zakonodaja dobra, ker so jo
                  obravnavali in pripravili strokovnjaki. S tem se strinjam; pripravili so jo
                  strokovnjaki, vendar se je ta priprava začela 1988. in 1989. leta in če pogledamo
                  strokovnjake, je dejansko ena usmerjena skupina, ki je pač po svoje priredila in
                  pripravila to zadevo.</p>
               <p>Resnica o vzgoji in nevzgoji v šoli oziroma o stanju v šoli ali o kvaliteti in
                  primernosti zakona, je drugačna. Iz prakse ali pa v praksi se porajajo vprašanja
                  in dileme v šolstvu predvsem zaradi pomanjkanja vzgoje v programih. In posledica
                  tega pomanjkanja je omalovaževanje učiteljev  in posledica je odhajanje le-teh,
                  najboljših in najbolj odločnih, iz tega poklica. Seveda, če učitelji niso
                  zadovoljni - in sam menim, da tudi po novem konceptu šolstva ne bodo zadovoljni,
                  ker bo manjkal vzgojni del - potem tudi šolarji niso zadovoljni in ne bodo
                  zadovoljni, potem tudi šola ne more biti dobra.</p>
               <p>Slaba šola, posledice takega, predvsem prvega dela, o katerem sem govoril -
                  mehanističnega in atomističnega pristopa - je stanje v današnjem gospodarstvu, ko
                  nimamo managerjev, ki bi tisto znanje, ki so ga ogromno pridobili, strnili na tak
                  način, da bi kot dobri managerji lahko sanirali podjetja, taka velika pomembna
                  podjetja pri nas kot so železarne, kot je TAM, kot je Splošna plovba in tako
                  naprej. To so posledice takega načina šolanja pri nas in bojim se, da se bo to
                  vleklo tudi po novem predlogu.</p>
               <p>Šola je del države in v njej naj se oblikujejo celovite človeške, in tako kot je
                  bilo že včeraj rečeno, tudi slovenske osebnosti, kot jih je šola skozi pretekle
                  rodove Slovencem ohranjala. Le družba, čeprav majhna po številu kot je slovenska,
                  bo v bodočnosti v Evropi lahko dajala tisto bogastvo različnosti in barvitosti, če
                  bo vzgajala celovite osebnosti.</p>
               <p>Zato je dobro, da, kot je predlagal matični odbor, še enkrat premislimo, kako bomo
                  te cilje, to je kompletnega človeka, dosegli in kako se bomo vključevali v Evropo.
                  Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Tone Partljič; za njim bo na vrsti gospa Jadranka
                  Šturm.</p>
            </sp>
            <sp who="SDZ1:PartljičTone">
               <speaker>TONE PARTLJIČ:</speaker>
               <p>Dober dan želim in lepo pozdravljeni. Ko so me naši strankarski funkcionarji
                  spraševali, kaj naj v času predvolilne kampanje napišejo v mojem imenu in sem
                  rekel, da naj napišejo kar učitelj, so mi vsi svetovali, da bo to slabo, da naj
                  vseeno napišem ali predmetni učitelj, ali pisatelj, ali pa recimo dramaturg, ker
                  sem opravljal tudi te poklice. Tudi kadar kdo hoče, recimo upravičeno,
                  diskvalificirati kakšna moja duhovna obzorja, reče, da se mi pozna, da sem bil
                  podeželjski učitelj. To kaže na nekega duha, izven dvoma pa je, da tudi mene to
                  relativno točno definira. Res sem iz učiteljske družine, imam sestro, ki je
                  poročena z ravnateljem, njegovi starši so bili učitelji. Imata dve hčerki, obe sta
                  učiteljici. Imam ženo, ki je profesorica, ki ima brata in sestro, oba sta
                  učitelja, oba imata po, eden dva, eden tri otroke in vsi so učitelji.
                     <stage>(Smeh.)</stage> Pomeni, nas je<gap n="..."/> Ko se včasih hvalimo, koliko otrok ima
                  kdo, se jaz lahko pohvalim, da sem iz družine, kjer je okoli 17 učiteljev; kar
                  pomeni, da bi lahko takoj prevzeli kakšno šolo. Tudi sam sem bil približno sedem
                  oziroma osem let učitelj na osnovni šoli od prvega razreda, potem pa sem učil
                  slovenščino in angleški jezik. Zato mi ne zamerite, če bom tako malo osebno
                  izpovedno in malo literarno govoril, prepričan, da se bom tako bolj približal
                  bistvu problema in bistvu resnice; pri čemer bom morda tudi polemičen, vendar
                  menim, da neka izključujoča polemika drug do drugega, zlasti v tej fazi ne bila
                  dobra. Zato mislim, da se takšna razprava najprej sliši, da se sondira teren, da
                  vidimo kaj je in potem se pa udarimo okrog amandmajev, če mislimo, da je tako.</p>
               <p>Ko sem te dni poslušal, sem bil zelo presenečen, kako so se z gospodom ministrom
                  na čelu oziroma ne presenečen, prijetno presenečen, vsi nekako distancirali od
                  tega, da bi bilo sprejemanje nove šolske zakonodaje, izpostavljanje novega
                  šolskega sistema v novi državi zgodovinsko dejanje. Če se samo spomnim prejšnje
                  skupščine, ko smo vsako figo, vsako naše tretje zasedanje - seveda ne mislim
                  plebiscita, ne mislim, razglasitve države - tudi kakšna pomembna medsebojna
                  glasovanja ali spore smo razglašali za zgodovinske in smo bili že siti
                  zgodovinskega. Se mi pa zdi na nek način sumljivo - vsi pa smo rekli, da delamo za
                  prihodnost, za nekaj deset let nov šolski sistem - da bi se sedaj temu odrekli. V
                  resnici mislim, da delamo zelo veliko stvar, kjer se bo pokazal različen pogled na
                  vrednote življenja in da se ta razprava, na žalost tukaj ne bo mogla izogniti
                  temu, da bo politična, utegne pa v resnici imeti dolgoročne posledice in upam, da
                  bo zgodovinska na nek način. Krasno je, da bežimo od izrazov reforma, revolucija
                  šolskega sistema, ker mislim, da gre v resnici za vzpostavljanje šolskega sistema
                  od spodaj navzgor.</p>
               <p>Če bi se takoj dotaknil tega, česar sem se na nek način največ naposlušal v tej
                  dolgi razpravi - in ravnokar je o tem govoril <stage>(seveda povsem
                     dobronamerno)</stage> moj spoštovani kolega Miroslav Geržina - bi rekel, to sta
                  morda tu dva pogleda, o katerih bomo na nek način največ govorili. Na nekem odboru
                  sem to že govoril <stage>(naj mi tisti na zamerijo, ki me bodo drugič slišali,
                     zlasti zato, ker sem tam pozabil povedati poanto)</stage>, da sem bil kar
                  priden učitelj, da sem bil odličnjak na učiteljišču in potem sem bil kar v redu
                  učitelj, da pa sem kljub temu iz šole pobrisal in imel sem tudi opomin pred
                  izključitvijo <stage>(zato ker sem pijan nekaj govoril)</stage>, ne zaradi drugih
                  zaslug, ampak bežal sem iz šole ravno zaradi vzgojnega poslanstva šole - teh
                  celovitih osebnosti, kompletnih osebnosti. Ne vem koliko vas je tukaj učiteljev,
                  da to nihče ne reče. Od malega so me na učiteljišču učili, da moramo vzgajati
                  vsestransko razvito socialistično samoupravno osebnost, da moramo vzgajati
                  celovite osebnosti. In kadarkoli sem ga polomil na šoli, vedno so me prijeli za to
                  sintagmo. Se spomnite, napisal sem tudi neko igro, kako se neke nagrade delijo za
                  some, ščuke pa ni in se dogaja na eni šoli. Ker me je kolektiv izbral z velikansko
                  večino, da naj bi dobil nagrado, nakar so pa šolske oblasti rekle: da že, že, da
                  sem zares v redu, samo da, kako pa vzgojno delujem na otroke in kaj jaz otrokom v
                  šoli govorim, da o tem pa bi se splačalo še razpravljati. In smo potem štirikrat
                  glasovali, tako da potem sem dobil samo še tista glasova, ki sem si ga dal jaz in
                  pa moja žena - in nagrado so dobili drugi; jaz sem pa rekel, se vam bom s komedijo
                  maščeval.</p>
               <p>Ampak, vam povem torej, nastradal sem na nek način in iz šole sem šel ravno zaradi
                  tega, ker smo izjemno spoštovali vzgojne vrednote. Ne rečem, da so to sedaj enake
                  ali na isti način ali paralelne vzgojne vrednote. Z gospodom Geržinom se takoj
                  strinjam, moram reči, da je bil to moj predmet težav na šoli, da sem vedno rekel,
                  da vsaj 10 božjih zapovedi je to, kar naj ima tudi socialistična vzgoja zraven -
                  čeprav tisto, <q>"ne želi si svojega bližnjega žene"</q> mi ni nikoli ležalo. Ampak vedno
                  sem tam rekel, da so nekatere bistvene reči, recimo, da nedvomno, ne moremo iti
                  mimo nekaterih elementov krščanske etike.</p>
               <p>Seveda, da bi pa sedaj preprosto bil za to, da namesto onih vzgojnih smotrov kar
                  tako rečem, to so pa samo te vrednote, jih damo na mizo, me je pa tega znova
                  strah. Kakor me je bilo strah diskusije, da je treba šole prevetriti. Tudi to
                  sintagmo sem velikokrat slišal, da so naše šole v socializmu bile kar v redu, samo
                  da bi jih bilo treba radikalno prevetriti. Vi veste, kaj je to pomenilo, veste
                  kateri učitelji so nastradali ali kateri so se morali potuhniti. Ja, ne bomo sedaj
                  se od svojih nekdanjih - tistih, ki jih nismo marali - učili metod! Čeprav moram
                  reči <stage>(pa da ne bom koga užalil)</stage>, ne samo v tem primeru, kar naprej
                  vidim, da tisti, ki so bili v prejšnjem času diskriminirani ali žaljeni, si sedaj
                  zelo želijo, da bi bili v tem položaju in to vračali. Te izkušnje se mi zdijo
                  prvo, česar bi se tako modri ljudje, kot tu sedimo, morali držati.</p>
               <p>Drugo. Veliko ropotanje, kakšen mora biti naš otrok, pa kakšen ne sme biti, pa
                  kako bo naredil samomor, vam rečem, da to govorimo mi odrasli, ki smo že nekaj
                  skozi dali, ki smo travmatizirani, mi sedaj nastopamo tukaj v imenu otrok toliko
                  suvereno, kot da vemo, kaj ti otroci mislijo.</p>
               <p>Nekoč sem pisal eno otroško igro z naslovom <q>"Taki ste, taki smo"</q> in sem pobral iz
                  vseh mariborskih šol, kolikor sem jih dobil in sem imel doma tak kup dnevnikov
                  otrok starih 14, 15 let <stage>(v glavnem so bile res deklice)</stage>. In vam
                  povem, ko to berem, pa se imam za liberalnega tipa, meni se je vse v glavi podrlo,
                  kaj ti otroci v sebi nosijo, kako nas vidijo, kako vidijo svet in kaj so njihove
                  vrednote.</p>
               <p>Zato bi nas opozarjal, s seboj na čelu, bodimo previdni, kadar tako odločamo, kaj
                  je za otroka dobro, kaj je za otroka slabo. To mi sklepamo med seboj, kaj je bilo
                  za nas dobro in kaj je bilo slabo. Po mojem je treba biti zelo tenkočuten in
                  previden, preden to kar preprosto apliciramo na neko življenje. Nobenega dvoma ni
                     <stage>(nisem bil tukaj, vendar sem po zvočniku poslušal zelo natančno gospoda
                     Bučarja in Toneta Peršaka že na odboru)</stage> in še enkrat rečem, absolutno
                  nisem polemičen, ampak se strinjam, da je jasno, da mora šola nositi s seboj tudi
                  to, čemur rečemo domovinsko vzgojo, pa recimo občutek nacionalne pripadnosti itd.
                  O tem ne more biti dvoma. Toda, ali naj to na nek način napišemo? Kako zapisati,
                  da ne bo kdo tega izrabljal, me je strašno strah. Jaz kot učitelj slovenščine, sem
                  še vedno prepričan, da ni boljše nacionalne vzgoje, kot je razgledan in občutljiv
                  učitelj, ki uči pesem <q>"Nazaj v planinski raj"</q> in zahteva, da se je otroci naučijo
                  na pamet. To je za mene, kot učitelja slovenščine, vsa nacionalna vzgoja; in je
                  imam toliko, da pravzaprav ne vem kam z njo.</p>
               <p>Mislim, da so Ruplu tako poočitali <stage>(vendar se iz tega ni razvila debata,
                     torej tudi jaz ne bi to delal kot problem)</stage> kot da razširja neke ideje
                  internacionalizma. Ja, pa ja mora biti tudi naša šola, kaj pa mislite, ali jo bomo
                  zaprli, ali se bomo izogibali temu, da bi naj bila tudi internacionalna? Lahko pa
                  je taka, če izhaja iz nacionalnega.</p>
               <p>Te stvari zapisati, v kaki obliki - jaz nisem proti temu, da se o tem pogovarjamo
                  - vendar bi opozarjal na največjo previdnost. Kaj češ za slovensko državno misel,
                  pa nacionalno misel boljše razlage, kaj vem, ko govoriš o janičarjih in turških
                  upadih. Ali bom posebej imel eno pridigo, ki naj bo dodatno pisana? To je vendar
                  na nek način samo po sebi umevno. Zato sem nekako na strani teh predlogov in
                  ministra <stage>(še najmanj zaradi takšne ali druge pripadnosti, ki se je čisto
                     slučajna, zgodila in bomo šli lahko zopet narazen)</stage>. Nekako sem bil za
                  to, da je to dobro, da to ni nekako posebej na nek način izpostavljeno, ker to bi
                  šele pomenilo dolge spore.</p>
               <p>To pa, da se tu koalicija, Krščanski demokrati in liberalizem, ne bomo mogli
                  sklicevati, ne bo mogel priti Rupel in reči, sedaj se pa kar hitro dogovorite, saj
                  ste v koaliciji. Razumem, ker gre za velike razlike, svetovnonazorske in se mi
                  zdi, da kolikor se bomo tu poslušali, kolikor ne bomo tu nestrpni in zlasti
                  kolikor ne bomo poskušali tega prinesti notri na jezo, ker nam je bilo 50 let
                  vzeto, tu se mi zdi, da je pravo področje in zlasti tu bi pozival k strpnosti in k
                  ustvarjalnemu dialogu, ki se mi zdi, da je nekako kar dobro zastartal.</p>
               <p>Zato sem med tistimi, ki teh stvari, ki vas najbolj bolijo ne pogrešam v teh
                  zakonih. Zdi se mi, da imanentno s šolskim programom same po sebi morajo biti
                  notri, drugače to ne more biti šola. Potem bomo pa mi, stari ljudje, ki smo
                  politično, strankarsko, z vsemi prejšnjimi izkušnjami to odločili! Tu se mi zdi,
                  da se splača biti previden, ker nazadnje govorimo o otrocih. Še proti tej
                  intonaciji - lahko da jo je moje pokvarjeno uho zaznalo, lahko, ampak po neki
                  intonaciji pa se mi zdi, da sem slišal, kot da ne moremo iti v to, da bi šli
                  otroci prezgodaj v šolo, zaradi tega, ker smo v nekih specifičnih okoliščinah. Kdo
                  je na teh tleh manj specifičen? Nekomu se je celo na odboru zareklo, da naši
                  otroci niso taki kot drugi otroci po svetu, da so potrebni neke posebne skrbi.
                  Tudi te obsesije, da moramo mi bdeti nad njimi, da so to posebni otroci, da morajo
                  imeti nek poseben tretma, ki je neprimerljiv, se mi na nek način ne zdi. Moja
                  izkušnja iz šole <stage>(rekel sem, da bom govoril o izkušnjah)</stage> je ta, da
                  smo zmeraj imeli težave z otroki, ki so hoteli iti prezgodaj v šolo. Moja hči je
                  šla s šestim letom, pa sem vedel, da morda zanjo to ne bo dobro, ker ni bil šolski
                  sistem na to narejen. Zmeraj smo imeli težave, da so otroci hoteli prej v šolo, v
                  prvi razred. Poučeval sem tudi prvi razred in se spomnim kako sem blaznel, ko sem
                  jemal od črke i naprej vsako besedo. Danes je to nesmisel, tu je Sisingerjev vnuk
                     <stage>(ki je lahko tudi nadpovprečno talentiran, ker se vidi iz kakšne družine
                     izhaja)</stage>, da sedaj že zna brati; tako kot zna brati tudi še marsikateri
                  otrok.</p>
               <p>Zato se mi zdi to čuvanje, da bi mi tako kot v nekem inkubatorju še bolj dolgo
                  bdeli nad otroci, se mi zdi tudi stvar razprave; razprave ne zavračam, ampak to,
                  da bi bili naši otroci kaj posebej drugačni se mi tudi ne zdi.</p>
               <p>Mislim, da nas čaka lepo delo, samo predlagam, da si ga mi z nekimi predsodki,
                  govorim pa z ene ali druge strani, ne zagrenimo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod dr. France Bučar. Prosim, izvolite.</p>
            </sp>
            <sp who="SDZ1:BučarFrance">
               <speaker>DR. FRANCE BUČAR:</speaker>
               <p>Spoštovani zbor! Zaradi tega, da ne bi bilo nesporazumov. Ne govorim sedaj,
                  pravim, v bistvu ni replika. To je potrditev tistega, kar je moj predgovornik
                  govoril. Samo opozarjal bi vas na to. Ravno s tega stališča, ko je ravno opozarjal
                  na to, kako nevarno je opredeliti posamezne stvari. Imam jaz slučajno tukaj pred
                  sabo tekst zakona o gimnazijah. Poglejte v 2. členu, ravno v to past, na katero je
                  gospod Partljič opozarjal, je sestavljalec zakona padel. Poglejte, cela vrsta
                  stvari je tukaj napisanih, kaj vse mora gimnazija učiti itn., kako mora vzgajati.
                  Zato bi jaz predlagal, da se dejansko potrudimo dobiti neko formulacijo
                     <stage>(to, kar sem že včeraj govoril)</stage>, vprašanje socializacije, se
                  pravi, posredovanje tistih vrednot, ki so v naši družbi splošno sprejete. Vidite,
                  zato je tudi vprašanje tolerantnosti, je vrednostna usmeritev in do tega mora
                  priti. Se pravi, najbolj jasne impregnantne opredelitve, tako da se izognemo vsem
                  tem različnim polemikam. Se pravi, skratka, vrednostno izhodišče mora biti tisto,
                  o čemer se ta družba v celoti strinja, o čemer se čisto vsi strinjamo.  To moramo
                  poskusiti.</p>
               <p>Poglejte, zdaj še ni razprava o posameznem zakonu, samo primeroma navajam.
                  Poglejte, pravi: <q>"gimnazija oziroma splošna srednja šola je laična in ideološko
                  nevtralna"</q>. Zame nemogoča formulacija. Zakaj je to treba to sploh pisati? To se
                  razume samo po sebi. Vidite, čim pa take izraze uporabljamo, smo že tak bojni
                  nastop ustoličili. Dejansko se ogradimo od kakršnih koli poudarjanj, da smo
                  laični, da smo ideološko nevtralni; popolnoma logično, ampak vrednostno pa smo, in
                  sicer usmerjeni na tistih vrednotah, ki so splošno sprejete, res splošno sprejete.
                  In zato bi jaz dejansko plediral za to. In je to pravzaprav bolj pojasnilo ali pa
                  moj prispevek, da poskušamo v teh stvareh priti do stvari, do formulacij, ker
                  vidim, da se vendarle v bistvu strinjamo. Zato bi jaz te bojne poskuse apriori
                  odpravil in odklonil. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa.  Besedo ima gospa Jadranka Šturm; za njo bo na vrsti gospod dr.
                  Pučnik.</p>
            </sp>
            <sp who="SDZ1:ŠturmKocjanJadranka">
               <speaker>JADRANKA ŠTURM-KOCJAN:</speaker>
               <p>Hvala za besedo, gospod predsedujoči. Spoštovane poslanke, dragi poslanci,
                  spoštovani gospod minister in ostali predstavniki Vlade! Dovolite mi, da na
                  začetku povem - tudi morda malo osebno kot moj kolega Tone Partljič - da sem tudi
                  sama pred vstopom v Državni zbor ves svoj delovni staž preživela v šoli in da se
                  mi zdi poseben privilegij, da lahko danes kot poslanka sooblikujem in soodločam o
                  novi šolski zakonodaji. To je tisti privilegij, ki ga čutim res kot privilegij - v
                  obilici ostalih, ki nam jih poskuša okolje tako ali drugače pritakniti.</p>
               <p>No, moja razprava bo na nek način tudi podobna razpravi kolega Toneta. Namreč,
                  odnos vzgoja - izobraževanje, to je tisto, kar se mi zdi, da se je pogosto
                  pojavljajo tako pri predstavitvah javnih mnenj o tem predlogu kot tu v Državnem
                  zboru. No, razvoj šole je pravzaprav vedno konflikt med vzgojno in izobraževalno
                  funkcijo šole in vsaka nova šolska zakonodaja oziroma vsaka  šolska reforma je
                  tudi priložnost, da vzgojni koncept zamenjamo oziroma zamenjamo koncept moralne
                  vzgoje v šoli, saj sama čutim, da ko govorimo o vzgoji najpogosteje gre prav za to
                  moralno komponento vzgoje. Naj bomo še tako v korak s časom in še tako progresivni
                  in željni biti napredni, vzgoja, po mojem mnenju, vedno pomeni nazorsko pa tudi
                  duhovno omejevanje človeka. Da ne govorim oziroma, spominjam se, da smo nekoč
                  govorili celo o dresuri v tej hiši. No, če se pa odločamo za pluralno in
                  demokratično družbo tega dejstva gotovo ne moremo obiti. Vzgoja, kot jo razume
                     <stage>(Težave z ozvočenjem.)</stage></p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>V dvorani ne dela nič, niti gong, po hiši nas pa slišijo. Deset minut odmora. To
                  se pravi, dobimo se ob 11.15.</p>
            </sp>
            <stage type="time">(Seja je bila prekinjena ob 10.50 uri in se je nadaljevala ob 11.15
               uri.)</stage>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Nadaljevali bomo z delom. Aparature so popravljene in pripravljene. Prosim vodje
                  poslanskih skupin, da zagotovijo prisotnost poslank in poslancev v dvorani.
                  Ponovno bomo morali ugotoviti tudi prisotnost, da bomo lahko nadaljevali z delom;
                  za to je potrebna sklepčnost Državnega zbora.</p>
               <p>Spoštovane kolegice poslanke in kolegi poslanci, gospe in gospodje! Nadaljujemo z
                  delom. Tehnična napaka je odpravljena in prosim, da najprej ugotovimo prisotnost v
                  dvorani. Ugotavljamo prisotnost! Še vedno ugotavljamo prisotnost! Ugotavljam, da
                  je v dvorani 49 poslank in poslancev. Zbor je sklepčen, lahko odloča in tudi
                  nadaljuje z delom. Besedo ima ponovno gospa Jadranka Šturm. Upam, da bo sedaj vse
                  v redu.</p>
            </sp>
            <sp who="SDZ1:ŠturmKocjanJadranka">
               <speaker>JADRANKA ŠTURM-KOCJAN:</speaker>
               <p>Hvala lepa. No, tehnična napaka je odpravljena, težave z vzgojo pa verjetno še ne.
                  Tako, da nadaljujem tam, kjer sem končala. Torej vzgoja, kot jo razumejo nekateri
                  moji kolegi, ki so jo tu omenjali v svojih nastopih, je v glavnem mišljena kot
                  moralno oblikovanje človeka - vsaj tako se meni zdi - torej, gre za to, da
                  posameznika pridobimo za neko idejo, za nek nazor, gibanje ali institucijo. Seveda
                  se ob tem postavlja vprašanje, ali lahko izobraževalna funkcija šole to nalogo
                  izpolni? Ali lahko zgolj z izobraževanjem oblikujemo človeka? Prav zato, ker
                  želimo s šolo oblikovati pripadnike nečesa, dajemo v nekaterih konceptih prednost
                  vzgoji pred izobraževanjem. Filozofsko to pomeni dati prednost čustvom, veri,
                  volji - pred razumom.</p>
               <p>Seveda bi radi politične spremembe v slovenski družbi povezali tudi z novim
                  vzgojnim konceptom in z novim sistemom vrednot, ki naj bi se dokončno odcepil od
                  etatistično socialistične pedagogike. Vsaj vzgoja je vedno po svoji naravi
                  normativna. Z vzgojo vedno želimo nekaj doseči, želimo doseči nek cilj, torej
                  važen je rezultat vzgoje. Razprave o vrnitvi duha v šole pa me preprečujejo o
                  nečem, kar je za uspeh na tem področju praktično nemogoče. Vzgojni modeli, ki jih
                  nekateri želijo vnesti v to šolsko zakonodajo, so po mojem mnenju preživeli, so
                  modeli preteklosti, neuporabni za sedanjost, kaj šele za prihodnost.</p>
               <p>Gre za ponujanje vzgojne doktrine z vrednotami kot so poslušnost,
                  discipliniranost, hvaležnost, potrpežljivost, naravnost, red - in še bi lahko
                  naštevali. Danes pa je polje vrednot drugačno. Govorimo o tolerantnosti,
                  solidarnosti, zrelosti, kritičnosti, odgovornosti, občutljivosti, stabilnosti. In
                  če z vzgojo pojmujemo <stage>(kar tudi v svojem bistvu je)</stage> <q>"nasilje"</q>,
                     <stage>(seveda v navednicah)</stage> nad vzgajanim, potem je odgovornost ob teh
                  vprašanjih toliko večja. Sicer pa nobena šola, tudi javna šola ne, ni vzgojno
                  nevtralna. O tem je včeraj lepo govoril dr. Kreft. Še tako liberalne šole imajo
                  svoj vzgojni koncept, ki pa ga uresničujejo skozi vsebino izobrazbe oziroma
                  znanja, skozi sistem mišljenja, ravnanja, vrednotenja in načina dela učiteljev, ki
                  to znanje posredujejo in vrednotijo.</p>
               <p>Ne pozabimo tudi na to, da je pedagoški zakon v zvezi z vzgojo tudi zelo jasen.
                  Kdaj je vzgojni učinek največji? Čimbolj so enotni vzgojni vplivi, večji in
                  učinkovitejši je vzgojni učinek. Ali drugače: noben vzgojni vpliv ne more biti
                  učinkovit, če mu drugi nasprotujejo. Načrtni zavestni vzgojni vplivi nimajo
                  učinkov, če jim nasprotujejo objektivne okoliščine življenja. Zato govoriti o
                  vzgoji v javni šoli oziroma o njeni vzgojni funkciji meni pomeni govoriti o etiki,
                  ki pa v sodobni javni šoli mora temeljiti na pluralnosti, na upoštevanju in
                  spoštovanju človeške, socialne, nacionalne različnosti, na pluralizmu sodobne
                  civilizacije in kulture ter na subjektivnosti posameznika. Šola mora pripraviti na
                  to različnost, na spopadanje z njo in obvladovanje konfliktov, ki zaradi te
                  različnosti, s katero se nenehno srečujemo, nastanejo. To pa lahko uresničimo
                  predvsem preko izobraževalne funkcije šole in jasno definiranega koncepta
                  izobrazbe. To mi pomeni, da je potrebno v šoli osvojiti določeno znanje, ga znati
                  uporabiti, povezovati in dograjevati. Zato se pridružujem svojemu kolegu
                  Partljiču, ki pravi, da ne pogreša ničesar v tej zakonodaji, kar bi bilo
                  eksplicitno povezano s prej omenjeno vzgojno doktrino.</p>
               <p>Drugo vprašanje, ki se mi ob sprejemanju šolske zakonodaje pojavlja, pa je
                  pravzaprav vprašanje, ali se bo šola - takšna, kot jo načrtujemo - znala
                  prilagoditi novim razmeram in kako bo mlade ljudi, če jih sploh lahko bo,
                  obvarovala pred vsemi deviacijami, ki pravzaprav nastanejo zaradi življenja v
                  katerem smo. Torej v šoli seveda nikoli ne gre samo za izobrazbeno funkcijo; šola
                  je tudi prostor socialnega učenja. In če vemo, da je prejšnji sistem gojil
                  kolektivnost, tip človeka, je sedaj poudarek na posamezniku. Vsak sam se mora
                  potrditi, vsak je sam zase odgovoren. Ali šola pripravi ali opremi mladega človeka
                  z znanjem in samozavestjo, kako konstruktivno, zdravo usmerjati svoje življenje,
                  kako imeti pod kontrolo krize in dogodke, ki se pojavijo, kako odgovoriti, kako
                  odgovorno odgovarjati za svoje odločitve - to je vprašanje, ki se mi ob šoli tudi
                  postavlja, pa ob tem, ko govorimo o standardizaciji znanja, pa o eksternem
                  preverjanju; tudi to se sprašujem, ali ob tem obstaja v šoli še možnost učenja
                  zaradi zdrave radovednosti, zaradi želje po znanju, zaradi želje po sodelovanju,
                  razmišljanju, kritičnosti; ali imajo mladi ljudje v šoli možnost, da si okrepijo
                  samozavest, da zaupajo vase, v svoje spoznanje in sposobnosti ali se bodo učili le
                  za to, da bodo tako ali drugače ocenjeni? Seveda, kadarkoli posegamo na šolsko
                  polje in v šolski sistem, tako tudi ob sprejemu te šolske zakonodaje, pa je moje
                  vprašanje povezano tudi z evalvacijo teh sprememb. Ali je evalvacija možna, kako
                  jo bomo naredili in kaj bo pokazala, je pa seveda vprašanje, ki je pomaknjeno v
                  prihodnost. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Lojze Peterle, potem pa še gospod Tone Peršak.</p>
            </sp>
            <sp who="SDZ1:PeterleAlojz">
               <speaker>ALOJZ PETERLE:</speaker>
               <p>Spoštovani gospod podpredsednik, poslanke in poslanci! Računal sem od simpatične
                  poslanke gospe Jadranke Šturm, da bo z žlahtnim liberalizmom obdelala vprašanje
                  morale in etike, je pa šla v karikaturo tistih, ki se zavzemajo tukaj za vzgojo in
                  izobraževanje in je po stari metodi že vnaprej povedala, kaj vse imajo za bregom.
                  Moram povedati, da nasprotujem temu oziroma se ne strinjam z njenim nazorom o
                  morali, ker pravi, da gre tukaj za pridobivanje, za nazor, za gibanje, za
                  institucije. Tako nas o morali niti v socializmu niso učili. Če se spominjam šole,
                  ki sem jo obiskoval v socialističnem času, tam so me učili tudi o hvaležnosti, so
                  rekli, bodi hvaležen tistemu, ki ti je kaj dobrega naredil. To tudi današnja
                  pedagogika in pa še kakšna druga veda potrjuje; tudi če berete ameriške
                  <q>"bestsellerje"</q>, ki gradijo tudi poslovno moralo na tem. Kar se potrpežljivosti
                  tiče, mislim, da ne bi bilo slabo, če bi otroci slišali tudi kaj o
                  potrpežljivosti. Kar se pa reda tiče, pa mislim, da nam tudi malo reda ne bi
                  škodilo in mislim, da je boljše, da se ne igra hkrati v istem razredu pouka in
                  taroka. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Čeprav se sliši zanimivo. Gospod Tone Peršak ima besedo.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Rad bi pravzaprav v tej repliki povedal to, da mislim, da veliko teh diskusij
                  temelji na nekem nesporazumu ali pa na nerazumevanju oziroma na takšnem
                  razumevanju, kakor komu ustreza. Poglejte, rad bi samo na primeru, sedaj, ki smo
                  ga bili deležni, pojasnil. Gospa Šturmova je rekla: zakaj ne govoriti o vzgoji
                  oziroma o vzgoji določenega tipa - zato, ker vzgoja zadeva sfero čustev ostalo pa
                  zadeva sfero razuma. Iz tega je razumeti, da se ona zavzema za formulacijo, ki
                  sedaj je, ne pa za tisto, kar nekateri predlagamo. Kaj drugega je kot sfera čustev
                  in vzgoje, če piše notri, da je potrebno privzgajati pripadnost evropski zavesti.
                  Tudi to je sfera čustev. Tisto, zakaj sem sam recimo govoril to, kar sem govoril,
                  je to, da v zakonih piše eno - in tudi razumem, zakaj piše, kaj je predlagatelj s
                  tem hotel na nek način doseči in sem samo tako postavil drugo plat, ki je tudi po
                  mojem relevantna. Tukaj notri so formulacije, ki so skoraj dobesedne iz nekaterih
                  deklaracij <stage>(o človekovih pravicah)</stage>, ki so del našega prava ali pa
                  naše ustave, nekatere pa niso, nekaterih pa ni, recimo, ki so tudi iz naše
                  ustave.</p>
               <p>Ampak jaz se strinjam tudi s tem, kar je prej govoril gospod Bučar. Povejmo tako,
                  ne navajati, ker se bomo zmeraj znova prepričali o tem, kaj je potrebno še
                  navesti; ne navajati, ampak potem ne navajajmo <stage>(bom sedaj včerajšnjo
                     diskusijo malo karikiral)</stage> ne internacionistične komponente, pa ne
                  nacionalne komponente, ampak govorimo o tistem, recimo, neko alineo samo o teh
                  skupnih, splošnih, od vseh priznanih vrednotah, na katerih pač temelji vzgoja v
                  šolah, pa ne navajamo ničesar drugega - če se o tem zedinimo. Če se o tem lahko
                  zedinimo <stage>(pa če je treba na odboru)</stage>, da se to piše v zakone, bom
                  takoj odstopil od vseh svojih sklepov. Tako se pa malo bojim tega. Namreč tudi to
                  - pa to ni očitek - ampak tudi to, kar ste govorili vi in kar piše v zakonu, je
                  neke vrste ideologija in je nek nazor. Za to gre. Če se pa zedinimo <stage>(tako
                     ali tako mislim, da bo potrebna še seja odbora)</stage>, da se z eno tako
                  univerzalno formulacijo, ki bo tudi krajša od vsega tega, kar sedaj pišemo,
                  zadovoljimo vsi in da smo vsi pripravljeni nanjo pristati, bom vse svoje dodatne
                  predloge umaknil. Ne bom pa umaknil, če bo vztrajanje pri tem, da ena komponenta,
                  kot je rekel prej Tone Partljič, ostane, druga pa ne. Ker, če se že sklicujemo na
                  ustavo, obe komponenti, to kar tu notri piše, vstavim tudi te druge komponente.
                  Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima dr. Jože Pučnik. Za njim bo na vrsti gospod Marjan
                  Šetinc.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Spoštovani! Vsi vemo, da je šolstvo tako principielna zadeva, da ima takšen pomen,
                  da je verjetno prav, da si Državni zbor vzame dovolj časa in da razmisli o
                  tem.</p>
               <p>Najprej načelna pripomba. Mislim, da moramo ta postopek voditi tako, da ne bo
                  potrebno, da bi obravnavali v drugi obravnavi na desetine ali celo na stotine
                  amandmajev. Mislim, da moramo v okviru prve obravnave doseči nek okvir, v katerem
                  bo ta Državni zbor potem delal naprej. V tej zvezi bi imel nekaj pripomb, ki bodo
                  tudi deloma kritične do predlagateljev tega zakona.</p>
               <p>Ko sem prebiral te spise, se je v mene nekako vrinil občutek, vtis, da je ta
                  šolska zakonodaja premočno ali pa celo izključno egalitaristično orientirana.
                  Ogromno prostora je posvečeno, bi rekel, tistim problemom, ki so tudi tehtni in
                  potrebni, ki pa zadevajo pomoč tistim, ki ne zmorejo tistega povprečnega postopka,
                  povprečnega procesa v izobraževanju. To je prav. Samo mislim, da tukaj manjka neka
                  koncepcija, po kateri bi bilo mogoče izvesti sistematično že od otroškega vrtca
                  naprej le neko razlikovanje in da bi prišli tako do tistega relativno majhnega
                  števila nadpovprečno nadarjenih otrok. Mislim, da se nam ni potrebno sramovati, če
                  ugotavljamo, da so otroci pač različno nadarjeni. Mogoče je marsikaj narediti v
                  šolskem sistemu, zato je šolski sistem tudi tukaj, samo tistih osnovnih razlik ne
                  smemo zanemariti. Zato se nagibam k temu, da bi mi le razmislili tudi tu v okviru
                  Državnega zbora, ali ne bi bilo bolj pametno, da uvedemo tisti stari sistem
                  relativno hitre diverzifikacije izobraževalnih smeri. Mislim to na tisti stari
                  sistem nižje gimnazije in višje gimnazije <stage>(bodisi klasične bodisi
                     realke)</stage> in pa vzporedno potem čimhitrejša pot do drugih poklicev,
                  predvsem v smeri gospodarstva, izobraževanje vajencev in potem kasneje mojstrov
                  itd.</p>
               <p>Vem, da so tu določeni predsodki, da so bili določeni predsodki, da so bili tudi
                  dobri argumenti, zaradi katerih se je začelo zapuščati ta stari sistem nižje in
                  višje gimnazije. Klub temu mislim, da bi bilo potrebno ta model še enkrat
                  premisliti, kajti psihologi sicer pravilno ugotavljajo, da nekateri otroci zelo
                  pozno razvijejo, drugi hitro. Ampak to dejstvo, da se nekateri otroci zelo pozno
                  pokažejo svoje specifične sposobnosti, nas seveda ne opravičuje, da zanemarimo
                  tiste, ki jih pa eventualno pokažejo prej. Tu je verjetno možno iskati neko pot
                  kompromisa, da bi se zamislili nad pogoji kasnejšega prehajanja iz ene smeri
                  izobraževanja v drugo ali pa tudi nazaj. Na primer, v tem smislu, da bi se
                  svetovalo staršem glede na uspehe otroka itd., da naj gre mogoče na zahtevnejšo
                  smer. To so sedaj variante, načelna odločitev pa je, ali sprejmemo hitro detekcijo
                  teh razlik pri otroku, hitro odkrivanje, eventualno že v otroškem vrtcu, ali
                  sprejmemo načelo, da se splača na nekem majhnem procentu otrok <stage>(po mojih
                     pedagoških izkušnjah je mogoče tukaj med 5 in 10 procentov otrok, če zelo na
                     široko gledamo, verjetno še dosti manj)</stage> zasnovati šolski sistem, ki bi
                  upošteval specifično nadarjenost nekaterih in potem tistim, pri katerih se ta
                  nadarjenost kasneje pokaže, da bi pač omogočali čimbolj elastične možnosti
                  prehoda.</p>
               <p>Seveda, v tej zvezi moram poudariti tudi popolno upravičenost tega predloga
                  oziroma teh predlogov zakona, ki so precej prostora posvetili tistim, ki pa nekako
                  zaostajajo za povprečjem. To je seveda pravilno in temu vprašanju je potrebno še
                  naprej posvečati veliko pozornost.</p>
               <p>Torej, osebno mislim, da je potrebno tukaj predlagati predlagatelju - in bom v tem
                  smislu tudi predložil nek sklep - da le razmisli o možnosti hitrejše
                  diverzifikacije v tem izobraževalnem sistemu.</p>
               <p>Drugo vprašanje pa je seveda, kaj naj šolski sistem nudi. Mislim pa da to sega
                  tako nekoliko tudi nazaj, na nekatera filozofska vprašanja, kako mi sploh
                  pojmujemo človeka. Kaj je za nas človek? Če se mi o tem, saj, kakor vemo, je o tem
                  tisoč teorij in tisoč različnih mnenj in tudi mi se tukaj verjetno ne bomo
                  zedinili v tem pri neki antropološki definiciji človeka. Samo nek razmislek v tej
                  smeri bi pa le bil koristen; mogoče bi tudi predlagatelj bil lahko v uvodu povedal
                  kaj svojih misli, navedel nekatere svoje misli v tej smeri.</p>
               <p>Mislim, da ne smemo človeka pojmovati pretežno niti kot delovno silo niti kot
                  nekega prostonihajočega duha nekje, ki se pač v svetu samo bolj ali manj slučajno
                  nahaja itd., temveč da je resnica nekje v sredini. Ne glede na različne akcente
                  verjetno ne bomo mogli mimo dejstva, da opredelimo človeka predvsem kot samostojno
                  osebo, ki je odgovorna za sebe, ne samo za svoje zdravje, za svoje ekološko
                  okolje, ne samo za svoj napredek, ne samo za svoje finance itd., temveč tudi za
                  ožjo in širšo skupnost - skratka, osebo z odgovornostjo. Odgovornosti pa ni mogoče
                  opredeliti in zahtevati, če ne določimo tudi individualnosti in samostojnosti, ni
                  odgovornosti brez osebne svobode, ni odgovornosti brez posebnih kompetenc te
                  osebe. Samo oseba, ki je v sebi svobodna, ki teži po svobodi, ki je pripravljena
                  reči ne, ki ima neko osnovno civilno korajžo, če hočete, ki ima nek osnovni pogum,
                  samo ta oseba je sposobna tega, kar imenujemo odgovornost. Tu imamo z neko, bi
                  rekel, v starih časih bi bili rekli z neko dialektiko, z nekim prepletanjem dveh
                  polov, kjer se pravzaprav svoboda opredeljuje s pojmi obvez in ob pojmu obveze;
                  kategorije obveze ljudi ali dolžnosti ljudi se opredeljujejo s pojmi ali pa
                  atributi svobode. Te stvari so pač neločljive, mi jih poskušamo racionalno nekje
                  ločevati, same po sebi so pa seveda neločljivo prepletene. Meni se zdi, da je
                  pravzaprav pri izobraževanju potrebno gledati ne samo na to, česa se nek otrok
                  nauči. Veste kaj, iz mojih izkušenj, če sem jaz doživel študenta, ki mi je ogromno
                  podatkov nametal, sem najprej dobil vtis, da je šibko inteligenčno opremljen.
                  Kajti nekdo, ki sebe lahko tako daleč disciplinira, da se naguli ne vem kakšne
                  tabele, ne vem kakšne podatke in tako naprej, ta sploh ne ve, zakaj ima možgane.
                  Torej, to je malo grobo rečeno, smisel te pripombe je naslednja: Šolski sistem bi
                  moral posredovati strategijo uporabe podatkov, zbiranja podatkov, njihovo
                  ohranjanje je pa stvar tehnike. Danes, v obdobju elektronike niso podatki tisti in
                  je škoda te pičle sive substance, ki jo imamo, da bi jo obremenjevali s temi ali
                  onimi številkami in z drugim. Mi bi jo morali predvsem obremenjevati z
                  uvežbavanjem, z razvijanjem programov za uporabo podatkov. Podatki pa morajo biti
                  na razpolago, ne vem, to je stvar tehnike in bo verjetno v 10, 20 letih sploh
                  popolnoma neproblematično prihajati do podatkov v vsaki situaciji.</p>
               <p>Torej, če iz tega povzamem. Za mene je predvsem naloga vzgoje, torej ne samo
                  izobraževanja, naloga vzgoje, socializacije, v sebi usposobiti človeka, da bo
                  samostojno obvladoval življenje. Tega pa ne more, če ni sposoben nenehno
                  proizvajati tega, kar se pač včasih imenuje smisel. V vsaki situaciji najti neko
                  zaokrožitev, ki ga saturira za nekaj časa in s to saturiranostjo bo svoje notranje
                  konflikte toliko pomiril, da bo lahko šel v odkrivanje novih horizontov, v
                  odkrivanje novih področij, tako podatkov, problemov itd. Se pravi, usposabljati
                  otroke, mladostnike in tudi če hočete odrasle za strateški pristop dofaktov in s
                  tem tudi olajšati sposobnost ali zmožnost človeka, da tudi v težkih situacijah
                  odkriva nekaj takega, kar ga saturira v smislu kategorije smisla. Če smisla ni, je
                  življenje neznosno. Življenja ni mogoče prenesti, če ne ustvarjaš nenehno nekih
                  povezav, ki ti osmišljajo ta napor, kateremu si pač tako ali drugače prostovoljno
                  ali neprostovoljno izpostavljen.</p>
               <p>Mogoče še nekaj pripomb o vrednotah. Tu je seveda težko sedaj govoriti o neki
                  hierarhiji vrednot. Samo, če ne opredelimo človeka samo kot delovne sile, kot
                  stroja, mu moramo zagotoviti možnost opredeljevanja do vrednot, katere bi mu
                  morali na vsak način vsiliti. Tu se seveda začenja tista goljufija in manipulacija
                  z ljudmi. Ker je vprašanje, katere so tiste vrednote in tudi gospod minister niti
                  Državni zbor ne more sedaj odločiti o tem, katere so tiste vrednote, ki jih otrok
                  na vsak način mora obvladati. Ampak, da se pa mora opredeljevati do različnih
                  vrednot, tudi nasprotujočih, to mu pa mora šolski sistem, torej to kompetenco
                  opredeljevanja do različnih vrednot, do različnih sistemov, to mu mora šolski
                  sistem nuditi; če že nismo v stanju, da bi pravzaprav konsenzualno uspeli določiti
                  hierarhijo vrednot - in sam dvomim, da bi bilo to mogoče. To se pravi, če
                  premaknemo poudarek od pridobivanja teh dejavnostnih kompentenc v obliki znanja,
                  informacij in sposobnosti ročnih ali umskih na strateško uravnavanje življenja,
                  pomeni seveda to, da je potrebno v šolskem sistemu še neke druge stvari uvajati,
                  ne samo zdaj programe na področju računalništva, temveč analogno tudi za ostala
                  področja realnosti, ki se prezentira v šolskem izobraževalnem sistemu. Kako, kaj,
                  jaz na to nimam odgovora. Mislim v tej smeri bi morali pač pogledati, kaj v svetu
                  na tem področno že je; morda bi pa lahko tu in tam tudi sami kaj iznašli.</p>
               <p>Kar zadeva, ali nacionalna orientacija ali ne - to je seveda čisto debata o
                  oslovski senci. Ravno kolega iz demokratske stranke mi je prej spodaj v kantini
                  rekel: tisti, ki ni sposoben ljubiti svoje domovine in svoje kulture itn., ni
                  sposoben integracije v neke širše sklope. Jaz mislim, to je prastara resnica in ne
                  pomeni neke, bi rekel, opičje ljubezni do nekih  kozolcev ali česarkoli, kakor se
                  včasih kritično pravi, temveč človek, ki se ni sposoben zavedati in zavestno
                  dojemati svoje lastne nacionalne idnetitete, ne bo mogel biti niti dober, če
                  hočete, Evropejec, kaj šele nek internacionalist ali svetovni državljan itn., kar
                  se še v tej zvezi ponavlja. To se pravi, to sploh ni alternativno; to je eno in
                  isto. Isto ta kolega poslanec mi je rekel: tisti, ki se ni sposoben dobro naučiti
                  materinega jezika, ne bo nikoli dobro obvladal nekega tujega jezika ipd. modeli te
                  podobne alternative. Se pravi, seveda je potrebna nacionalna orientacija v šolskem
                  sistemu; mimo tega seveda ne moremo iti in ne samo, ker bi se mi tako odločili,
                  temveč drugače ni mogoče vpeljati in uveljavljati neke druge širše orientacije,
                  recimo evropejske itn.</p>
               <p>In mogoče še eno pripombo. Poglejte, če mi ne vzgajamo pogumnih ljudi, ki so
                  sposobni tudi učitelju reči ne, ki so sposobni tudi učitelja moriti s vprašanji -
                  vsakdo, ki je delal v pedagogiki ve, da je včasih to silno naporno, ampak mislim
                  brez tega ni šole. In če mi učitelje tako vzgajamo, da bodo vsakemu tako rekoč
                  zavezali usta, čim bo začel z rahlo, mogoče v puberteti, nesramnem tonu
                  formuliranimi pripombami, ki pa izražajo neko dojeto konglitivno disonanco pri
                  tistem človeku, četudi jo izraža na nekoliko  <q>"bušikozni"</q> pubertetni provocirajoči
                  način, torej, če učitelj ni sposoben dojeti, kaj je, na kaki duhovni stopnji
                  razvoja je ta otrok in da to ni zafrkancija učitelja, temveč je v bistvu
                  doživljanje nekih notranjih spopadov med različnimi informacijami in vrednotami
                  itn. in da je pač potrebno dojeti vse to, potem takemu učitelju nekaj manjka. Zdaj
                  pa, koliko bo manjkalo učitelju, to seveda zavisi od izobraževalnega procesa itn.
                  Torej znova smo pri tistem starem vprašanju, kdo bo vzgajal in kako bomo vzgajali
                  vzgojitelje. To je to tisti <q>"circulus vitiosus"</q>, v katerem se pač vrtimo. Tukaj je
                  pač potrebno verjetno dojeti pragmatičnost in začeti pravzaprav na nekih določenih
                  segmentih delati.</p>
               <p>Jaz bi še enkrat vrnil k temu, kar sem na začetku povedal: mislim, da bi bilo
                  koristno, če bi predlagatelji razmislili o tistih tradicionalnih modelih - kljub
                  vsem upravičenim ugovorom, ki so že bili formulirani nanje - in le se mogoče
                  zamislili nad tem, da se mora diverzifikacija izobraževalnih poti po eni strani
                  začeti hitro, po drugi strani nenehno omogočati prehode in da tisti prehodi ne bi
                  smeli biti preveč obremenjeni z raznimi formalnostmi. Poglejte, če vi nekemu
                  12-letnemu ali 13-letnemu otroku rečete, da se mora pripraviti za nek
                  diferencialni izpit itd, je to ena velika obremenitev. Jaz mislim, naj se pokaže
                  in recimo naj se uvede poskusno obdobje, potem se pa vidi, če uspe slediti, bo
                  lahko sledil, če ne bo pa seveda potrebno izvesti določene korekture. Da je to
                  psihološko tudi problematično za družino, za otroka, to je jasno. Tukaj pač moramo
                  iskati neke kompromise.</p>
               <p>Mogoče bi omenil še nekaj. Doživel sem nekaj, kar me je presenetilo. Kot veste, v
                  Nemčiji imajo tisti tako imenovani drugi izobraževalni sistem. To se pravi ljudje
                  iz prakse, mojstri, vajenci itd., se lahko prijavijo na univerzo, opravljajo nek
                  sprejemni izpit v neko smer, in če opravijo tisti izpit, se lahko brez mature,
                  brez tega, tako imenovanih formalnih pogojev vključijo. Sam sem imel s temi
                  študenti, tudi sam sem bil v takih komisijah, ki so te sprejemne izpite delali,
                  opravljali in tu je bilo vrsta primerov, da so ljudje - meni je tako v spominu
                  zidar, ki je imel dejansko roke kot lopate, če smem to omeniti, ki je delal od
                  malega silno težko. Jaz vam rečem, on je postal in je potem diplomiral v eni od
                  najbolj teoretičnih, najbolj abstraktnih smeri tistega študija, izrazito
                  filozofski, in to z odliko, in to pravzaprav v štirih, petih letih. Dobro. To je
                  izjema; sigurno ne smemo tega posplošiti. Samo, mi moramo te možnosti ljudem
                  dajati.</p>
               <p>Torej, ne oteževati prehodov - olajšati prehode. Pri tem je potrebno upoštevati
                  psihološko obremenitev otroka, kakor tudi staršev seveda, ki je s tem povezana,
                  ampak ne se iti tukaj nekega formalizma. In seveda odprto vprašanje je, o tem ne
                  bi naprej govoril, kdo bo dodatno izobraževal izobraževalce, kdo in kako? Jaz
                  mislim, da je to silno težak problem. O vzrokih za to ne bi govoril, so pa deloma
                  psihološke narave, torej vsečloveške narave, so pa deloma tudi naše specifično
                  slovenske narave. Mislim, tukaj je potrebno iskati neke razmisleke, neke poti, kaj
                  bi se dalo na tem področju narediti. Kajti, če bi nam uspelo na področju
                  izobraževalcev narediti kakršenkoli rahel premik, mi razbremenimo otroke in jim
                  pomagamo. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Marjan Šetinc. Za njim bo na vrsti gospod Janez
                  Podobnik.</p>
            </sp>
            <sp who="SDZ1:ŠetincMarjan">
               <speaker>MAG. MARJAN ŠETINC:</speaker>
               <p>Hvala lepa za besedo. Spoštovane poslanke in poslanci! Bom krajši od mojih
                  predgovornikov. Rekel bi sledeče. Gospod Partljič je omenil, da se šola postavlja
                  od spodaj navzgor. Jaz bi rekel: šola se postavlja od zgoraj navzdol. Prav zaradi
                  tega se mi zdi, in treba je pozdraviti, da imamo na nek način pred seboj en skupek
                  zakonov, ki postavljajo celoten šolski sistem oziroma ga v nekih elementih
                  spreminjajo. Že pred leti sem v eni od mnogih razprav o maturi z enim od prehodnih
                  ministrov, ko sem jaz vehamentno zagovarjal, da matura je tista, ki definira vse
                  nižje stopnje izobraževanja, mi je on rekel: hiša se ne začne graditi pri strehi.
                  Nato sem jaz odvrnil, da mi pravzaprav ne postavljamo hiše, mi hišo že imamo,
                  vendar, ker je ta hiša ves čas imela slabo streho in je puščala, smo vedno s
                  korekturami poskušali nekaj popraviti, kar pa se preprosto ni dalo, ker je vedno
                  curljalo. Torej, toliko okoli tega, da šola ni samo tisto, ker zelo dogmatsko
                  zveni in zelo prijetno, če se šola od spodaj navzdol gradi, vendar jaz mislim, da
                  je treba gledati celo stvar v neki dialektiki.</p>
               <p>Naj mi bo dovoljeno reči, da vedno sem si želel, da bi imel učitelja, kakršen je
                  Partljič. Vendar mnogi se sprašujejo enostavno, kje so ti Partljiči bili v tem
                  šolskem sistemu do sedaj. Jaz moram reči, da vidim v tej zakonodaji pravzaprav
                  nekatere elemente, ki nam bodo omogočili, da bomo prišli do šole, ki bo naredila
                  iz učiteljev Partljiče. Če na nek način poskušam pojasniti, zakaj tako mislim. Zdi
                  se mi, da s tem, ko je ta zakonodaja prinesla elemente, kot so kombiniran sistem
                  preverjanja znanja <stage>(torej ob notranjem preverjanju imamo tudi elemente
                     zunanjega preverjanja)</stage> smo mi naredili en velik korak naprej, ki naj bi
                  iz učitelja naredil nekaj več, ne le tistega, ki svoje pove v razredu, ampak da se
                  ta učitelj pravzaprav  zaveda, da mora naučiti v šoli. Vi veste, kakšno situacijo
                  imamo danes. Danes je približno tako v šoli, da običajno učitelj reče, jaz sem
                  svoje povedal in mene ne zanima, kako se boste vi to naučili. Učitelj mora v  šoli
                  naučiti; tega se bo pa zavedel, ko bo tudi nekako vedel, da se ob tem zunanjem
                  preverjanju ne preverja le učenčevega znanja, temveč tudi to, kaj je ta učitelj
                  naučil. Se pravi, s tem smo mi vzpostavili neko uravnoteženo razmerje v šoli in s
                  tem jaz računam, da bomo naredili tisti korak naprej, ki so ga tiste države, po
                  katerih se zgledujemo s to zakonodajo, že naredile pred mnogimi leti. To je eden
                  od elementov, o katerih se mi zdi, da je pomembno govoriti. Drug element je to, da
                  s tako vzpostavitvijo, da je možno tudi kombinirano zunanje preverjanje, smo
                  omogočili vstop različnih pristopov. Torej, pomembno je, da šola nauči, ampak pri
                  tem se lahko poslužuje različnih pristopov. To je omogočeno s takim sistemom
                  preverjanega znanja.</p>
               <p>Naslednja stvar, ki se mi zdi, da je pomembna, je ta, da smo prišli s to
                  zakonodajo do točke jasnejše opredelitve zahtevanih znanj, ki morajo biti
                  primerljiva z znanji vrstnikov v državah, s katerimi se primerjamo. Pozdraviti
                  moram tudi stališče, ki ga je nekako sprejel tudi Odbor za šolstvo, da se v ta
                  sklop zakonov uvrsti tudi zakon o maturi, ki naj bo pripravljen do drugega branja,
                  ker s tem bo nekako zaključena ta celota z nekimi zadržki. Vendar mislim, da bodo
                  te zadeve rešljive, kot recimo preverjanje na prehodu iz osnovne šole v srednjo
                  šolo, z akti, ki bodo izvedbeni akti te zakonodaje, vendar mislim, da smo s tem
                  zaključili celoten sklop.</p>
               <p>Rekel bi samo še dve besedi okrog socializacije. Tukaj se je pred mano veliko
                  govorilo o tem. Jaz bi rekel tako, ali retorično vprašanje: ali ne izhaja
                  najboljša socializacija iz procesa, ki se dogaja na relaciji poučevanje in učenja
                  v razredu, torej skupnega dela v razredu? Socializacija torej ni le na ravni
                  vsebin oziroma jaz mislim, da je le manjši delež. Mislim, da je največji delež v
                  imitaciji, posnemanju in se kaže v tem, kako učenci znajo privzeti tiste vzorce
                  vedenja, ki nastajajo v tem procesu. Torej, socializacija je rezultat tega
                  procesa, ki vodi k znanju in ni nekaj kar obstaja samo po sebi.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik. Ja, repliko. Gospod Ignac Polajnar,
                  se opravičujem, ima najprej repliko.</p>
            </sp>
            <sp who="SDZ1:PolajnarIgnac">
               <speaker>IGNAC POLAJNAR:</speaker>
               <p>Hvala lepa. Lepo pozdravljeni! Repliciram zaradi tega, ker mislim, da je tole, kar
                  je govoril gospod Šetinc, zelo pomembno, kaže pa na to, da je iz <stage>(bom
                     rekel)</stage> njegove razlage zaznati, da v bistvu delamo sistem, ki bo
                  omogočil vse tisto, za kar mi trdimo, da recimo zgolj javne šole ne bodo
                  omogočile. Za kaj pa gre? Pravi, da bo ta zakonodaja spodbudila učitelje take,
                  kakršen je Partljič. Jaz seveda trdim, da zakonodaja sama ne bo nič k temu
                  prispevala, da bodo k temu prispevale nove ponudbe ali razlikovanje med šolami; ne
                  samo med dobrimi in slabimi, ampak da damo možnost različne ponudbe, se pravi
                  javnih šol, zasebnih šol, šolske koncesije. Za mene je to seveda temeljno
                  vprašanje - tu smo sedaj pri modelu organizacije našega šolstva. Namreč, vse to,
                  kar govori gospod Šetinc, je lahko res. Ampak to bo res takrat, ko bomo to
                  različno ponudbo imeli; se pravi, da ji bomo dovolili ta vstop in jo ne samo
                  tolerirali, ampak ji dali možnosti. Kaj je zadrega, po mojem, sedaj zakonov, kot
                  so napisani? Jaz seveda verjamem v dobro voljo in v dobre namene popolnoma, bom
                  rekel, imam to zaupanje, ampak vendarle včasih ima človek vtis, kot da zgolj nekaj
                  dopuščamo. Ampak, če hočemo v Sloveniji kaj spremeniti, ne smemo tega zgolj
                  dopuščati, ampak dati zares skoraj idealne pogoje za razvoj tega privatnega
                  šolstva. Ker na ta način bomo prišli potem v neko normalno stanje. Zakaj? Zato,
                  ker vendarle sedaj govorimo o nekem prehodnem obdobju. Namreč, prej teh različnih
                  možnosti v Sloveniji ni bilo, sedaj se bodo pa odprle. Jaz seveda nič ne trdim, da
                  bo daleč v prihodnost potem v Sloveniji prevladal ta model, da bomo imeli recimo
                  na eni strani javno šolo, na drugi strani pa razvejano mrežo privatnih šol, da bo
                  to edini model. Nič tega ne trdim, samo da o tem prehodnem obdobju je pa treba
                  odpreti vrata za te možnosti. Te možnosti bodo v bistvu spremenile miselnost naših
                  učiteljev, za katere sem jaz rekel že včeraj, da niso slabi, da gre zgolj zato, da
                  so obremenjeni z vso preteklo dediščino, pa spet ne krivi sami, bodo spremenili to
                  miselnost, da bo tudi med učitelji nastalo tekmovanje. Govorim pa to iz tega, kar
                  recimo sedaj že ponujajo te privatne šole. Tja so šli učitelji, ne tisti samo, ki
                  so bili nezadovoljni s sedanjo šolo, ampak tisti, ki so verjeli v drugačno šolo.
                  Tisti, ki verjame tudi v drugačno šolo pa že apriori skuša prinesti nekaj novega,
                  skuša ponuditi nekaj novega ali kot preprosto rečemo, ne naredi samo tistega, kar
                  je dolžan, ampak tudi tisto, kar misli, da je storiti prav in pa potrebno. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Tone Partljič, potem pa še gospod Marjan
                  Šetinc.</p>
            </sp>
            <sp who="SDZ1:PartljičTone">
               <speaker>TONE PARTLJIČ:</speaker>
               <p>Poskušal bom tri reči replicirati, da ne bom rekel, da mogoče tudi sebi. Najprej
                  hvala lepa, ker ste tako dobro vzeli mojo diskusijo in me sedaj nekateri citirate,
                  bi nekako prosil, če to zaustavimo, ker moram povedati, da sem učiteljski poklic
                  zapustil, da bi lahko bil za vzgled, če bi vztrajal, pa sem pravzaprav rečem prav
                  zato, ker se nisem počutil tam svoboden, pustil, pa tudi srce me je vleklo drugam.
                  Ampak hvala lepa, sem opazil in sem vam hvaležen, za ta dober sprejem.</p>
               <p>Moja nadaljnja debata bi bila v smislu, da imajo prav ljudje, ki so govorili pred
                  menoj, mislim gospoda Pučnika, Polajnarja in Marjana, zraven bi pa rekel tisto:
                  ja, ampak! Popolnoma sem že prej tam rekel v klopi gospodu Pučniku, pa bom
                  ponovil, da za razliko mogoče od nekaterih, jaz zelo tenko prisluhnem in me
                  dostikrat tako ali drugače fascinirajo nastopi gospoda Jožeta <stage>(razen kadar
                     našteva telefone in ure na obrambnem ministrstvu)</stage>, tako sem tudi sedaj
                  tenko prisluhnil in se mi zdi, da ni kaj oporekati. Nasprotno. Zdi se mi zelo
                  koristno, da je povedal to - mogoče je gospod Peršak z njim govoril - če imaš rad
                  domači prag, lahko gremo potem naprej. Šola je eden izmed osnovnih principov
                  znanega, od bližnjega k daljnemu. Toda, neredko sem na tej poti naletel na
                  naslednje - in tega je bilo mene strah, kar bom sedaj povedal - <q>"ja to kar je
                  naše, kar smo spoznali, kar je moje, kjer sem doma - kjer govorijo moj jezik, kjer
                  se tako oblačijo, to je v redu. Že kar je iz Zgornjega Dupleka, že ono kar je iz
                  Spodnjega Dupleka je treba narezati na poti iz šole domov"</q>. Hočem reči, pri
                  poudarjanju nacionalnega in tega, je treba iti to pot, ki jo je povedal gospod
                  Pučnik. Potem pa naprej. Mene pa je postalo strah z deklariranjem tega, ker so
                  tudi takšne razprave čujejo. Mi smo na odboru govorili nekaj o narodnosti. Zelo
                  malo. Obregnili smo se ob dve vrstici, ki sta pravno, pa celo ustavno
                  problematične. Ali smo se kdaj ustavili ob duševnosti, ob vsebini teh otrok, ki so
                  oziroma ali smo kaj vsebinsko in psihološko govorili o položaju teh otrok, ki so
                  otroci narodnosti, kako se ti počutijo? Ali nas je to kdaj posebej brigalo? Razen,
                  da to po nekih pravnih zadevah, da se lahko pred Evropo pokažemo, urejamo. Te
                  stvari so globoke in se mi zdi, se popolnoma strinjam s to razpravo kot je bila,
                  kakor s korekturo gospoda Bučarja.</p>
               <p>Bi samo eno Šetinčevo razpravo podprl - če je lahko replika v smislu podpiranja. V
                  teh polemičnih nastopih zoper zakonodajo, ki so legitimni, je še zmeraj odprta
                  razprava okoli eksternega preverjanja znanja. Če se samo spomnim, kako je zgledalo
                  to preverjanje, ko sem hodil v nižjo gimnazijo. Se spomnite, da je profesor
                  zgodovine, takrat smo jim pravili profesorji, pritekel iz ene paralelke v naš
                  razred in je nekaj šepnil tistemu, ki nas je takrat imel matematiko in je rekel:
                  Veste kaj, prišel je na šolo inšpektor. V onem razredu sedaj posluša zgodovino,
                  potem bo pa prišel v naš razred. Ti se hitro nauči ta odstavek, ti se nauči ta
                  odstavek, ti ta odstavek, ker bom potem spraševal. Tako nas je postrojil, da je
                  potem tisti inšpektor imel nekakšen zunanji občutek o našem znanju in o
                  učiteljevem delu. Zato se mi zdi to toliko pomembno, kar je ravnokar gospod Šetinc
                  povedal. Pravzaprav pa se mi zdi to taka uravnoteženost in celovita odgovornost in
                  odpor zoper to, se mi zdi, odpor zoper ono mentaliteto, ki sem jo prej opisal.</p>
               <p>Kakor je ta zakonodaja, na nek način jo podpiram, ker je prehodna; to ste omenili
                  že drugi. Tudi to, kar ste, gospod Polajnar, v tem primeru povedali o privatnih
                  šolah, je treba podpreti; četudi me je pri tej stvari neke druge stvari strah. Mi
                  imamo eno število ljudi, kakor v vsakem narodu, odstotek ljudi, ki so lahko dobri
                  učitelji. Ni vsak Slovenec lahko dober učitelj. Ko bomo sedaj to razparcelirali na
                  številne gimnazije, na številne ustanove, se bojim, kakšni bodo ti učiteljski
                  zbori ali v tej javni šoli ali pa v oni, ki bi morda bolje plačala, če samo
                  pomislim to privatno iniciativo na drugih področjih, ker so si ljudje naredili
                  podjetja in skrahirali čez toliko in toliko časa. To so občutljive zadeve. Ko
                  govorimo, da ne smemo eksperimentirati, se mi zdi, da moramo biti toliko previdni,
                  jaz sem že povedal, da nimam takih izkušenj, Avstrijci, se spomnim, so mi rekli in
                  ljudje iz Greenwilicha, ko sem bil v službi v Mariboru na občini: <q>"Zdaj boste
                  delali privatne šole. Ne skočite v preveliko število tega. Boste videli kako se
                  vam bo to opletalo."</q> Zanesljiv standard je tudi pri njih še vedno ta šola. Torej
                  nisem za, vendar mislim, da nas tudi tukaj čaka neka previdnost. Hvala in
                  oprostite.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Marjan Šetinc ima še repliko.</p>
            </sp>
            <sp who="SDZ1:ŠetincMarjan">
               <speaker>MAG. MARJAN ŠETINC:</speaker>
               <p>Hvala lepa. Čisto na kratko. Tukaj se ustvarja vtis, kot da je ločnica privatno -
                  javno. Mislim, da ta zakonodaja ustvarja okvir, ki omogoča, da je tudi znotraj
                  javnega možna različna ponudba. Bi pa nekaj rekel o tem, da privatno ne pomeni,
                  torej privatno v tisti najbolj, bi rekel, totalni formi, ki pomeni, da je
                  dovoljeno vse, to privatno je legalizirano, vendar za to ni javnih sredstev. Tako
                  razumem ta predlog zakonodaje. Vendar bi nekaj rekel. Tukaj je nekje vendarle neko
                  ravnotežje, ki mu je potrebno slediti. Nekatere <q>"privatne šole"</q>, <stage>(bom rekel
                     v narekovajih)</stage> so pripeljale tudi do primerov, ki jih poznamo, do
                  kolektivnih samomorov, do neverjetnih posledic. Moram povedati, da država mora
                  vendarle biti garant nekega minimuma in minimalnega standarda. Tukaj mislim, da ne
                  bi smelo biti nesoglasja med nami. Glede tega, kako pa to privatno - javno
                  funkcionira v nekaterih sistemih - tisti, ki se s šolstvom malo več ukvarjate
                  veste, da je v Evropi edinstven primer Nizozemska, kjer je več privatnih šol kot
                  <q>"javnih"</q> <stage>(torej javnih v narekovajih)</stage>, torej razmerje 70 : 30. Kaj
                  se je zgodilo? Te privatne šole so postalo de facto javne šole in so tudi prevzele
                  vse karakteristike javne šole. Tako da bi rekel, in Nizozemci pravijo tako: Vsaka
                  svoboda ima tudi svoje omejitve. O teh se pogovarjamo v tej zakonodaji. Hvala
                  lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Lojze Peterle, izvolite.</p>
            </sp>
            <sp who="SDZ1:PeterleAlojz">
               <speaker>ALOJZ PETERLE:</speaker>
               <p>Spoštovani! Na temo javno: zasebno bi rad povedal dvoje. Eno je pravica do izbire
                  in to mora seveda država, ki pravi, da je demokratična, omogočiti in v tem smislu
                  je tudi ta zakonodaja do neke mere odprta, mislim pa, da je še premalo odprta. Ne
                  bi bil pa za takšen razvoj dogodkov, pri katerem bi učenci oziroma starši želeli
                  dajati učence v zasebne šole zato, ker se v javni oziroma državni šoli ne počutijo
                  dobro, v primeru, da v tej šoli ne morejo biti v vsem to kar so.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik, izvolite. Za njim bo pa na vrsti
                  gospa Danica Simšič.</p>
            </sp>
            <sp who="SDZ1:PodobnikJanez">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Po tem zanimivem segmentu,
                  ki smo ga bili, sedaj priča, torej odnos javne in privatne šole, bi se vendarle
                  sam v svoji kratki razpravi ponovno dotaknil dveh tem, ki sta bolj načelne narave,
                  ki sta zelo občutljivi, ampak menim, da je zelo pomembno, da o teh temah veliko
                  razpravljamo. To je vprašanje ideološke nevtralnosti šole in vprašanje vrednot.
                  Danes sem vložil dodaten predlog sklepa, kjer sem predlagal, to je predlog zakona
                  o gimnazijah in srednjih šolah, predlagal sem, da naj predlagatelj v 2. členu ta
                  zadnji odstavek, ki se glasi: <q>"Gimnazija oziroma splošna osebna šola je laična in
                  ideološko nevtralna"</q> črta. Prav tako pa sem, ko sem pregledal vse vložene
                  dopolnilne sklepe, videl sklep, ki ga predlaga gospod Sašo Lap, ki pa pravi
                  takole: <q>"Predlagatelj naj pri pripravi zakona za drugo obravnavo le tega oblikuje
                  tako, da v njem ne bo eksplicitno poudarjal laičnost in ideološko nevtralnost
                  šole"</q>. Zavedam se seveda, da je to vprašanje zelo občutljivo, ampak mislim, da
                  moramo o njem govoriti.</p>
               <p>Kako bi opredelil, utemeljil svoj predlog, da se to črta? Najprej iz čisto
                  načelnega stališča. Sam ocenjujem, da je pač predlagatelj v zakonodajo vnesel
                  enega od načel, ki obstaja, to je laitizem. Sam gledam na laitizem kot na
                  ideologijo. Ima svojo zgodovinsko mesto, bila je v določenem času in prostoru.
                  Moje osebno mnenje je, da je kot ideologija laitizem preživel. In seveda, ker je
                  znano tudi iz številne literature, da je pač laitistična miselnost, ki po  naravi
                  svoje vsebine sama sebe razglaša za univerzalno in obče veljavno - seveda, to je
                  samo eno izmed številnih in legitimnih stališč, ki obstaja; toda kot stališče, kot
                  ideologija ima zelo jasne in tudi izdelane antropološke in svetovnonazorske
                  predpostavke - kot tudi drugi nazori. Zanimivo je tudi to, da druge nazore
                  laitizem zelo rad izključuje. To je en argument, s katerim utemeljujem, da naj
                  predlagatelj v drugem branju ta stavek v treh zakonih umakne.</p>
               <p>Drugi argument je ta, da slovenska Ustava določa odnos med državo in religijo
                  oziroma odnos med državo in cerkvijo in s tem direktno pove, da je šola laična
                  oziroma, da je svobodna. In torej ni potrebno, da se v zakonodajo dodatno napiše
                  tak stavek s tako vsebino.</p>
               <p>Seveda drugi, tretji argument, ki pa je lahko najbolj diskutabilen, je pa ta, da s
                  tem ko predlagatelj eksplicitno poudarja to potrebo po laičnosti in ideološki
                  nevtralnosti šole - predvsem poudarjam ideološko nevtralnost šole - s tem po mojem
                  nehote <stage>(ne pa hote)</stage> ustvarja določeno držo tipa, nek tip
                  ideološkega vrednotenja, ki je pač iz bližnje preteklosti znan; da se s tem
                  podzavestno prenaša neka matrica, ki nima nobene veljave in mesta v novem
                  demokratičnem sistemu v slovenski državi. Torej iz tega razloga predlagam, da se
                  pač ta stavek v zakonodaji črta.</p>
               <p>Drugo vprašanje pa je vprašanje vrednot. Jaz sem zelo hvaležen dr. Pučniku za
                  njegovo dragoceno misel, ki jo je danes tukaj izrekel. Namreč v svoji tehtni
                  razpravi je v nekaj stavkih omenil področje kategorije smisla. Mislim, da je tudi
                  ta materija priložnost, da se o tem spregovori. Spregovoril je zelo na široko in
                  je pokazal - in to je tisti osnovni razlog, da predlagamo in vztrajamo na tem - da
                  naj šola razvija tudi vrednote, ki bodo mladega človeka opremile z naraščajočo
                  odgovornostjo za svojo usodo. Namreč subjekt vzgoje sem takrat, kadar lahko
                  odgovorno soodločam o svoji usodi. In seveda, kadar se o teh stvareh odpira
                  razprava, pridemo na osebno raven, ki jo ne želim nadaljevati, ampak vedno pa je
                  tukaj tudi prisotno vprašanje smisla vsega bivanja. Zato je ta poudarek zelo
                  pomemben.</p>
               <p>In še nekaj. Včeraj je dr. Bučar povedal, da je integracija vsake družbe
                  sestavljena iz dveh podsistemov: iz normativne in vrednostne. Zato je torej tako
                  pomembno, da se o vprašanju vrednot tudi pri konceptu nove šolske zakonodaje
                  pogovarjamo, da povemo, da je to ena od sestavin integracije družbe; seveda v tem
                  pozitivnem smislu besede. Jaz pričakujem, da bo ta razprava o tem vprašanju dovolj
                  tehten razlog, da bo matični odbor Državnega zbora vendarle v skladu s Poslovnikom
                  ponovno proučil to vprašanje in poskušal najti rešitev; morda v smislu rešitve, o
                  kateri je govoril gospod Peršak. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Danica Simšič; za njo bo na vrsti gospod dr. Peter
                  Tancig. Prijavil pa se je tudi gospod Lojze Peterle.</p>
            </sp>
            <sp who="SDZ1:SimšičDanica">
               <speaker>DANICA SIMŠIČ:</speaker>
               <p>Hvala za besedo. Spoštovane kolegice, spoštovani kolegi!</p>
               <p>Pri pripravi oziroma pri obravnavi nove šolske zakonodaje želim tokrat sodelovati
                  z vidika otroka, in sicer z vidika drugačnega otroka. Za kaj gre? Gre za vse
                  otroke, ki imajo kakršne koli posebne potrebe. Do sedaj smo jih opredeljevali kot
                  otroke z motnjami v razvoju, že včeraj pa sem omenila, da naša komisija predlaga,
                  da bi jih vendarle opredeljevali kot otroke s posebnimi potrebami, kajti to je
                  bistveno manj stigmatizirajoč pojem in hkrati zajema bistveno več otrok; ne samo
                  otrok, ki imajo motnje v telesnem in duševnem razvoju, ampak hkrati zajema tudi
                  vse otroke, ki imajo kakršne koli izrazito specifične tudi učno vzgojne
                  težave.</p>
               <p>Rada bi opozorila, da je potrebno pri pripravi nove zakonodaje upoštevati pravico
                  vseh otrok do izobraževanja in to seveda pomeni, da imajo tudi ti otroci, ki jim
                  radi rečemo drugačni, te pravice; vse pravice, ki jih imajo, bom uporabila ta
                  izraz, normalni otroci in poleg vseh teh pravic še posebne pravice. Tiste posebne
                  pravice bodo, kot je rečeno, najverjetneje opredeljene v posebnem zakonu; možno
                  je, da je to enoten zakon. Vse te pravice so zapisane v številnih konvencijah, v
                  številnih deklaracijah, ki smo jih potrdili tudi v naši državi in ki smo jih
                  zapisali tudi v dolgoročni strategiji razvoja invalidskega varstva.</p>
               <p>Zato je treba razmisliti, kako bi bila in kako naj bo šola - s tem mislim pa tudi
                  vrtec, osnovno šolo in tudi nadaljevanje šolanja - dejansko dostopna vsem otrokom.
                  Poglejte, odraščanje in izobraževanje z generacijo, ki ji tak otrok, ki ima
                  posebne potrebe, pripada, je seveda izjemnega pomena tako za tega otroka, kot tudi
                  za vso okolico s katero odrašča. V zvezi s tem je potreben temeljit premislek, kaj
                  s tako imenovanimi posebnimi šolami oziroma šolami s prilagojenim programom
                  oziroma posebnim izobraževanjem: ali jih dejansko ohranjati tako kot jih imamo
                  zdaj ali pa vendarle iti v večjo integracijo in v rednem sistemu izobraževanja za
                  te drugačne otroke zagotoviti dodatne kadre, dodatno pomoč, tako na področju
                  arhitektonskih ovir kot tudi drugih komunikacijski ovir. S tega vidika je ta
                  zakonodaja, ki jo imamo pred seboj, pomanjkljiva ravno zavoljo tega, ker
                  omenjenega zakona, žal, še ni.</p>
               <p>V bistvu je temeljni smoter vsega izobraževanja v načelu za vse otroke enak: to je
                  torej čim bolj samostojno in neodvisno življenje. Ta enotna šola o kateri govorim,
                  bi omogočila, da bi pravzaprav vsak otrok, ne glede na njegov individualni razvoj,
                  lahko prehajal iz enega programa v drugega; tudi za to bi bilo potrebno poskrbeti
                  v tej enotni šoli. Pri tem spodbujanju otrokovega razvoja morajo sodelovati tudi
                  strokovnjaki, ugotavljati, usmerjati, kam naj bi tak otrok šel, v kateri program,
                  v katero smer programa v tej enotni šoli. S tem seveda, da se posebnemu
                  izobraževanju ne bo mogoče v celoti izogniti; v posameznih primerih seveda ne.</p>
               <p>Vse prevečkrat pa se žal dogaja, da tista temeljna pravica, ki jo imajo starši, da
                  se sami odločajo, kam bodo svojega otroka vpisali, nekako ni upoštevana. Kaj
                   mislim s tem? Pritisk institucij, pritisk strokovnjakov in tudi šole kot take je
                  na takšne starše tako močan, da se pogosto odločijo za to, da dajo otroka vendarle
                  v šolo s prilagojenim programom, ker enostavno ne zmorejo več te borbe in te, na
                  neki način okorelosti posamezne šole. Ne govorim o vseh šolah na splošno, kajti
                  tudi svetle izjeme so <stage>(tako v osnovnih šolah kot tudi v vrtcih)</stage>,
                  ampak enim, da bi bilo potrebno v tej zakonodaji, ki jo zdaj sprejemamo, širše
                  odpreti dejansko enakopravne, enakovredne možnosti vsem otrokom.</p>
               <p>V bistvu gre pravzaprav za to, da ko ta drugačen otrok odrašča v, pogojno rečeno,
                  normalnem okolju, se prvič sam socializiral, drugič pa socializira okolje, v
                  katerem odrašča. To je tista dodatna vrednota, ki hkrati spodbuja tudi spoštovanje
                  drugačnosti, povečuje tolerantnost, strpnost. To so vse tiste vrednote, na katere
                  v našem življenju prepogosto pozabljamo.</p>
               <p>Na koncu bi rada rekla, da gre pravzaprav samo za to, da bi takšen način, takšen
                  pristop drugačnim otrokom na nek način omogočil tisto pravo otroštvo. Omogočil bi
                  jim, da bi razvili svoje sposobnosti in ne, da bi samo odpravili svoje
                  pomanjkljivosti. Za to gre; ne samo za odpravljanje pomanjkljivosti, ampak za
                  razvijanje sposobnosti, ki jih vsak tak otrok ima - niso morda na tisti, na neki
                  določeni točni, so pa na drugi.</p>
               <p>Prosim, da predlagatelj zakona pri pripravi upošteva vse te elemente. Seveda to
                  pomeni tudi določene korekcije pri normativih, določene pobude, kako spreminjati
                  na nek način tudi miselnost. Kajti, kot je na naši komisiji že opozoril minister,
                  nobene šole ni mogoče prisiliti, da sprejema v tem trenutku takšne ali drugačne
                  otroke, ampak najverjetneje pa so neki mehanizmi, ki bi tem otrokom ustrezno, s
                  strokovno pomočjo zagotovili enakovredno obravnavo.</p>
               <p>Hkrati bi pa v tem trenutku izkoristila še priložnost in vodstvo Državnega zbora
                  zaprosila za dovoljenje, da Zveza društev za celebralno paralizo po poslanskih
                  skupinah razdeli gradivo, gre pa za ponatis vseh konvencij, vseh zakonov in vseh
                  odprtih vprašanj v zvezi z družino in invalidnostjo, ki so jo v tej Zvezi
                  pripravili, ne samo na področju cerebralne paralize, ampak celotne problematike.
                  Tako, da bi to pač tisti poslanci, ki se želijo temu vprašanju še posebej
                  posvetiti, lahko prebrali in pregledali. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Za takšno dejanje ni nobenih omejitev v Državnem zboru in to seveda
                  lahko opravijo; edino o čemer bi ta zbor posebej sklepal bi bilo, če bi želeli na
                  zboru kot gradivo deliti. Besedo ima gospod dr. Peter Tancig; za njim bo na vrsti
                  gospod Lojze Peterle.</p>
            </sp>
            <sp who="SDZ1:TancigPeter">
               <speaker>DR. PETER TANCIG:</speaker>
               <p>Spoštovani gospod podpredsednik, kolegice, kolegi, gospod minister! Lotil bi se
                  problematike, ki se je do danes še nismo, to je izobraževanja odraslih, in to,
                  upam, z neke nove perspektive. Vsaj v moji življenjski knjigi ima ta termin
                  <q>"izobraževanje odraslih"</q> na nek precej slabšalni prizvok. To so bili tisti in
                  tiste državljanke in državljani, ki pač niso uspeli narediti ali osemletne ali
                  srednje šole in so se potem na precej mučen način prebili do tega. Kar bi želel
                  poudariti je, da to vsaj v razvitem svetu postaja razvojna tema <q>"par excllence"</q>.
                  Nekaj je tudi terminske zadeve; zunaj v svetu se uveljavlja termin <q>"vseživljensko
                  učenje"</q>. To je sedaj že skoraj prevzeto <q>"Long life learning"</q> in ni preveč drzna
                  teza, ki pravi, da vsaj v razvitih družbah sveta so že spoznavi, da bo tako
                  imenovano vseživljenjsko učenje za vsakogar <stage>(to je potrebno poudariti - za
                     vsakogar)</stage> tako značilno in pomembno za 21. stoletje, kot je bilo
                  osnovno šolanje zopet za vsakogar značilno in pomembno za iztekajoče se 20.
                  stoletje.</p>
               <p>Zanimivo je slišati naslednje podatke, ki jih navajajo številne svetovne
                  avtoritete, na čelu z generalnim direktorjem Unesca, se pravi agencije Združenih
                  narodov za znanost, kulturo in izobraževanje in vse navzdol po različnih
                  institucijah in posameznikih. Leta 2000 bo 97% svetovnih informacij oziroma znanja
                  ustvarjenih v času od našega rojstva naprej; 20% znanja v inženirsko tehničnih
                  poklicih vsako leto zastari <stage>(se pravi, inženir po petih letih praktično ni
                     več sposoben za opravljanje poklica na tistem nivoju, ki ga je dohitel oziroma
                     prehitel, če se seveda ves čas ne izobražuje in izpopolnjuje)</stage>; 66%
                  tehnologij, ki bodo obvladovale življenje sedanjih generacij, še ni zunaj; samo
                  približno 2% delovne sile se letno obnovi s svežim dotokom iz šol in tako bo
                  približno še 70% sedanje zaposlene generacije delalo še leta 2000 ob vseh
                  spremembah, ki jih bomo priča seveda v teh letih; posameznik bo v svojem življenju
                  zamenjal nekaj poklicov in ne samo delovnih mest, kot je bilo sedaj to v navadi
                  oziroma v Sloveniji še to ne. Upam, da ti podatki res potrjujejo tezo, da če ne bo
                  v tem konkurenčnem svetu, ki se tako hitro spreminja, vseživljenjsko učenje
                  oziroma izobraževanje odraslih postala ena od strateških opredelitev družbe, ki
                  naj bo odprta, ki naj bo sodobna, ki naj bo konkurenčna, potem se dejansko
                   Sloveniji slabše piše. K temu se še po drugi strani, se pravi temu mogočnemu
                  stroju konkurenčnosti v industriji in v poslovnem svetu, se pridružuje še nekaj,
                  kar bi rekel je vrednota sodobnih družb, da je izobrazba oziroma znanje oziroma
                  vedenje in tudi želja posameznika, ki so vidni v takšnih vrednotah, da je to tudi
                  močan socialni motor, ki zopet govori za vseživljenjsko učenje oziroma za ustrezno
                  regulirano izobraževanje odraslih.</p>
               <p>Kot sem rekel, da je to razvojna tema par excellence, je to dejansko tisto
                  vprašanje, ki si ga večkrat zastavljamo tudi s tega mesta, kakšna naj bo oziroma
                  je strategija Slovenije oziroma, če bolj poenostavimo, kje so tiste primerjalne
                  prednosti, ki nam bodo omogočale doseganje vseh teh zahtevnih ciljev, pri katerih
                  se verjetno vsi strinjamo; od blaginje posameznika, ohranjanja narodne identitete,
                  socialne države, čistega okolja itd. Se pravi, vse to kar stane in sredstva za to
                  pa lahko dobimo s tem, da smo v stanju proizvajati tako imenovano dodatno
                  vrednost. Potem pa se vprašamo, kje ima Slovenija te možnosti. Precej smo jih
                  tukaj že slišali na tak ali drug način. To so te strateške odločitve, okoli
                  katerih bomo pač morali tudi skozi tako nekoliko bolj dolgoročno infrastrukturno
                  zakonodajo povedati poslanci svoje.</p>
               <p>Možnosti niso izključujoče, saj so komplementarne, ampak vseeno moramo vedeti, ali
                  naj bo to renta, s katero bomo možnosti našega prehodnega ozemlja izkoriščali, ali
                  bo to igralništvo z vsemi socialnimi in ostalimi posledicami, ali bo to predelavno
                  delo, ali je to množični turizem, ali so to posredovanja različnih vrst, ali pa je
                  to industrija, ki nam še vedno daje okoli 50% bruto nacionalnega produkta in ki se
                  mora ustrezno vpenjati v ta svet, v katerega bomo zelo hitro popolnoma odprti -
                  bodisi preko Evropske unije, bodisi preko različnih asociacij za prosto
                  trgovino.</p>
               <p>Upam, da sem dokazal svojo tezo, da je izobraževanje odraslih razvojna tema par
                  excellence. Prepričan sem, da je zaradi vrste razlogov in tudi kompleksnosti in
                  obširnosti te problematike v dosedanjih javnih razpravah in v zakonodajnih
                  razpravah bilo temu področju posvečeno premalo pozornosti, zlasti s tega
                  razvojnega vidika.</p>
               <p>Ker ni krovnega zakona, v katerem bi se dalo nek splošen sklep narediti, sem
                  vložil dva identična sklepa, zato že sedaj opozarjam, da sta identična, ki
                  zahtevata oziroma predlagata predlagatelju, da naj prouči in smiselno upošteva te
                  sodobne trende na tem področju in predvsem da naj upošteva že razprave, ki so se
                  odvijale v dveh strokovnih identitetah, ki se v Sloveniji ukvarjata z
                  izobraževanjem odraslih. To je Andragoški center in Andragoško društvo Slovenije.
                  Ta dva identična sklepa sem dal pri zakonu o organizaciji in financiranju in pri
                  izobraževanju odraslih in vas prosim, da jih podprete.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Lojze Peterle.</p>
            </sp>
            <sp who="SDZ1:PeterleAlojz">
               <speaker>ALOJZ PETERLE:</speaker>
               <p>Spoštovani! Da gre za zelo resno zadevo, mi ne govorijo samo argumenti, ki so bili
                  povedani v javni razpravi ali v tem zboru; da bo šlo za resno zadevo sem razumel
                  že takrat, ko smo se pogajali o koaliciji. Ko sva govorila s predsednikom Vlade,
                  gospodom Drnovškom, takrat mandatarjem, je rekel: o vsem se lahko pogovarjamo,
                  samo ne o ministru za šolstvo. Da gre za zelo resno zadevo razumem iz tega, da se
                  tri leta po tem, ko je bil sprejet nov zakon, v demokratični družbi sprejema nova
                  strategija. Če se sprejema nova strategija pomeni, da gre tukaj za nove koncepte,
                  za novo vrednotenje stanja. Vsaka oblast ima pravico videti zadeve na novo,
                  drugače upoštevati nova dejstva, vendar ne vem, če se je toliko novih dejstev
                  zgodilo, da po treh letih ne moremo preživeti s spremembami zakona, ampak z novimi
                  zakoni. Tukaj ne bom šel v vsebino posebej, o tem bom govoril pri posameznih
                  zakonih. Rad bi nekaj povedal o pristopu, posebej glede na to, da sem že začutil
                  nekatere nevarne osti, ki lahko tudi ta zbor polarizirajo brez potrebe in pridemo
                  še enkrat na napačne fronte, namesto na dialoško diskusijo o tem, kako pomagati
                  novi generaciji k temu, da bo razvijala naprej našo dediščino oziroma Slovenstvo
                  in se vključevala v mednarodne tokove.</p>
               <p>Po metodološki plati bi svetoval, da se najprej lotimo nekaterih pojmov, ker
                  vidim, da jih zelo različno pojmujemo. Že pojem: ideološko, idejno, čustveno,
                  laično, konfesionalno in tako naprej. To so pojmi, ki imajo očitno dovolj
                  ideološkega naboja, ki pa jih očitno razumemo različno. Prav bi bilo, da se tukaj
                  poenotimo. Mimogrede, ker je bilo že pejorativno danes omenjena beseda <q>"čustveno"</q>,
                  bi svetoval, da se bere Delo, oprostite, kjer je danes objavljen en zelo zanimiv
                  članek, kjer piše: <q>"Čustvo v žarišču nevropsiholoških raziskav. Descartesova
                  zmota: Čustva, mišljenje in človeški možgani."</q> Tukaj so zelo prepričljivi stavki
                  na to temo, da razum kar sam od sebe tudi zelo slabo funkcionira in da je kar
                  dobro, da so čustva zraven.</p>
               <p>Potem bi to povedal: v že očitnih znakih polarizacije je seveda ob tem idealna
                  možnost, da se stvari poenostavljajo in karikirajo. In ko bomo prišli do tega, do
                  česar smo marsikje mislim da že prišli, da se bomo delili na viteze iz kraljestva
                  razuma in moderne računalniške sistematike, na drugi strani pa čustvenjake z
                  versko podlago in tako naprej, ali da bomo govorili o lakanovsko navdahnjenih
                  projektih Liberalno demokratske stranke za posvojitev slovenske mladine, na drugi
                  strani pa za nacionalno obsedene tradicionaliste krščanskega porekla, potem
                  mislim, da bomo na ta način zlezli tja, od koder hočemo oziroma od koder smo
                  upali, da smo že odšli. Zato nasprotujem temu, da bi se karikaturno in ideološko
                  pogovarjali, pač pa dialoško, strpno tudi o ideologijah in tudi o namenih za
                  katere mislimo, da v zakonodaji direktno niso popisani, ali pa o argumentih
                  tistih, ki so proti takšni zakonodaji.</p>
               <p>Želel bi si uravnoteženje oziroma pravo mero sociologije in pedagogike
                     <stage>(zaenkrat mislim, da je v tem pristopu preveč sociološkega prestopa; ne
                     grem v avtorje, ki so lahko za tem)</stage> in predvsem bi si želel več
                  demokratičnega duha pri razvijanju našega šolstva, ki omogoča izbiro. Mislim, da
                  je država dolžna vzpostaviti pogoje za izbiro. Zaenkrat takšnih pogojev še ni.
                  Zasebno šolstvo je povsod močna dimenzija šolstva, pri nas so tukaj komajda prvi
                  pojavi; včasih tega preprosto ni bilo. Tukaj mislim, da je treba pač pogoje za
                   izbiro postaviti in vložiti v to fazo celo več kakor zgolj dopušča, kot je nekdo
                  že rekel.</p>
               <p>Glede na to, koliko pripomb smo že slišali, kako je šla razprava v slovenski
                  javnosti, koliko stališč in dopolnjevalnih sklepov je bilo že dano, res ne
                  svetujem naglice, čeprav bi tudi sam želel, da naše šolstvo čim prej uredimo
                  povsod tam, kjer ga je urediti, v skladu z novimi dejstvi, potrebno.</p>
               <p>Mislim, da je treba res preštudirati podlage za tako imenovano novo strategijo.
                  Zelo rad bi slišal nekaj o stanju, tudi o vrednostnem stanju med slovenskimi
                  mladimi. Rad bi videl, na kaj se priključujemo oziroma česa ne maramo ali česa se
                  bojimo eni ali drugi. Mislim, da bi bilo najbolj nesrečno in ne daleč vodeče, če
                  bi se ta zadeva pojmovala - kar se včasih tudi sliši, ta naša razprava - kot
                  nekakšen obračun ali spor med krščansko in liberalno idejo. Če govorimo z besedami
                  ministra Gabra, da je naše izhodišče evropska dediščina, potem bo v tej evropski
                  dediščini poleg seveda številnih in temeljnih načelnih sporov med liberalno in
                  krščansko idejo, bomo videli tudi lepe zglede, ko sta ti dve misli dosegli sožitje
                  in sta ravno s tem sožitjem dali nekaj močnih elementov tega, čemur že morda lahko
                  rečemo evropska dediščina; mislim tukaj seveda tudi na politično področje.</p>
               <p>In če slišimo toliko bojazni, da vzgoja nima pravega mesta v tej zakonodaji, potem
                  bi svetoval veliko pozornost ob teh stališčih in bi se potrudil, da se pač odpravi
                  s primernimi formulacijami to bojazen, da gre tukaj zgolj za enosmerno oziroma
                  zgolj za izobraževalni vidik; čeprav sam, ko sem prebral zakonodajo, ne moremo
                  trditi, da gre zgolj za eno dimenzijo, lahko pa trdim, da je možno zadevo pri teh
                  formulacijah operativno peljati izrazito samo v izobraževalno smer.</p>
               <p>Povem eno ilustracijo na temo vzgoje. Glejte, ko je nastala zasebna gimnazija v
                  Šentvidu, je bilo tam veliko prijav in jih je še zdaj; mislim, da niti polovico
                  aspirantov oziroma kandidatov tam ne morejo sprejeti. Sem prepričan, da po
                  polstoletnem diskvalificiranju in šikaniranju cerkve, da naslov cerkve sam po sebi
                  ne vleče ljudi v to šolo. Sam sem se malo zanimal med starši. Glavni odgovor,
                  zakaj ste ga pa dali v Šentvid, zakaj pa ne v Center, zakaj v internat, ko bi
                  lahko v Maribor hodil in tako naprej, so rekli: zaradi vzgoje. V oklepaju, da
                  dodam; tudi malo zaradi reda, ker tam računajo, da je v šoli red; pa ne trdim, da
                  je samo tam red oziroma ne vem, kakšen je tam, ker ne inšpeciram te šole, pa
                  nobene druge tudi ne. Mislim, da velja to voljo in ta vidik bolj upoštevati
                  oziroma ga bolj prepričljivo zapisati v zakonodajo.</p>
               <p>Naslednji vzgojni vidik bi povezal z našim vključevanjem v Evropo. Mislim, da bo
                  seveda naš projekt  vključevanje v Evropo zelo - da bo ta naša pot zelo
                  vprašljiva, če se ne bomo ravno na vzgojnem  področju zelo resno pripravili na vse
                  izzive evropskega integriranja, ki prinaša povsem nove borbe, nove interese, novo
                  konkurenco na vseh področjih. Mi na to preprosto nismo pripravljeni; že na
                  področju ekonomije ne, kaj šele na drugih področjih. Tukaj mislim, da dobesedno,
                  bi rekel, kliče situacija na to, da se pripravimo.</p>
               <p>Potem bi omenil še en vidik. Seznanil sem se z nekaterimi anketami javnega mnenja,
                  ki so se zanimale za vrednote mlade generacije in če se prav spomnim je bilo za
                  marsikoga zaprepaščujoče, kako velik delež <stage>(procenta se ne spomnim)</stage>
                  mladih ljudi se zanima oziroma je naklonjen tradicionalnim oziroma nacionalnim
                  vrednotam. Se vprašam, ali je to sad žeje po mišljenju nekaterih vrednostno prazne
                  družbe, ali je to sad vzgoje dosedanje šole, ali je to rezultat slovenske države,
                  ali je česa drugega. Ampak tudi s vidika tega ne bi zanemarjal vzgojnega
                  vidika.</p>
               <p>In mislim - jaz redkokdaj govorim o konsenzu, to pot bom - da je vprašanje šolstva
                  tako pomembno, da bi bilo dobro, da presežemo glasovalno mehaniko, ki se po
                  pravilu lahko konča na 47 glasovih, ampak iščemo še kakšen glas več za to, ko gre
                  za tako, bi rekel, temeljno področje naše zakonodaje.</p>
               <p>Kar se vsebine tiče, predlagam, da izberemo oziroma formuliramo naše zadeve na
                  najboljših zgledih; da se ne opredeljujemo za en ali bi rekel za drug sistem
                     <stage>(spet v malo karikiranem smislu)</stage>, ampak imamo primere, ki nam
                  dajejo dobre rešitve in na to oprimo. Predpostavljam, seveda jaz ne poznam vseh
                  podlag ministrstva, ko je to delalo, ali je šlo na najboljše izglede ali je pač
                  vzelo nekaj drugega.</p>
               <p>Ob koncu bi še to rekel: smo seveda pred izzivi tretjega tisočletja, ko bo eden od
                  temeljnih domačih izzivov tudi ta, da bomo imeli na začetku drugega ali tretjega
                  tisočletja pol otrok v šolah manj, kljub šolskemu tolarju, kakor jih imamo doslej.
                  Prepričan sem tudi tukaj v pomembnost vzgojnega vidika. Menim, da ne bi bilo tako,
                  če bi bila vzgoja v smislu veselja do življenja nekoliko drugačna kakor je bila.
                  Zadnjič sem srečal pedagoga, ki ni tako daleč od pokojnine, vendar je rekel: jaz
                  ne razmišljam o pokojnini, ker jo zame nihče, čeprav sem si jo sam zaslužil, bi mi
                  je ne mogel nihče izplačati, ker za menoj bo pol manjša generacija.</p>
               <p>Skratka, tukaj sem dodal nekaj ilustracij na temo vzgoje, ki mislim, da je zelo
                  pomembna dimenzija. Še enkrat pravim, ne pojdimo v napačne fronte, predvsem pa ne
                  v stereotipe starih časov, ki so poznali napredne in nazadnjaške.</p>
               <p>Menim, da je argumentacija tistih, ki so kar že sedaj za in tistih, ki so
                  pripravljali zakonodajo in tistih, ki mislijo nekoliko drugače - pošteno
                  utemeljena in da teži k pravim ciljem. Prvi pravi cilj je celovita osebnost in
                  prihodnost osebnosti, ki bodo pred nami kot otroci. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospa Jadranka Šturm-Kocjan, potem pa še gospod Gabrijel Berlič.</p>
            </sp>
            <sp who="SDZ1:ŠturmKocjanJadranka">
               <speaker>JADRANKA ŠTURM-KOCJAN:</speaker>
               <p>Hvala za besedo. Da ne bo nesporazumov, gospod Peterle, ko govorimo o čustvih.
                  Gotovo so čustva potrebna, prepotrebna in nihče ni nikoli verjetno omenil, da je
                  samo razum tisti edino zveličavni, ki lahko obvladuje človeka oziroma okolje.
                  Vendar gre za to, katera čustva krepimo, katera čustva razvijamo. O tem bi lahko
                  veliko govorila, ampak bom samo to rekla, da, recimo, če se osredotočim na verska
                  čustva, so lahko pogubna. Verska čustva lahko v svoji ekstremiteti povzročijo
                  halucinacije na primer, videnje nečesa česar ni, čutenje nečesa česar ni, da ne
                  govorim o tem, kako lahko verska čustva, kot ena vrsta čustev, vplivajo na vojne
                  konflikte ali pa kaj podobnega. Toliko okrog tega. Polje čustev razumem izredno
                  široko od stopnje jakosti, do valence, ki jo čustvo lahko ima, do predmeta oziroma
                  subjekta, ki določeno čustvo izzove.</p>
               <p>In še druga stvar. Glede vrednostnega stanja med mladimi, vrednot med mladimi.
                  Mislim, da fakulteta za družbene vede vsako leto, ali pa morda vsaki dve leti,
                  naredi obsežno raziskavo o vrednotah mladih v Sloveniji. Prepričana sem, da tudi
                  predlagatelj šolske zakonodaje te raziskave dobro pozna in da bi bilo zanimivo, ne
                  spomnim se natančno čisto zadnjih raziskav o tem, ampak bi bilo prav, da bi tudi o
                  teh raziskavah, ki v Sloveniji potekajo, in o vrednostnem sistemu mladih kaj
                  spregovorili. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Berlič ima besedo. Izvolite.</p>
            </sp>
            <sp who="SDZ1:BerličGabrijel">
               <speaker>GABRIJEL BERLIČ:</speaker>
               <p>Rad bi nekaj besed povedal kot neke vrste repliko, ampak ne samo na enega
                  predhodnika, ampak na razpravo, ki se danes že dalj časa odvija. In sicer nekaj
                  besed o problemu vzgoje v tem našem šolskem sistemu. Ta moj prispevek ne bo neka
                  globokoumna filozofska razprava, kot sem jih danes tu že dosti poslušal, ampak
                  mogoče en kratek utrinek iz neke izkušnje nekega učitelja.</p>
               <p>Ko sem delal kot vzgojitelj v nekih zavodih in kasneje kot učitelj sem ob prihodu
                  na osnovno šolo v tistem prvem času, ko se mi še ni zameglil pogled o določenem
                  področju vzgoje, prišel do prepričanja, da bi bilo tako dobro, da bi vsak učitelj
                  nekaj mesecev delal v nekem vzgojnem zavodu, prišel do prepričanja, da je v šoli
                  neka vzgoja potrebna. Ampak mi se danes  tukaj mogoče razlikujemo v nekem
                  segmentu, in sicer, govorim o vzgoji kot recimo načinu delovanja vzgojitelja
                  oziroma učitelja, tukaj pa danes poslušam dostikrat o vzgoji kot nekem predmetu,
                  kot sistemu izobraževanja. Pojmujem recimo dobrega učitelja, ki je tudi vzgojitelj
                  v tem smislu, da je za razliko od netolerantnega učitelja toleranten, da je
                  razumevajoč - za razliko od nerazumevajočega, razgledan - nerazgledan in v tem
                  smislu. In če bi si mi, če je to moje razmišljanje približno takšno, da bi se dalo
                  v tej osnovi kaj reči, mislim, da bi hitro lahko ugotovili, da je vzgoja v šoli
                  potrebna, ampak nosilec osnovne te vzgoje ne more biti nek predmet, kakršenkoli
                  predmet, ki uči, ne vem, na pamet se naučite, moraš biti toleranten, moraš biti
                  razgledan, moraš biti ne vem kakšen, ampak v bistvu je pogojeno z delovanjem tega
                  učitelja. Se oproščam; ni ne vem kako globokoumna razprava, ampak mislim, da bo
                  mogoče lažje razumevanje teh dveh majhnih razlik - ali pa zelo velikih - o načinu
                  pojmovanja vzgoje v šoli.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Miroslav Mozetič.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Hvala lepa. No, imam repliko sicer, saj se bo videlo na koga. Ne govorim ne kot
                  strokovnjak, ne kot učitelj, tako da se ne morem s tega vidika hvaliti, sem pa na
                  nek način vzgojitelj - ne vem, če sem dober kot vzgojitelj - ne drugih, ampak
                  svojih otrok. Sedaj, če bom dober ali če nisem, bomo videli, kaj bo, ampak replika
                  gre v drugo smer. In sicer, dve stvari sta me spodbudili. Ko kolegica
                  razpravljalka, ki sedaj sedi tam zadaj, govori o vzgoji, takoj postavlja
                  alternativo verska vzgoja - ne vem, kdo je govoril tukaj o verski vzgoji - in
                  potem to čisto v slabšalnem pomenu. Potem je bilo govora o čustvih. Čustva so
                  čustva, niso čustva, ne vem kaj so, in potem verska čustva. Kakšno povezavo ima
                  tukaj? Mislim, dejansko to kaže na mišljenje, na neko notranjost te naše
                  spoštovane kolegice, ki jo ima do teh stvari, ampak to je pač njen problem. Ne
                  želim, da se začne tako razpravljati, da postavljamo na eno stran vzgojo, ki je
                  morda dobra ali pa slaba, vendar verska vzgoja to je pa nekaj grozovitega. Verska
                  čustva pripeljejo do kolektivnih samomorov, zasebne šole lahko pripeljejo do
                  kolektivnih samomorov. Mislim, prosim, ne delati tega. To pa, da ta zakonodaja, ki
                  je na naši klopi temelji, na neki ideologiji, to je povsem jasno - saj niso ti
                  ljudje, ki so jo pisali, prišli z lune - in da je to na liberalni ali pa
                  liberalistični ideologiji, je tudi jasno. Ampak jaz ne vrednotim sedaj tega, samo
                  ugotavljam. Temelji na pravicah, saj je prav; ampak pravice so marsikaj. Govorili
                  smo o pluralnosti, drugačnosti, tolerantnosti. Pri teh opredelitvah, ki sem jih
                  slišal glede verskih čustev in glede vzgoje kot neke verske vzgoje - kje je tukaj
                  vprašanje pluralnosti, kje je vprašanje do drugačnosti, tolerantnosti; ljubezni do
                  bližnjega, bi mi rekli. Hvala lepa.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jadranka Šturm za repliko. <stage>(Pa gospod Peterle
                     je Delo tukaj pozabil.)</stage></p>
            </sp>
            <sp who="SDZ1:ŠturmKocjanJadranka">
               <speaker>JADRANKA ŠTURM-KOCJAN:</speaker>
               <p>Hvala za besedo. Spoštovani krščanski demokrati in krščanska demokratka! Nikjer
                  tega niste eksplicitno povedali, ampak glede na to, da če nastopate vi za temi
                  zadevami, si drugače kot verske vzgoje tega pač ne morem predstavljati. Misli, da
                  če vas kaj povezuje, vas povezuje pač to. Te stvari pač tako razumem. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina, potem pa še gospod Miroslav Mozetič ali pa,
                  če se vidva drugače zmenita. Tako je.</p>
            </sp>
            <sp who="SDZ1:MozetičMiroslav">
               <speaker>MIROSLAV MOZETIČ:</speaker>
               <p>Torej, če je to tako, potem res ne vem, kaj tukaj delamo. Oprostite kolegica,
                  zakaj bi govoril o verski vzgoji, če govorim o vzgoji? Normalno, da tudi svoje
                  otroke vzgajam v verski vzgoji, pa tega ne zahtevam od vašega otroka in zakaj naj
                  bi Krščanski demokrati tukaj, saj nismo mi verniki, saj nismo <q>"fajmoštri."</q> Saj smo
                  ljudje te države, državljani te države in imam pravico govoriti. Tako, kot vi
                  govorite in razlagate svojo ideologijo, tako lahko tudi mi svojo. Pa je ne
                  vsiljujemo. Ko vi govorite vas ne vidim v vlogi ne vem kakšne vzgoje. Ne vem,
                  zakaj bi mi govorili o verskih čustvih, ko govorimo o čustvih.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala. Gospod Miroslav Geržina ima repliko.</p>
            </sp>
            <sp who="SDZ1:GeržinaMiroslav">
               <speaker>MIROSLAV GERŽINA:</speaker>
               <p>Hvala za besedo. Začel je že gospod Mozetič. Verska vzgoja - mi nismo župniki,
                  moram še enkrat ponoviti. Če bi bil kdo izmed nas župnik, bi lahko govoril tudi o
                  verski vzgoji. Gre za problem vzgoje. To, kar je že bilo rečeno, da takoj
                  slabšalno postaviš vzgojo vštric verski vzgoji in rečeš: <q>"Aha, tega pa ne, ker
                  take in take slabe izkušnje imamo že in tega ne dovolimo."</q> Govorimo o tisti
                  vzgoji, ne v tistem smislu, kot je gospa Jadranka danes že rekla, pridobitev za
                  idejno vrednoto. <stage>(Ne.)</stage> Govorimo o vzgoji za napolnitev človeka z
                  nekimi smisli. Danes je bilo tu že govora o tem, z nekimi vrednotami, smisli.</p>
               <p>Govorimo o vzgoji kot pomoči staršem. Danes imamo tu noter predloge o tem, da bi
                  prvošolčki, ki bodo prišli s petimi leti in pol v šolo, da pri nas še niso pogoji
                  za začetek šole eno leto prej. Veliki problemi bodo. Verjetno bodo problemi, kot
                  je gospod minister danes rekel: <q>"Saj to bo šlo šele z letom 2000, oziroma
                  postopoma in do takrat se bodo zadeve uredile."</q> <stage>(Ne.)</stage> Prebrati sem
                  šel neko pismo, ki mi ga je pisala neka učiteljica. Še enkrat sporoča, da je treba
                  razmišljati tudi o tem, da tudi iz tega razloga še ni primerno te mlade otroke
                  zjutraj ob 5.00 uri, preden gredo starši v službo, pošiljati na avtobus in jih
                  pustiti v svet.</p>
               <p>Druga stvar - vzgoja spet naprej. Vsem ljudem, vsem državljanom moramo dati enake
                  možnosti, tako kot pravi resolucija o človekovih pravicah, da lahko dajo tako
                  vzgojo in tako izobrazbo, kot si sami želijo. To govorijo mednarodne listine in
                  pred tem ne smemo bežati. Zdaj mi pravimo; vzgoja pa omejuje, je bilo danes
                  rečeno. Demokracija tudi omejuje, ampak če bomo vzgajali tako, da je vse
                  dovoljeno, da ni nobene omejitve, potem bodo pač učitelji, mi je žal, če imate
                  druge izkušnje. Ampak jaz imam take izkušnje <stage>(tudi doma v hiši)</stage>, da
                  želijo in bi šli ven iz poklica zaradi tega, ker ni tiste vzgoje, tistega reda,
                  kot je gospod Peterle rekel, v šoli, ni tiste osnovne avtoritete. Gospod Partljič
                  bo rekel, da se jo zgradi tudi s takim načinom dobrega učitelja, ki živi z učenci,
                  vendarle se dogaja cirkus v šolah, na žalost, in to je slabo. Ta sistem, ki te
                  vzgoje ne vključuje, ta sistem bo samo nadaljeval to, kar se slabega dogaja tu, o
                  čemer sem že danes govoril. Mislim, da je dejansko potrebna.</p>
               <p>Ideologija! Vsak ima svojo ideologijo. Ali je liberalistična ideologija edina
                  zveličavna v tej državi, zato ker <stage>(je bilo danes že rečeno)</stage> 46%
                  poslancev in to je večina, ima večino v svoji roki in bomo rekli <q>"to je to"</q>.
                     <stage>(Ne.)</stage> Jaz kot starš zahtevam, da tudi moji otroci dobijo tisto,
                  kar jim želim dati. Tisto vzgojo, tiste vrednote in napolnitev tistega, kar tudi
                  pravi predlog tega, da bomo naredili. Namreč, celovito osebnost bomo postavili z
                  izobraževanjem in zgradili na tak način, ko bomo cel segment, vzgojo, določene
                  vrednote in določene ideje, ki napolnjujejo človeka. Ne mi praviti - če ne
                  drugega, bom pogledal tisto, kar gledam. Nisem gledal strokovnih zadev, ampak
                  včasih preletim Ognjišče. Poglejte si, tisti, ki ne berete, kaj tam mladi pišejo,
                  kakšne eksistencionalne in druge probleme imajo. Ne vem, zakaj. Ali so nekaj
                  posebnega? Tudi to zadevo moramo upoštevati in ne avtomatsko določeno zadevo
                  izključiti zato, ker imamo neke slabe izkušnje. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala. Traja še razprava. Lahko daste, ampak zdajle bom zaključil dopoldanski del.
                  Izvolite.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Rad bi dal proceduralni predlog. Glede na to, da je ura 13.00, je sedaj te
                  razprave konec in če prav vem, ob 14.00 uri se seja nadaljuje z izredno sejo, z
                  lokalno samoupravo in šele v ponedeljek se bo nadaljevala seja. Moj proceduralni
                  predlog bi bil naslednji: ne glede na to, da se ta splošna razprava o vseh zakonih
                  v celoti še ni končala, ne vem pa koliko je še bo, da bi danes sprejeli sklep, da
                  se sestane matično delovno telo pred nadaljevanjem razprave. Mislim, da je bilo
                  nekaj stvari v tej razpravi - škoda bi bilo, če bi bila ta razprava namenjena sama
                  sebi - takih, da bi veljalo sprejeti tudi neke sklepe, ki veljajo za sistem, ne za
                  vsak posamezen zakon. To so zlasti, recimo, to kar smo govorili o teh ciljih itd.,
                  potem zasebna in javna šola, potem to, kar je govoril, bilo je manj poudarjeno,
                  vendar je bilo povedano v zvezi z izobraževanjem odraslih kot konceptom
                  vključevanja v sistem, ne samo posamezen zakon, potem to vprašanje, ki je bilo
                  odprto v zvezi z gimnazijo itd. Predlagal bi, da bi pač sprejeli sklep in mislim,
                  da to mora Državni zbor narediti po poslovniku, da se matično delovno telo sestane
                  in na podlagi te razprave poskuša pripraviti neke sklepe, ki bi zadevale sistem v
                  celoti; poleg tega pa mislim, da bo moralo tako ali tako tudi vse te predloge
                  pregledati, ker mi smo pravo poplavo dodatnih predlogov doživeli. Hvala.</p>
            </sp>
            <sp who="SDZ1:KreftLev">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Tone Peršak, mi smo še vedno sredi skupne splošne razprave in
                  šele ko bomo opravili razpravo po posamičnih zakonih, to pride v poštev za
                  realizacijo. Mi lahko tudi sedaj glasujemo o takem predlogu sklepa, s tem da bomo
                  morali imeti stališča in sklepe narejene po posamičnih zakonih.</p>
               <p>Problem je v tem, da je sedaj ura 13.00, da bomo prekinili sejo. Ostajamo pri
                  skupni splošni razpravi in posamičnih zakonov se nismo niti še lotili. Poleg tega
                  pa smo nesklepčni. Sklepčnosti ob 13.00 uri ne bi zbiral, ker se mi zdi
                  nesmiselno. Tako, da tudi o tem sklepu, ki ga predlagate, bomo glasovali verjetno
                  šele bodisi po zaključku skupne splošne razprave, bolj prav pa bi bilo, da bi jo
                  ob prvem zakonu, ki ga bomo pripeljali do zaključka splošne razprave. Treba je
                  vedeti, da postopek je naslednji. Mi bomo najprej končali skupno splošno razpravo,
                  verjetno bo besedo vzel vsaj še gospod minister za zaključek, potem bomo šli od
                  zakona do zakona in pri vsakem zakonu opravili kompletno proceduro, tja do tiste
                  točke, ko pridemo do odločanja <stage>(šele takrat se neha možnost vlaganja novih
                     dopolnilnih in spreminjevalnih predlogov k sklepom)</stage> in v tistem
                  trenutku lahko o takem sklepu tudi glasujemo. Predvidevam, da matično delovno telo
                  oziroma njegovo vodstvo pač predvideva, da se bo moralo sestati. Šele potem bo
                  lahko narejen pregled vloženih spreminjevalnih in dopolnilnih predlogov, izjasnila
                  se bo verjetno Vlada do vseh teh predlogov in izjasnilo se bo tudi matično delovno
                  telo.</p>
               <p>Problem je v tem, da ne verjamem, da bomo lahko v ponedeljek sploh prišli do
                  sklepanja o teh zakonih. V najboljšem primeru bomo prišli v ponedeljek do tega, da
                  bomo končali proceduro do sklepanja pri posamičnih zakonskih projektih, glede na
                  to, da je predvideno, da v ponedeljek tudi dokončamo drugo in tretjo fazo
                  odločanja o zakonu o lokalni samoupravi. Danes smo pa v splošni razpravi
                  popoldan.</p>
               <p>Sejo bomo nadaljevali ob 14.00 uri.</p>
            </sp>
            <stage type="time">(SEJA JE BILA PREKINJENA 22. FEBRUARJA 1995 OB 13.00 URI IN</stage>
         </div>
      </body>
   </text>
</TEI>