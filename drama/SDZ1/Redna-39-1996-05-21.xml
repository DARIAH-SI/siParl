<?xml version="1.0" encoding="UTF-8"?>
<TEI xmlns="http://www.tei-c.org/ns/1.0" xml:id="SDZ1-Redna-39-1996-05-21">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref
                     target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref
                     target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">88B88DBC767C1CA4C1257832004838E3</idno>
               <idno type="URI">88B88DBC767C1CA4C1257832004838E3</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-39-1996-05-21.DZ" n="39">
               <name>Redna</name>
               <date when="1996-05-21"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-39-1996-05-21.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 21. MAJA 1996 OB 10.20 URI.)</stage>
            <sp xml:id="SDZ1-Redna-39-1996-05-21.sp1">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice poslanke, kolegi poslanci, gospe in gospodje!</p>
               <p>Pričenjam nadaljevanje 39. seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: Janez Vindiš, Rafael Kužnik, Janko Predan, Bojan Korošec,
                  Vika Potočnik, Jožef Školč, Ljerka Bizilj, Roberto Battelli, Drago Šiftar do 11.30
                  ure, sicer pa je v klopi; Jože Jagodnik, Tone Partljič, Feri Horvat za popoldanski
                  del seje. Ugotovimo sklepčnost! <stage>(67 prisotnih.)</stage></p>
               <p>Ugotavljam, da je zbor sklepčen in lahko prične z delom.</p>
               <p>Na sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 39. seje bomo pričeli z obravnavo 12.e točke dnevnega reda,
                  to je predloga sprememb Poslovnika Državnega zbora, ter nato prešli na obravnavo
                  preostalih točk po dnevnem redu dalje.</p>
               <p>Prehajamo na <title>12.E TOČKO DNEVNEGA REDA - OBRAVNAVA PREDLOGA SPREMEMBE
                     POSLOVNIKA DRŽAVNEGA ZBORA</title>, ki ga obravnavamo po skrajšanem
                  postopku.</p>
               <p>Obravnavo smo že pričeli, in sicer smo v splošni razpravi. Želi še kdo besedo v
                  splošni razpravi o spremembah poslovnika? <stage>(Nihče.)</stage></p>
               <p>Zaključujem splošno razpravo in prehajamo na drugo obravnavo v skrajšanem
                  postopku. Pred tem, pred glasovanjem, pa želim obvestiti, da je v skladu s 94.
                  členom Ustave Republike Slovenije sprejeta odločitev v zvezi s predlogom spremembe
                  poslovnika, če zanjo glasujeta dve tretjini navzočih poslancev. Torej, dve
                  tretjini navzočih poslancev, zato prosim, da se priglašate in naj glasuje potem za
                  ali proti samo tisti, ki se priglasi.</p>
               <p>Preden preidemo na obravnavo posameznih členov in amandmajev, zboru predlagam, da
                  skladno z zadnjo alineo 189. člena poslovnika razpravlja in glasuje o vseh tistih
                  členih skupaj, h katerim niso bili vloženi amandmaji. Predlog dajem na glasovanje.
                  Ugotovimo sklepčnost! <stage>(74 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je predlog sprejet.</p>
               <p>Prehajamo na obravnavo amandmajev. Imamo nekaj amandmajev poslanske skupine
                  Slovenske ljudske stranke, ki so bili vloženi tik pred sejo in še niso razmnoženi
                  in dani na vaše klopi. V obravnavo dajem amandma k 1. členu in sam 1. člen.
                  Amandmaji so štirje.</p>
               <p>Prvi amandma k 44.a členu. V drugem odstavku 44.a člena se besede "44 in 44.a
                  člena tega poslovnika" nadomestijo z besedama "tega člena".</p>
               <p>Drugi amandma k 44.b členu. V tretji vrstici tega člena se besede "nista navzoči
                  dve tretjini" nadomestijo z besedami "ni navzoča potrebna večina".</p>
               <p>Tretji amandma k 44.c členu. V prvi vrstici tega člena se za številkama "44" doda
                  "in 44.a".</p>
               <p>In četrti amandma k 44.c členu. V drugi vrstici tega člena se črta beseda "tudi".
                  Želi kdo o 1. členu poslovnika in o teh amandmajih, ki so k temu členu vloženi,
                  besedo? Gospod Pregelj.</p>
            </sp>
            <sp xml:id="SDZ1-Redna-39-1996-05-21.sp2">
               <speaker>ŽARKO PREGELJ:</speaker>
               <p>Spoštovani! V amandmajih, ki smo jih pripravili na predlagane spremembe
                  poslovnika, smo želeli s kančkom zdravega premisleka popraviti mogoče tisto, kar
                  je pred nas postavljeno kot predlog in bi, v kolikor bo sprejeto v taki obliki,
                  verjetno povzročalo kar precej težav pri ugotavljanju sklepčnosti, sploh pa pri
                  ugotavljanju opravičljivosti odsotnosti posameznih poslancev. Zavedamo se, da je
                  sicer taka sprememba bila potrebna, da je stanje, v katerem delamo, v bistvu
                  večkrat nevzdržno, da pa ugotavljamo, da so določene rešitve, ki so ponujene
                  predvsem v 1. členu, preveč enostranske oziroma niso proučene v smislu določenih
                  posledic, ki bi jih imele, v kolikor bi jih tako rigorozno uvedli. Tako
                  ugotavljamo, da je nov 44.a člen, ki je predlagan v okviru 1. člena, izredno
                  koristen, saj omogoča vodji poslanske skupine, da opraviči tiste poslance iz svoje
                  poslanske skupine, ki so očitno zadržani zaradi določenih političnih obveznosti,
                  ki jih imajo do stranke. Ob dejstvu, da naš zbor praktično kontinuirano zaseda, je
                  potrebno takemu opravičevanju dati enakovredno vlogo, kot ostalim razlogom na
                  podlagi 44. člena. Žal smo ugotovili, da je ta člen praktično neuporaben, v
                  kolikor bodo ostale take rešitve, kot so sedaj predstavljene. Tako je že problem,
                  da mora vodja poslanske skupine zagotoviti dvotretjinsko prisotnost svojih
                  poslancev in pri tem praktično nima nobene možnosti, da bi realno lahko presodil,
                  ali bodo res lahko prisotni tisti poslanci, kateri ne bodo imeli njegovega
                  opravičila in kateri ne bodo manjkali na podlagi 44. člena. Taka pristojnost vodij
                  poslanskega kluba je preširoka, saj presega njihove zmožnosti za ukrepanje, glede
                  na to, da lahko nastanejo določene zadržanosti tik pred sejo, da lahko nastanejo
                  zaradi višje sile, zaradi zdravstvenih razlogov in podobno. Zato bi bilo očitno
                  narobe, če bi opravičevanja, ki jih pripravi vodja poslanske skupine in jih pred
                  začetkom seje predloži predsedniku zbora, povezovali s tistimi opravičenimi
                  odsotnostmi, ki so pač posledica, kot sem že prej omenil, ali višje sile ali
                  zdravstvenih razlogov ali česarkoli, na podlagi 44. člena, kar se ne da pravočasno
                  predvideti. Zato predlagamo, da se v drugem odstavku 44.a člena črtajo navedbe v
                  četrti vrstici drugega odstavka, torej, da se namesto sklicevanja na 44. in 40.
                  člen tega poslovnika, sklicuje zgolj na ta člen, torej, da ima vodja poslanske
                  skupine pravico opravičiti do ene tretjine poslancev iz svoje skupine; to je pač
                  predlog, da se doseže enakopravnost te vrste opravičene odsotnosti s tistimi
                  opravičenimi odsotnostmi iz 44. člena.</p>
               <p>Drugi amandma vlagamo na nov 44.b člen, kjer je predlagano, da v kolikor nista
                  navzoči dve tretjini poslancev določene poslanske skupine, se opravičljivost
                  odsotnosti posameznega poslanca ugotavlja zgolj na podlagi kriterijev iz drugega
                  odstavka 44. člena, kar pomeni, da v kolikor so opravičeno odsotni na podlagi 44.a
                  člena, torej, da jih je opravičil vodja poslanske skupine, bi taki poslanci v
                  dobri veri, da so opravičeni in zaradi tega tudi odsotni, zaradi nenavzočnosti
                  dveh tretjin poslancev iz te poslanske skupine postali neopravičeni, kar spet ni
                  prav, saj se na ta način posega v avtonomijo posameznega poslanca. Menimo, da je
                  tudi določilo o dveh tretjinah nepotrebno, saj je za večino odločanj, ki jih
                  opravimo v Državnem zboru, potrebna navadna večina, in tudi zbor dela takrat,
                  kadar je pač prisoten eden več kot polovica članov tega zbora. Zato predlagamo, da
                  se namesto dikcije v tretji vrstici tega člena "nista navzoči dve tretjini",
                  nadomesti z dikcijo "ni navzoča potrebna večina poslancev" s tem dosežemo dokaj
                  korektno rešitev.</p>
               <p>Predlagamo tudi amandma na 44.c člen, ki v bistvu na svoj način spet ponovno
                  izniči ta opravičila, ki jih je vodja poslanske skupine na podlagi obveznosti
                  poslanske skupine ali pa stranke dal članom svojega kluba. V tem primeru gre v
                  resnici za tiste odsotnosti, ko pri določenem glasovanju poslanca ni v dvorani, je
                  pa nekje drugje v stavbi oziroma je mogoče predčasno odšel, čeprav je bil na
                  začetku prisoten ali kaj podobnega, ali pa ima neko nujno zadržanost v svoji
                  pisarni. V takem primeru bi se lahko zgodilo, da bi tudi tisti poslanci, ki imajo
                  opravičilo, pač zaradi padca sklepčnosti, bili neopravičeni, kar spet ni prav, in
                  spet bi se izključili tisti, ki so na podlagi 44.a člena. Zato predlagamo, da se
                  med opravičene kljub vsemu šteje tudi tiste, ki so se opravičili, da se med njih
                  šteje tudi tiste, ki so se opravičili po 44.a členu.  Poleg tega tudi predlagamo,
                  da se črta v drugi vrstici besedica "tudi", ker ne vidimo smiselne povezave s
                  celotno dikcijo tega člena in gre potemtakem v bistvu zgolj za redakcijo.</p>
               <p>To so predlogi amandmajev poslanske skupine Slovenske ljudske stranke na 1. člen.
                  Hvala lepa.</p>
            </sp>
            <sp xml:id="SDZ1-Redna-39-1996-05-21.sp3">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Ribičič.</p>
            </sp>
            <sp xml:id="SDZ1-Redna-39-1996-05-21.sp4">
               <speaker>DR. CIRIL RIBIČIČ:</speaker>
               <p>Spoštovani! Komisija ni obravnavala teh amandmajev, se je pa s podobnimi in
                  enakimi predlogi srečevala v postopku pripravljanja teh sprememb; mislim tukaj
                  zlasti na ta predlog, da ne bi bile dolžne poslanske skupine zagotavljati
                  dvotretjinske, ampak navadno večino, pa tudi to, kar je v prvem amandmaju
                  poslanske skupine Slovenske ljudske stranke. Tisto, kar smo želeli doseči s temi
                  spremembami, zaradi česar smo se odločili tudi za širša pooblastila vodij
                  poslanskih skupin, je boljša udeležba, zanesljiva sklepčnost Državnega zbora. S
                  temi amandmaji se seveda tega ne zagotavlja, ker bi lahko vodja poslanske skupine
                  opravičeval odsotnost poslancem do ene polovice, potem bi pa nastopili naknadno še
                  dodatni razlogi. Tako da moram v imenu komisije na podlagi dosedanjih razprav
                  nasprotovati tako predlogu, da bi se dvotretjinska večina spremenila v navadno
                  večino, kot tudi predlogu, da v tisti sklop ene tretjine, ki jim opravičuje
                  odsotnost vodja poslanske skupine, ne štejejo tisti, ki imajo opravičljive razloge
                  sicer po določbah tega poslovnika. Predlog poslovniške komisije je jasen: največ
                  ena tretjina poslancev neke skupine je lahko odsotna iz zelo različnih razlogov,
                  in v tem primeru ima širša pooblastila vodja poslanske skupine. To je smisel te
                  spremembe in ta smisel se seveda izgubi v trenutku, če sprejmemo prvi, zlasti pa
                  ta drugi amandma Slovenske ljudske stranke, ker pomeni, da smo ostali potem pri
                  teh spremembah poslovnika samo pri nekaterih redakcijskih in drugih tekstualnih
                  izboljšavah. Hvala lepa.</p>
            </sp>
            <sp xml:id="SDZ1-Redna-39-1996-05-21.sp5">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-39-1996-05-21.sp6">
               <speaker>ŽARKO PREGELJ:</speaker>
               <p>Spoštovani! To seveda ne drži, kar je gospod Ribičič zdaj navedel. Namreč, dejstvo
                  je, da je predlog, ki je zdaj v predlogu za spremembo poslovnika, prerigorozen.
                  Prerigorozen je predvsem do tistih poslanskih skupin, ki so nekoliko manjše, in
                  praktično od take spremembe ne bi imele nobene koristi, kvečjemu omejitve.
                  Zavedati se je potrebno, da je tudi trditev, da bi lahko vodja poslanske skupine
                  dajal opravičilo do polovice članom svoje skupine, neresnična. Namreč naši
                  amandmaji zgolj omilijo dikcijo, ki jo predlaga in jo uokvirijo v razumne meje.
                  Tako ugotavljamo, da ne more, še enkrat poudarjam, vodja poslanske skupine v
                  naprej vedeti, kdo bo zjutraj zbolel, kajti on mora opravičila dati en dan prej.
                  Ne more tik pred zdajci prihajati z opravičili svojih članov, kajti treba je prej
                  načrtovati udeležbo na seji zbora. Zato smo mnenja, da se v 44.a členu ohrani
                  kvorum, ki ga lahko opraviči vodja poslanske skupine v velikosti ene tretjine
                  članov. To se pravi, da eno tretjino lahko opraviči. Ostali so opravičeni na
                  podlagi opravičljivosti iz 44. člena. Dejstvo je, da naš Državni zbor zaseda brez
                  kakršnega koli reda v smislu tistega, kar je bilo v začetku tega mandata določeno.
                  Takrat smo rekli, enkrat na mesec en teden zasedamo. Potem sta nastala dva tedna,
                  potem so trije, večkrat so celo štirje. In zaradi tega ni nobenega opravičljivega
                  razloga, da naši amandmaji ne bi bili sprejeti, ker so izredno trezno postavljeni
                  in postavljajo to spremembo v realni okvir.</p>
               <p>Glede navzočnosti še enkrat poudarjam, v kolikor ne gre za ustavne spremembe, v
                  kolikor ne gre za spremembe poslovnika in še za nekaj drugih podobnih zakonov, ni
                  potrebna navzočnost dveh tretjin poslancev, kajti zbor lahko dela z navadno večino
                  in mi smo samo to predlagali in ničesar drugega. Zato predlagam, da naše amandmaje
                  sprejmete z razumevanjem in predvsem z dobro voljo, kajti dejansko so za to
                  pripravljeni, da bodo omogočili tej spremembi poslovnika, da bo sploh lahko
                  zaživela. Hvala lepa.</p>
            </sp>
            <sp xml:id="SDZ1-Redna-39-1996-05-21.sp7">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo o 1. členu in
                  vloženih amandmajih poslanske skupine Slovenske ljudske stranke zaključujem in
                  pred glasovanjem vas ponovno spomnim na to, da se spremembe poslovnika sprejemajo
                  z dvotretjinsko večino navzočih poslancev, zato prosim vse, ki želijo pozitivno
                  ali negativno izraziti svojo voljo, da se tudi priglasijo in naj glasujejo samo
                  tisti, ki se bodo priglasili. V naslednjem trenutku bomo amandmaje vsi dobili na
                  klop. Prehajamo h glasovanju o amandmajih k 1. členu. Na glasovanje dajem prvi
                  amandma k 1. členu, ki se nanaša  na 44.a člen v spremembah poslovnika. Ugotovimo
                  sklepčnost! <stage>(56 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem drugi amandma k 1. členu sprememb poslovnika. Ugotovimo
                  sklepčnost! <stage>(58 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma pod točko 2 k 1. členu sprejet.</p>
               <p>Na glasovanje dajem amandma pod točko 3 k 1. členu sprememb. Ugotovimo sklepčnost!
                  Torej amandma pod točko 3, ker ni bil sprejet pod točko 1, je brezpredmeten.</p>
               <p>Zato dajem na glasovanje amandma... Ugovor? ...<stage>(Pripombe iz
                  klopi.)</stage>... Ker predlagatelji ugovarjajo, dajem amandma pod točko 3 na
                  glasovanje. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma pod točko 3 sprejet.</p>
               <p>Na glasovanje dajem amandma pod točko 4 k 1. členu sprememb poslovnika. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(46 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 4 sprejet.</p>
               <p>Na glasovanje dajem 1. člen sprememb poslovnika. Ugotovimo sklepčnost! Ugotovimo
                  sklepčnost! Obrazložitev glasu? Proceduralno ni možno. Že glasujemo, gospod Kopše.
                  Proceduralno ne morete več. Lahko pa svoj glas obrazložite. ...<stage>(Pripombe iz
                     klopi.)</stage>... Prosim? Ugotovimo sklepčnost, gospodje! <stage>(59
                     prisotnih.)</stage></p>
               <p>Kdo je za 1. člen? <stage>(46 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 1. člen sprejet.</p>
               <p>V obravnavo dajem 5. člen in amandma k 5. členu, ki se gasi: "V 85. členu se črta
                  nov peti odstavek." Želi kdo besedo? Gospod Pregelj.</p>
            </sp>
            <sp xml:id="SDZ1-Redna-39-1996-05-21.sp8">
               <speaker>ŽARKO PREGELJ:</speaker>
               <p>Spoštovani! Ko berem obrazložitev k spremembi poslovnika, ugotovim, da je 5. člen
                  v bistvu tisti člen, ki spreminja oziroma izpopolnjuje sedanji 85. člen
                  poslovnika, predvsem, zato ker se pač nekoliko bolj rigorozno uvede način
                  preverjanja navzočnosti in sklepčnosti. Tako predlagatelji ugotavljajo, da gre za
                  ugotavljanje navzočnosti v treh poskusih, in sicer, ko se prvikrat ugotovi
                  nesklepčnost, se še enkrat takoj ponovi, nakar je potrebno počakati 15. minut. To
                  je v bistvu vsebina novega tretjega odstavka 85. člena, ki je predlagan v 5.
                  členu. Vsebina novega 4. člena pa je v bistvu njegovo nasprotje. V četrtem
                  odstavku 5. člena se pojavi izjema, ki pa postane pravilo. Namreč, predlagatelji
                  predlagajo, da naj bi se pri povezanem odločanju, sedaj, ko zbor povezano
                  nadaljuje z odločanjem, in sicer pri sprejemanju sklepov in stališč v prvi
                  obravnavi, pri odločanju v drugi in tretji obravnavi, pri odločanju pri hitrem
                  postopku in skrajšanem postopku, pri ratifikaciji mednarodnih pogodb ter pri
                  odločanju o amandmajih k državnemu proračunu po 221., 222. in 223. členu tega
                  poslovnika, ugotavlja navzočnost, tako da se izpelje pred vsakim nadaljnjim
                  glasovanje trikrat, v skladu s prejšnjim odstavkom, pri čemer se 15 minutni odmor
                  izpusti. Torej, če se po prvem ugotavljanju sklepčnosti ugotovi, da ni prave
                  sklepčnost, se ponovi drugič in še tretjič. In kaj to pomeni, če pogledamo nazaj v
                  1. člen, ugotovimo, da to pomeni, da za tiste, ki se niso tretjič prijavili,
                  veljajo za neopravičene, ker trenutno niso bili v stavbi.</p>
               <p>Poglejte, mi imamo takih glasovanj v nedogled. Že pri drugih obravnavah v časih
                  glasujemo po več ur brez odmora, kaj takega se od nas ne da zahtevati. Zato menim,
                  da je ta odstavek v bistvu anahronizem v tej spremembi in ga je potrebno črtati.
                  Res ne sodi v tako spremembo, kajti spremenili potem praktično ne bi ničesar.
                  Hvala lepa.</p>
            </sp>
            <sp xml:id="SDZ1-Redna-39-1996-05-21.sp9">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Potrč.</p>
            </sp>
            <sp xml:id="SDZ1-Redna-39-1996-05-21.sp10">
               <speaker>MIRAN POTRČ:</speaker>
               <p>Hvala lepa. Predlagatelji amandmaja so v obrazložitvi navedli, da bi uvedba tega
                  odstavka v bistvu pomenila posmeh celotni spremembi poslovnika, zato ga je treba
                  črtati. Gospod Pregelj je pojasnil, kako ta posmeh razume. Jaz bi rad povedal
                  naslednje. Če bo sprejet amandma, da se črta četrti odstavek, potem je po mojem
                  mnenju potrebno črtati tudi tretjega in te spremembe pač ne sprejeti. Kaj je bil
                  smisel te predlagane spremembe? Lahko je pretrda, lahko zahteva preveč reda od
                  poslancev pri odločanju, lahko je težavna glede na res mnoga glasovanja, ki jih
                  imamo, izhaja pa iz konkretnih izkušenj. Konkretne izkušnje so, da predsedujoči
                  kar pogosto ugotovi, da je ob temah, ki niso zelo zanimive za poslance, in ob
                  večkratnih glasovanjih sicer v Državnem zboru fizično prisotnih 46 in tudi krepko
                  več poslancev, kasneje pa se pri vsakem amandmaju posebej mora trikrat ugotavljati
                  in večkrat, ali smo res prisotni ali ne, da bi bilo formalno mogoče glasovanje
                  izpeljati. To se nam ne dogaja samo enkrat, ampak kar pogosto. In sprememba, ki je
                  predlagana, pač terja, če je poslanec fizično prisoten v dvorani, in če ni njegova
                  poslanska skupina izjavila, da vrši obstrukcijo, da potem pomaga ostalim kolegicam
                  in kolegom, da pritisne na tipko in da se lahko glasuje, ne pa da venomer
                  ugotavljamo samo sklepčnost. In kazen, da rečem, denarna, je predvidena za tiste,
                  ki so sicer fizično tu, vendar počenjajo nekaj drugega in niso pripravljeni
                  sodelovati pri ugotavljanju sklepčnosti, da bi odločanje bilo mogoče. Lahko se
                  odločimo, da to sprejmemo ali ne. Vendar, sprejeti predlog, ki ga daje Ljudska
                  stranka, pomeni ne zagotoviti večjo disciplino, ampak obratno, onemogočiti delo
                  Državnega zbora. Ker v tem primeru bi formalno spoštovanje poslovnika pomenilo, da
                  preidemo k drugi obravnavi, pri prvem amandmaju ugotovimo, da po trikratnem, po
                  dvakratnem glasovanju nismo sklepčni, in moramo dati 15 minut odmora; potem se
                  zberemo in izglasujemo prvi amandma, preidemo k drugemu amandmaju, in tudi po
                  dvakratnemu ugotavljanju ugotovimo, da nismo sklepčni, čeprav nas sedi notri 50 in
                  več; pa moramo dati obvezno po poslovniku spet 15 minut odmora! Po tej logiki,
                  drage gospe in gospodje poslanci, bi mi en zakon v drugi obravnavi z
                  nepazljivostjo ali pa malo nagajivosti, ki je tudi možna, lahko sprejemali tudi
                  celo leto. Jaz pač na to opozarjam in menim, da se kaže vsebinsko pametno
                  odločiti, ne formalno, ali sprejeti dejstvo, da fizično prisoten poslanec mora
                  tudi sodelovati pri odločanju in biti tudi navzoč s pritiskom na tipko in s tem
                  pomagati delu Državnega zbora. Če pa mislite, da to ni dolžnost poslanca in
                  podprete črtanje te določbe, potem po mojem ni mogoče sprejeti niti 5. člena v
                  celoti, ker bomo sicer onemogočili delo Državnega zbora. Hvala.</p>
            </sp>
            <sp xml:id="SDZ1-Redna-39-1996-05-21.sp11">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-39-1996-05-21.sp12">
               <speaker>ŽARKO PREGELJ:</speaker>
               <p>Spoštovani! Spoštujem pomislek, ki ga je izrazil Potrč glede možnosti zlorabe, v
                  kolikor bi ostal zgolj tretji odstavek tega člena oziroma nov tretji odstavek 85.
                  člena. Toda zavedati se moramo, da tudi nihče nima pravice iz poslancev delati
                  avtomate za pritiskanje na tipke. Se oproščam, imam mirno vest, pravočasno sem
                  predlagal spremembo poslovnika, ki je bila zavrnjena, ker ste pač menili, da ni
                  potrebna sprememba. Žal nas je življenje v tem zboru drugače podučilo. Dobesedno
                  nas tepe zaradi tega in to se zgodi vedno takrat, kadar imamo pred seboj stotine
                  amandmajev, ki jih opravimo v roku dveh, treh ur. Zato ugotavljam, da tudi ta
                  poizkus, da bi se poslance držalo v klopeh Državnega zbora, tako kot se je včasih
                  v stari pedagogiki držalo v šolskih klopeh z rokami na hrbtu, ne gre več. Na ta
                  način ne moremo delati s predstavniki najvišjega državnega organa. Menim, da je
                  instrument, ki je vgrajen v nov tretji odstavek 85. člena, dovolj jasen, pomeni,
                  da v kolikor se po drugem poizkusu še vedno pojavlja nesklepčnost, da je nekaj
                  narobe. To je v bistvu alarm. Alarm, ki lahko pokaže, ali da ni zanimanja, pa je
                  preveč poslancev nekje zunaj, ali kaže lahko na preobremenjenost, lahko kaže tudi
                  na marsikaj drugega. Zato menim, da zadošča. Jasno je, zlorabe bodo možne, toda
                  zloraba pomeni v tistem hipu, če nekoga ni, ko se tretjič ugotovi, pomeni
                  neopravičenost. Saj to je zdaj ta sprememba, ki se pojavlja in tudi ne razumem,
                  kaj naj se spremeni, če se tretjič ugotovi, da ni sklepčnosti. Kaj naj naredi
                  predsedujoči zbora? Ugotovi, da zbor ne more delati in ga za tisti dan zaključi.
                  Edino to lahko potem še ugotovi. Zato ne vidim te bojazni po taki zlorabi, ki se
                  pa seveda lahko deloma tudi dogaja. Tu bi bilo mogoče potrebno poiskati neko drugo
                  rešitev. Osebno se zavedam, da je rešitev zgolj sistemska; na tak način je ne bomo
                  našli in glede na to, da nas čaka očitno še dokaj naporen konec našega mandata, bi
                  tudi vgraditev tega, nekakšnega varnostnega ventila, pomenila v bistvu še večji
                  pritisk na poslance, s tem pa v bistvu tudi odprla določene težave, ki lahko tako
                  in tako nastopijo. Zato menim, da je boljše, da tega četrtega odstavka v novem 85.
                  členu ni in da se pač ve, takrat, ko se začne pojavljati to pogosto ponavljanje,
                  je treba nekaj storiti in osebno sem bolj za to, da mogoče tisti, ki menite, da
                  mora biti nek varnostni mehanizem, da se mogoče omeji to zaporedno ponavljanje z
                  odmori, da se pač omeji, da ni možna neprestana obstrukcija na tak način, toda
                  nikakor pa ne, da bi nas dobesedno pri vseh odločanjih, ki jih imamo v tem zboru,
                  peljali žejne čez vodo in nas primorali, da tukaj sedimo v teh klopeh kot tepci in
                  pritiskamo na te sive tipke tudi stvari, ki bi lahko bile, če bi imeli boljši
                  sistem sprejemanja zakonodaje, že zdavnaj rešene, že zdavnaj sprejete. Še v
                  prejšnjem poslovniku, ki je bil tako težaven, tako nepregleden, je bilo jasno
                  zapisano, da so amandmaji, ki jih predlaga Vlada, sestavni del teksta. Sedaj pa
                  moramo o vsaki stvari, o vsaki redakciji glasovati na plenumu. Prosim vas, to ni
                  noben način parlamentarnega dela. In to, kar se tukaj pojavlja kot gasilski
                  mehanizem, je v resnici še večje poniževanje poslanskega dela. Hvala lepa.</p>
            </sp>
            <sp xml:id="SDZ1-Redna-39-1996-05-21.sp13">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Potrč.</p>
            </sp>
            <sp xml:id="SDZ1-Redna-39-1996-05-21.sp14">
               <speaker>MIRAN POTRČ:</speaker>
               <p>Kolegice in kolegi! Jaz bi rad samo povedal svoj pogled. Če to, kar predlaga
                  Ljudska stranka, sprejmemo, potem se, morate vedeti, zavestno odločamo za možnost
                  nove tihe oblike obstrukcije dela Državnega zbora. Legalizirali jo bomo na
                  političen nerazviden način. Gospod Pregelj ve, da je to možno in je zato tudi
                  rekel, da spoštuje takšen pomislek. Kaj namreč to praktično pomeni? Dvakrat se
                  nisem prijavil in nimam nobenih sankcij. In potem je potrebnih 15 minut odmora. In
                  ko je 15 minut odmora, se prijavim in smo opravili drugo glasovanje. Pri tretjem
                  glasovanju storim enako in s tem sem tam, kjer nisem zadovoljen. Z dejstvom, da
                  večina sicer ni zbrana v tem smislu, da bi brez določene poslanske skupine
                  zagotavljala sklepčnost, povzročim to, da ne bo mogla v nekem normalnem tempu
                  sprejemati zakona. Jaz samo na to opozarjam. Če se bomo tako zavestno odločili, se
                  bomo tako odločili. Kar zadeva pa način sprejemanja zakonodaje in podobno, pa
                  mislim, da kaže ob razmišljanjih gospoda Preglja, ki niso direktno vezane na te
                  spremembe, le povedati naslednje. Ideja gospoda Preglja, zelo poenostavljeno, je
                  bila, da bi poenostavili številčnost glasovanja v Državnem zboru na ta način, da
                  bi povečali vlogo delovnih teles in da bi o nekaterih stvareh lahko odločala
                  delovna telesa, Državni zbor pa bi z enkratnim glasovanjem to verificiral ali pa
                  sploh ne verificiral. Takrat ko smo o tej spremembi odločali v poslovniški
                  komisiji, smo menili, da pač v skladu z Ustavo ta moment ni mogoča in glede na
                  konkretne razmere, ki jih imamo, ko se v delovnih telesih ne ugotavlja tista
                  ustrezna proporcionalnost, ki sicer velja za koalicijo in opozicijo v Državnem
                  zboru, da bi bilo nemogoče preko delovnih teles, ki imajo zelo različno sestavo in
                  se spreminjajo, zagotoviti, da bi delovna telesa sprejemala odločitev, ne da bi jo
                  kasneje verificiral s posamičnem glasovanjem Državni zbor. Kar zadeva pa amandmaje
                  Vlade. Mi smo imeli veliko diskusijo in smo se odločili, pametno ali ne, kolega
                  Peršak je o tem, kolikor imam jaz v spominu, zelo, zelo veliko in temeljito
                  govoril, da tisti moment, ko Državni zbor v proceduro sprejme zakon, je to zakon
                  Državnega zbora. In seveda, če je zakon Državnega zbora, o njem odloča od naslova
                  pa do prehodnih in končnih določb, ne pa, da ima Vlada, bi rekel, vlogo tiste
                  voditeljice celotne procedure, ki lahko vsak moment zakon spreminja in reče, to je
                  sestavni del; takšen je koncept. Pameten, neumen, tako smo se odločili. Zavestno
                  je bil opredeljen. In zato takšne parcialne spremembe sedaj zato, kar pravi gospod
                  Pregelj, jaz sem enkrat predlagal, pa ni bilo sprejeto, ne pomenijo nič. Morali bi
                  o konceptu diskutirati. Se opravičujem za ta diskurz. Še enkrat pa želim
                  opozoriti, če bomo to sprejeli, kar predlaga amandma Slovenske ljudske stranke, je
                  po mojem prepričanju boljše, da nismo sprejeli sprememb  in dopolnitev poslovnika,
                  ker si bomo delo zavestno onemogočili in otežili, ne pa obratno. Izkušnje iz dela
                  našega Državnega zbora me namreč ne prepričujejo, da ne bi vsaka možnost že bila
                  tudi ne samo uporabljena, ampak tudi zlorabljena in tega enostavno ne verjamem. Za
                  dogovore o prekinitvah sej pa imamo v tem poslovniku kar veliko možnosti in tudi
                  kadar bi glasovali dvestokrat v treh urah po vrsti, ni nikjer rečeno, da se ta
                  zbor ne more odločiti in po eni uri reči, zdaj pa prosimo deset minut odmora, da
                  se koncentracija povrne. Hvala.</p>
            </sp>
            <sp xml:id="SDZ1-Redna-39-1996-05-21.sp15">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-39-1996-05-21.sp16">
               <speaker>ŽARKO PREGELJ:</speaker>
               <p>Spoštovani, jaz sprašujem predlagatelje osnovnega teksta, kaj se bo zgodilo
                  takrat, kadar bo po tretjem ugotavljanju pri glasovanju, na primer o amandmajih v
                  drugi obravnavi, predsedujoči ugotovil, da zbor ni sklepčen? Ali bo potem uporabil
                  možnost 32. člena in prekinil delo in sam določil čez koliko časa se bo
                  nadaljevalo? Ta možnost sicer ostane. Dejansko potem ta instrument petnajstih
                  minut, ko naj bi se poslanci spet zbrali, verjetno ne bo uporabljen, oziroma lahko
                  razmišljamo, da je potrebno dopolniti tudi 72. člen, ki ga pa zdaj ne bomo mogli,
                  ker je skrajšan postopek, tako da se tukaj spet odpre tisto polje, ki sicer res v
                  pristojnosti predsedujočega, toda dejansko so izkušnje pokazale, da pride večkrat
                  do hudih težav kljub tej možnosti, da predsedujoči presodi, za koliko časa bo
                  prekinil sejo, kdaj se bo nadaljevala in tako naprej. Zato menim, da je ta
                  instrument tudi v svoji rigoroznosti v resnici  obrnjen proti dobremu delu v tem
                  zboru. Hvala lepa.</p>
            </sp>
            <sp xml:id="SDZ1-Redna-39-1996-05-21.sp17">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Ne.)</stage> Razpravo o amandmaju k 5.
                  členu zaključujem in dajem amandma  k 5. členu na glasovanje. Ugotovimo
                  sklepčnost! <stage>(54 prisotnih.)</stage> Preden bom vprašal kdo je za, prosim,
                  da glasuje samo tisti, ki se je priglasil.</p>
               <p>Kdo je za? <stage>(22 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da amandma k 5. členu ni sprejet.</p>
               <p>Na glasovanje dajem 5. člen. Ugotovimo sklepčnost! Kdor želi glasovati, naj se
                  priglasi! <stage>(54 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da 5. člen ni sprejet.</p>
               <p>Na glasovanje dajem vse preostale člene poslovnika, h katerim niso bili vloženi
                  amandmaji. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(47 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da so členi, h katerim niso bili vloženi amandmaji, sprejeti.</p>
               <p>V obravnavo dajem naslov zakona. Želi kdo o naslovu razpravljati?
                     <stage>(Ne.)</stage></p>
               <p>Naslov poslovnika dajem na glasovanje. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je naslov poslovnika sprejet.</p>
               <p>Prehajamo na</p>
               <p>tretjo obravnavo</p>
               <p>poslovnika. Izglasovani so bili amandmaji oziroma nekaj amandmajev k 1. členu.
                  Želi kdo vložiti amandmaje k členu, ki so bili amandmirani v drugem branju? Gospod
                  Ribičič.</p>
            </sp>
            <sp xml:id="SDZ1-Redna-39-1996-05-21.sp18">
               <speaker>DR. CIRIL RIBIČIČ:</speaker>
               <p>Glede na pomembne spremembe, ki so bile sprejete, bi jaz predlagal, da se Komisija
                  za poslovnik sestane in oceni, ali bo vložila amandmaje za tretjo obravnavo,
                  seveda, če se zbor s tem strinja.</p>
            </sp>
            <sp xml:id="SDZ1-Redna-39-1996-05-21.sp19">
               <speaker>PODPREDSEDNIK MIROSLAV MOZETIČ:</speaker>
               <p>To točko dnevnega reda, da se sestane matično delovno telo in ugotovi, ali bo
                  vložilo amandmaje ali ne, lahko pa tudi drugi poslanci seveda, skladno s
                  poslovnikom, prekinjam.</p>
               <p>Prehajamo na <title>13. TOČKO DNEVNEGA REDA - TRETJA OBRAVNAVA PREDLOGA ZAKONA O
                     KOBILARNI LIPICA</title>.</p>
               <p>Predlog zakona je za tretjo obravnavo pripravila Vlada Republike Slovenije. Želi
                  besedo predstavnik Vlade? <stage>(Ne želi.)</stage> Predlog zakona je obravnaval
                  Odbor za kulturo, šolstvo in šport kot matično delovno telo. Želi poročevalec
                  odbora besedo? Poročevalec odbora, gospod Moge ima besedo.</p>
            </sp>
            <sp xml:id="SDZ1-Redna-39-1996-05-21.sp20">
               <speaker>RUDI MOGE:</speaker>
               <p>Predsedujoči, hvala lepa za besedo. Spoštovane poslanke in poslanci! Bom zelo
                  kratek. Odbor se je v tretji obravnavi ubadal z osmimi amandmaji, ki so bili
                  vloženi. Šest jih je podprl, dveh amandmajev pa ne. Ustavil se bom pri teh dveh
                  amandmajih. Prvi amandma govori o tem, da bi se v 1. členu, pojem "izjemnega
                  pomena" nadomestil z "nacionalnim pomenom" Kobilarne Lipica in odbor je bil
                  mnenja, da je "izjemen pomen" več kot pa "nacionalni pomen", zato tega amandmaja
                  ni podprl. Drugi amandma, ki ga ni podprl, je pa amandma k 10. členu in ga ni
                  podprl zaradi tega, ker je ta amandma že zajet v amandmaju Vlade. Odbor je vložil
                  še svoj amandma k 9. členu. Ta amandma je pa samo redakcijske narave in je v njem
                  zajeto vse tisto, kar je Sekretariat za zakonodajo dejal, da bi bilo potrebno v
                  zakonu uskladiti, tako da vas jaz lepo prosim, ko bomo glasovali o tem zakonu, da
                  podprete tiste amandmaje, ki jih je odbor podprl, ostale pa zavrnete in zakon
                  sprejmemo.</p>
            </sp>
            <sp xml:id="SDZ1-Redna-39-1996-05-21.sp21">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želijo besedo predstavniki poslanskih skupin?
                     <stage>(Ne želijo.)</stage> Želijo besedo poslanke in poslanci? <stage>(Ne
                     želijo.)</stage></p>
               <p>Prehajamo na obravnavo in glasovanje o posameznih amandmajih. Pregled amandmajev k
                  predlogu zakona o Kobilarni Lipica, ki ga obravnavamo v tretji obravnavi, ste
                  prejeli, ima datum 22.3.1996. V razpravo dajem amandma k 1. členu. Želi kdo o tem
                  amandmaju besedo? Predlagatelj amandmaja je poslanska skupina SNS, matični odbor
                  amandmaja ne podpira. Želi kdo besedo? <stage>(Nihče.)</stage></p>
               <p>Amandma k 1. členu dajem na glasovanje. Ugotovimo sklepčnost! <stage>(39
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma k 1. členu ni sprejet.</p>
               <p>V obravnavo dajem amandma k 2. členu, predlagatelj Vlada, matični odbor amandma
                  podpira. Želi kdo besedo? <stage>(Ne.)</stage></p>
               <p>Amandma k 2. členu dajem na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 2. členu sprejet.</p>
               <p>V obravnavo dajem amandma k 6. členu, predlagatelj Vlada, matični odbor amandma
                  podpira. Želi kdo besedo? <stage>(Ne.)</stage></p>
               <p>Amandma dajem na glasovanje. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma k 6. členu sprejet.</p>
               <p>V obravnavo dajem amandma k 9. členu, predlagatelj matični odbor. Želi kdo o tem
                  amandmaju besedo? Torej, tu imamo štiri amandmaje, točko 1, 2, 3 in 4, vse
                  predlaga matični odbor; glasovali bomo o vsakem posebej. Želi kdo besedo?
                     <stage>(Ne.)</stage></p>
               <p>Prehajamo na glasovanje. Na glasovanje dajem najprej amandma, ki je pod točko 1, k
                  9. členu. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2 k 9. členu. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 2 k 9. členu sprejet.</p>
               <p>Na glasovanje dajem amandma pod točko 4 k 9. členu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 3 sprejet.</p>
               <p>Na glasovanjem dajem amandma pod točko 3 k 9. členu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 4 k 9. členu sprejet.</p>
               <p>V obravnavo dajem amandma, ki uvaja nov 9.a člen, predlagatelj Vlada, matični
                  odbor amandma podpira. Želi kdo besedo? Gospod Pregelj.</p>
            </sp>
            <sp xml:id="SDZ1-Redna-39-1996-05-21.sp22">
               <speaker>ŽARKO PREGELJ:</speaker>
               <p>Spoštovani! Gre za zanimiv amandma, ki ga osebno podpiram z enim samim pomislekom.
                  Namreč, za parkiranje na zavarovanem območju Kobilarne Lipica se plača parkirnina,
                  ki jo določi Kobilarna. Polovico sredstev parkirnine Kobilarna nakaže enkrat
                  mesečno občini Sežana in občina Sežana se mora obvezati, da ko prejme to
                  parkirnino, uporabi ta denar le za urejanje cest, ki vodijo do zavarovanega
                  območja in okolice zavarovanega območja Kobilarne Lipica. Vse lepo in prav! Kaj se
                  bo pa zgodilo takrat, če se bo ena od teh cest proglasila za državno? Ali se bo
                  tudi urejala iz te parkirnine ali iz kakšnih drugih sredstev? Mislim, da bi ravno
                  tista cesta, ki vodi skozi samo kobilarno oziroma območje kobilarne, morala imeti
                  status regionalne ceste, če ga že nima in bi prosil predstavnika Vlade, da
                  nekoliko pojasni. Konec koncev gre za amandma Vlade in bil je pripravljen predvsem
                  v želji nekako regulirati oziroma uravnati odnose z občino. Toda dejstvo je, da
                  lahko občino kljub navidezni ugodni rešitvi v bistvu potisne v dokaj neroden
                  položaj. Zato bi prosil za odgovor, ali so predvidene na območju Kobilarne Lipica
                  tudi državne ceste, kajti prav v njeni neposredni bližini poteka pomembna
                  regionalna cesta, ki pelje proti mednarodnem prehodu Lipica oziroma Bazovica. S
                  križišča v bližini tega obmejnega prehoda pa poteka cesta, ki povezuje Lipico
                  oziroma Lokev s Sežano, tako da bi nedvomno ta cesta lahko imela status regionalne
                  ceste in zanjo bi morala država skrbeti, verjetno ločeno od teh sredstev, ki se bi
                  zbirale iz parkirnine. Hvala lepa.</p>
            </sp>
            <sp xml:id="SDZ1-Redna-39-1996-05-21.sp23">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predstavnica Vlade bo odgovorila.</p>
            </sp>
            <sp xml:id="SDZ1-Redna-39-1996-05-21.sp24">
               <speaker>MARTINA LIPPAI:</speaker>
               <p>Dober dan. Jaz bi se težko spuščala v vprašanje, ali se bo kdaj ta cesta, ki
                  povezuje Lokev - Lipico, razglasila za regionalno cesto, ker je to stvar popolnoma
                  drugih predpisov, s tem amandmajem pa nikakor ni bilo mišljeno, da bi Občini
                  Sežana obesili plačevanje ali pa vzdrževanje okolice kaj več, kolikor bi šlo po
                  drugih predpisih. Zaenkrat je pa ta cesta lokalnega značaja in jo je dolžna občina
                  vzdrževati in gospod Žarko Pregelj je pravilno ugotovil, da je to tudi nekako
                  želja občine in amandmaji oziroma predlogi, ki jih je imela, zato smo želeli tisti
                  del parkirnine, pač polovico parkirnine, ki se bo v območju spomenika Kobilarna
                  Lipica nabral, zagotoviti občini, da bo lahko urejala tudi okolico tega kulturnega
                  spomenika oziroma vse tisto, kar je pač občinskega v tem delu. Torej, kdaj pa, in
                  ali bo ta cesta regionalna, vam pa jaz res ne bi vedela odgovoriti. Hvala.</p>
            </sp>
            <sp xml:id="SDZ1-Redna-39-1996-05-21.sp25">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Moge.</p>
            </sp>
            <sp xml:id="SDZ1-Redna-39-1996-05-21.sp26">
               <speaker>RUDI MOGE:</speaker>
               <p>Hvala lepa za besedo. Jaz bi vas rad samo spomnil na to, da je v drugem branju
                  Vlada nasprotovala takšnemu amandmaju; kolikor me spomin ne vara, ga je vložil
                  gospod Hvalica. Zdaj sta se Vlada in odbor premislila in sta tak amandma podprla,
                  ki je bil prej, toliko sem povedal, s strani gospoda Hvalice nekje podprt v drugi
                  obravnavi. Gre se pa za to, morate misliti, da bo država dala približno pol
                  milijarde denarja, da bo ta javni zavod lahko funkcioniral, da bodo dobili vsi
                  zaposleni plače, iz plač bo občina dobila del dohodnine, to je 40% itn. Tukaj je
                  pa še en člen, ki še od tega, kar bo država dala, od sredstev, ki bi jih Kobilarna
                  Lipica dobila za parkiranje, dobi še dodatna, pač namensko porabljena sredstva, to
                  je za urejanje tistih cestišč in ker je ta denar torej namensko urejen, da se tudi
                  status okoli Lipice nekoliko bolj uredi, zaradi tega so poslanci potem v odboru ta
                  amandma podprli.</p>
            </sp>
            <sp xml:id="SDZ1-Redna-39-1996-05-21.sp27">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-39-1996-05-21.sp28">
               <speaker>ŽARKO PREGELJ:</speaker>
               <p>Spoštovani! Na hitro sem iz svojega priročnega arhiva izvlekel ven zemljevid, ki
                  prikazuje državne ceste in te ceste ni med državnimi, tako da gre za občinsko
                  cesto in jasno je, da je to dobesedno mačehovska rešitev za občino, kajti tista
                  sredstva, ki bi jih sicer dobila na podlagi tega člena in bi jih recimo verjetno
                  zelo smiselno lahko vlagala v celo kopico krajevnih poti, ki so okoli kobilarne,
                  kamor bi tudi bilo smiselno, da gredo ta sredstva, bo morala očitno vlagati v
                  izredno slabo vzdrževano in zelo nevarno cesto, ki pa v resnici služi regionalnemu
                  prometu. To se je treba zavedati. Zato verjetno Vlada kakšne hude usluge občini s
                  tem ne bo naredila. To je bolj pesek v oči, zato sem na to bil nekako pozoren.
                  Občina bo sicer lahko res ta denar uporabila za to cesto, ki je dokaj nevarna.
                  Potrebno je zamenjati prevleko, ki ob dežju lahko povzroča voznikom hude probleme.
                  Osebno menim, da to ni tista rešitev, ki je bila mišljena v predhodni fazi. To je
                  zgolj kaplja v morje glede na to, kaj se lahko s takega področja dobi. Osebno
                  menim, da bi na koncu mogoče kazalo sprejeti dodaten sklep, ki ga bom tudi
                  predlagal, da država to cesto, ki gre skozi Kobilarno Lipica, spremeni v
                  regionalno in s tem prevzame skrb na svoja pleča. Hvala lepa.</p>
            </sp>
            <sp xml:id="SDZ1-Redna-39-1996-05-21.sp29">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jančar.</p>
            </sp>
            <sp xml:id="SDZ1-Redna-39-1996-05-21.sp30">
               <speaker>JANEZ JANČAR:</speaker>
               <p>Hvala lepa za besedo. Glasoval bom proti temu amandmaju, ker me skrbi, zakaj
                  država ni napisala amandma in ga vložila, da je treba čez poletne mesece prodajati
                  sladoled in pol dobička nameniti za vzdrževanje cest. Lepo vas prosim, ne pišimo
                  takih amandmajev in takih zakonov.</p>
            </sp>
            <sp xml:id="SDZ1-Redna-39-1996-05-21.sp31">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem in
                  amandma, ki uvaja nov 9.a člen, dajem na glasovanje. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je amandma sprejet.</p>
               <p>V obravnavo dajem amandmaje k 10. členu. Prvi amandma predlaga Vlada, odbor ga
                  podpira. Drugi amandma k 10. členu predlaga poslanska skupina SNS, matični odbor
                  amandmaja ne podpira.</p>
               <p>Želi kdo besedo? <stage>(Ne.)</stage></p>
               <p>Na glasovanje dajem amandma pod točko 1 k 10. členu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2 k 10. členu. Ugotovimo sklepčnost! Amandma
                  pod točko 2 k 10. členu je brezpredmeten, zato o njem ne bomo glasovali.</p>
               <p>V obravnavo dajem amandma k 11. členu. Amandma predlaga poslanska skupine SNS,
                  matični odbor amandma podpira. Želi kdo besedo? <stage>(Ne.)</stage></p>
               <p>Amandma k 11. členu dajem na glasovanje. Ugotovimo sklepčnost! <stage>(45
                     prisotnih.)</stage> Prosim za pozornost! Ugotavljamo sklepčnost! <stage>(44
                     prisotnih.)</stage> Ugotavljamo sklepčnost! <stage>(46 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 11. členu sprejet.</p>
               <p>V obravnavo dajem amandma k 12. členu, predlagatelj Vlada, matični odbor amandma
                  podpira. Želi kdo besedo? <stage>(Ne.)</stage></p>
               <p>Amandma k 12. členu dajem na glasovanje. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(11
                     poslancev.)</stage></p>
               <p>Ugotavljam, da je amandma k 12. členu sprejet.</p>
               <p>S tem smo z amandmaji zaključili in sprašujem sekretariat, če ima pripombe glede
                  usklajenosti oziroma neusklajenosti? <stage>(Ne.)</stage></p>
               <p>Pripomb v to smer ni, zato dajem predlog zakona v celoti na glasovanje.
                  Obrazložitev glasu, gospod Peršak.</p>
            </sp>
            <sp xml:id="SDZ1-Redna-39-1996-05-21.sp32">
               <speaker>ANTON PERŠAK:</speaker>
               <p>Spoštovane poslanke in poslanci! Seveda bom glasoval za ta zakon, rad bi pa
                  posebej poudaril to, da upam, da bo ta zakon prispeval k temu, da bo ta ustanova
                  zaživela boljše življenje, kot ga je živela v zadnjem času, in da bo to prispevalo
                  tudi k temu, da bo slovenska država v prihodnje znala bolj, ne bom rekel
                  izkoristiti, ker to zveni grdo, ampak uporabiti, in tudi v namene promocije
                  slovenske države uporabiti lipicance kot neko posebno vrednoto, s kakršnimi
                  razpolaga naša država, ne v veliko pretirani meri, kakšne druge države pa tudi ne
                  s podobnimi in upam, dali smo tudi eno pobudo v tej zvezi, da bo, kot rečeno, v
                  prihodnje Slovenija naredila vse, da bo za promocijo lipicancev, za promocijo
                  Slovenije s pomočjo lipicancev in da bo s tem tudi preprečila, da se ne bo ta
                  znamka, če lahko uporabim to grdo besedo, zlorabljala s strani kakšnih drugih
                  držav, če smem tako reči, češ da gre za njihovo kulturno in ne vem kakšno
                  dediščino in da bomo v prihodnje znali lepše ravnati s tem. Upam, kot rečeno, da
                  bo zakon k temu pripomogel in ga seveda podpiram. Rad bi pa rekel, da je tudi
                  tisto, kar smo predlagali pri 10. členu zdaj z amandmajem Vlade, ustrezno rešeno.
                  Hvala.</p>
            </sp>
            <sp xml:id="SDZ1-Redna-39-1996-05-21.sp33">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? Gospod Hvalica.</p>
            </sp>
            <sp xml:id="SDZ1-Redna-39-1996-05-21.sp34">
               <speaker>IVO HVALICA:</speaker>
               <p>Hvala lepa. Spoštovani! Glasoval bom seveda za, pri čemer pa ne morem, da ne bi še
                  tretjič ponovil za to govornico, da je ta zakon izjemno zamujena priložnost, ko bi
                  lahko visoko profitno dejavnost igralnice vključili v kompleks kobilarne in bi se
                  lahko vse skupaj zelo lepo komplementarno vzdrževalo. Ne vem, zakaj se je Vlada
                  izognila tej možnosti. Bil bi prvi primer in bil bi lahko vzorčen primer, kako
                  tudi naprej vzdrževati na dostojni ravni slovenske nacionalne spomenike. Torej ima
                  ta zakon le neko napako. Glasoval pa bom, ne glede na to, za. Hvala.</p>
            </sp>
            <sp xml:id="SDZ1-Redna-39-1996-05-21.sp35">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage></p>
               <p>Prehajamo na glasovanje o predlogu zakona v celoti. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(45 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>V obravnavo dajem predlog dodatnega sklepa k predlogu zakona. Glasi se: "Vlada naj
                  za ohranitev in razvoj <stage>(?)</stage>detomerskega kasača pripravi ustrezne
                  ukrepe za pospeševanje razvoja plemenske črede kasačev in ustrezne ukrepe za
                  njegovo športno promocijo. V ta namen naj konkretizira naloge in pristojnosti
                  Ministrstva za kmetijstvo in gozdarstvo ter Ministrstvo za šolstvo in šport".
                  Predlagatelj tega sklepa je gospod Jožef Kocuvan. Želi kdo besedo?
                     <stage>(Nihče.)</stage></p>
               <p>Predlog tega dodatnega sklepa dajem na glasovanje. Ugotovimo sklepčnost!
                     <stage>(43 prisotnih.)</stage> Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je predlog dodatnega sklepa sprejet, s tem smo to točko dnevnega
                  reda - gospod Pregelj!</p>
            </sp>
            <sp xml:id="SDZ1-Redna-39-1996-05-21.sp36">
               <speaker>ŽARKO PREGELJ:</speaker>
               <p>Spoštovani! Rad bi predlagal še dodatni sklep, ki sem ga prej napovedal.
                  Predlagam, da Državni zbor predlaga Vladi, pravzaprav Ministrstvu za promet in
                  zveze, da prekategorizira lokalno cesto Lokev-Kobilarna Lipica-Sežana v državno
                  cesto ustrezne kategorije.</p>
            </sp>
            <sp xml:id="SDZ1-Redna-39-1996-05-21.sp37">
               <speaker>PODPREDSEDNIK MIROSLAV MOZETIČ:</speaker>
               <p>Želi kdo o tem predlogu razpravljati? <stage>(Ne.)</stage></p>
               <p>Predlog sklepa, ki ga predlaga Žarko Pregelj, dajem na glasovanje. Ugotovimo
                  sklepčnost! Obrazložitev glasu? Gospod Jančar, obrazložitev glasu.</p>
            </sp>
            <sp xml:id="SDZ1-Redna-39-1996-05-21.sp38">
               <speaker>JANEZ JANČAR:</speaker>
               <p>Hvala lepa. No, glasoval bom proti, ker ne moremo s sprejemanjem v tem Državnem
                  zboru določiti, katera cesta je republiška, katera je državna, katera je lokalna,
                  in mislim, da boste tudi vsi tisti, ki ste prej kljub temu parkirnino namenili
                  sežanski občini.</p>
            </sp>
            <sp xml:id="SDZ1-Redna-39-1996-05-21.sp39">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo obrazložiti svoj glas? <stage>(Ne.)</stage></p>
               <p>Prehajamo ponovno h glasovanju. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da predlog sklepa ni sprejet. S tem je ta točka dnevnega reda
                  zaključena.</p>
               <p>Prehajamo na <title>14. TOČKO DNEVNEGA REDA - TRETJA OBRAVNAVA PREDLOGA ZAKONA O
                     ŠOLSKI INŠPEKCIJI</title>.</p>
               <p>Predlog zakona je za tretjo obravnavo pripravila Vlada Republike Slovenije. Želi
                  predstavnik Vlade besedo? Gospod minister ima besedo.</p>
            </sp>
            <sp xml:id="SDZ1-Redna-39-1996-05-21.sp40">
               <speaker>DR. SLAVKO GABER:</speaker>
               <p>Spoštovani gospod podpredsednik, gospe in gospodje! Vlada je pripravila zakon za
                  tretjo obravnavo. Zakon je prešel tudi fazo obravnav na odboru, kjer smo nekatere
                  rešitve še dopolnili. In naj na tem mestu povem, da se Vlada strinja tudi z vsemi
                  amandmaji, ki so temu zakonu priloženi in so bili usklajeni tudi na odboru.
                  Hvala.</p>
            </sp>
            <sp xml:id="SDZ1-Redna-39-1996-05-21.sp41">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog zakona je obravnaval Odbor za kulturo, šolstvo in šport kot
                  matično delovno telo. Želi predstavnik odbora besedo? Predsednik odbora, gospod
                  Moge ima besedo.</p>
            </sp>
            <sp xml:id="SDZ1-Redna-39-1996-05-21.sp42">
               <speaker>RUDI MOGE:</speaker>
               <p>Odbor je v tretji obravnavi imel opravka s štirimi amandmaji Vlade. Nekaj
                  redakcijskih, vsebinski je pa amandma Vlade k 16. členu. 16. člen tega zakona
                  govori namreč o tem, kdaj lahko izreče suspenz delavcu v vzgoji in izobraževanju.
                  Tukaj je bilo šest alinei. Prva alinea je bila, da je zasvojen z mamili oziroma
                  alkoholom. Druga, da pridobiva predšolske otroke, učence in dijake za uživanje
                  mamil in mamila prodaja ali daje. Tretja, da izvaja fizično nasilje nad otrokom
                  ali udeležencem izobraževanje. Četrta, da žali dostojanstvo otroka ali udeleženca
                  izobraževanja. Peta, da izrablja vzgojno in izobraževanje za spodbujanje do drugih
                  in drugačnih. In šesta, da napeljuje k spolni zlorabi ali spolno zlorablja otroka
                  ali udeleženca izobraževanja. Da bi zaščitili učitelja, je Vlada predlagala, da bi
                  se četrta alinea, da žali dostojanstvo otroka ali udeleženca izobraževanja, ker
                  ugotavljanje tega, ali res žali dostojanstvo ali ne, je lahko tudi zelo
                  subjektivne narave in je zato odbor Vlado podprl. Da bi še bolj zaščitili
                  učitelja, je odbor predlagal, da se v 16. členu briše tudi peta alinea, ki govori
                  o tem, da izrablja vzgojo in izobraževanje za spodbujanje nestrpnosti do drugih in
                  drugačnih. Ta dva amandmaja sta vsebinske narave. Odbor je vložil drugega, prvega
                  pa Vlada, ostali so pa redakcijski. Imamo opravka s šestimi amandmaji in želim, da
                  bi poslanke in poslanci podprli amandmaje, ki jih je odbor podprl in potem tudi
                  sprejeli zakon, ki je krona k vsej šolski zakonodaji.</p>
            </sp>
            <sp xml:id="SDZ1-Redna-39-1996-05-21.sp43">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne želi.)</stage> Želijo besedo predstavniki poslanskih skupin?
                     <stage>(Ne želijo.)</stage> Želijo besedo poslanke in poslanci? <stage>(Ne
                     želijo.)</stage></p>
               <p>Prehajamo na obravnavo in odločanje o amandmajih k posameznim členom. V obravnavo
                  dajemo amandma k 2. členu. Predlagatelj amandmaja je Vlada. Matično delovno telo
                  amandma podpira. Želi kdo besedo? <stage>(Nihče.)</stage> Prehajamo na glasovanje.
                  Na glasovanje dajem amandma k 2. členu. Ugotavljamo sklepčnost! <stage>(35
                     prisotnih.)</stage> Ugotavljamo sklepčnost! Ugotavljamo sklepčnost! Prosim
                  kolege in tudi kolegice, če so v avli, na hodnikih,  da se nam pridružijo.
                  Ugotovimo sklepčnost! <stage>(42 prisotnih.)</stage> Ugotavljamo sklepčnost!
                     <stage>(44 prisotnih.)</stage></p>
               <p>Naslednje ugotavljanje sklepčnosti je čez pet minut.</p>
            </sp>
            <stage type="time">(Seja je bila prekinjena ob 11.40 uri in se je nadaljevala ob 11.48
               uri.)</stage>
            <sp xml:id="SDZ1-Redna-39-1996-05-21.sp44">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice, spoštovani kolegi! Prosim, da pridete v dvorano! Ugotavljamo
                  prisotnost! Prosim vse kolegice in kolege, da pridejo v dvorano. Ugotavljamo
                  prisotnost! Ugotavljamo prisotnost! <stage>(42 prisotnih.)</stage> Ugotavljamo
                  prisotnost! Ponovno naprošam vse kolegice in kolege, ki jih še ni v dvorani, da se
                  nam pridružijo, če so v bližini seveda, sicer bo malo težko. Ugotavljamo
                  prisotnost! <stage>(47 prisotnih.)</stage></p>
               <p>Na glasovanje dajem amandma k 2. členu zakona. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 2. členu sprejet.</p>
               <p>V obravnavo dajem amandma k 8. členu, predlagatelj Vlada, odbor amandma podpira.
                  Želi kdo besedo? <stage>(Ne.)</stage></p>
               <p>Amandma k 8. členu dajem na glasovanje. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 8. členu sprejet.</p>
               <p>V obravnavo dajem amandma k 13. členu, predlagatelj Odbor za kulturo, šolstvo in
                  šport. Želi kdo besedo? Vlada amandma podpira. Želi kdo besedo?
                     <stage>(Ne.)</stage></p>
               <p>Amandma k 13. členu dajem na glasovanje. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 13. členu sprejet.</p>
               <p>V obravnavo dajem amandmaje k 16. členu. Prvi amandma predlaga Vlada, matično
                  delovno telo ga podpira. Drugi amandma predlaga matično delovno telo, Vlada
                  amandma podpira. Želi kdo besedo? <stage>(Nihče.)</stage></p>
               <p>Na glasovanje dajem amandma pod točko 1 k 16. členu. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2 k 16. členu. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(42 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 sprejet.</p>
               <p>V obravnavo dajem amandma k 18. členu. Predlagatelj Vlada, matično delovno telo
                  amandma podpira. Želi kdo besedo? <stage>(Ne.)</stage></p>
               <p>Amandma k 18. členu dajem na glasovanje. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 18. členu sprejet.</p>
               <p>Preden dam na glasovanje predlog zakona v celoti, sprašujem sekretariat, če ima
                  ugovore glede medsebojne skladnosti, neskladnosti? Gospod Baškovič ima besedo.</p>
            </sp>
            <sp xml:id="SDZ1-Redna-39-1996-05-21.sp45">
               <speaker>MILAN BAŠKOVIČ:</speaker>
               <p>Rad bi opozoril na problem, ki kaže, da ni dovolj do kraja razčiščen. Če ostane
                  stvar tako kot je urejena sedaj v zakonu, utegne priti do njegove neizvedljivosti
                  oziroma do norme, ki bi lahko nasprotovala vsebini. Namreč gre za 24 člen, ki je
                  bil amandmiran iz druge obravnave in se nanaša na zatečene inšpektorje, ki so v
                  delovnem razmerju v času sprejema tega zakona. Namreč tam notri je rok, ki je
                  postavljen, 18 mesecev, v katerem morajo ti inšpektorji, ki nimajo še izpita za
                  inšpektorje, opraviti ta izpit, seveda po pogojih tega zakona, ampak ne 18 mesecev
                  po uveljavitvi zakona, ampak 18 mesecev od dneva imenovanja. Tu je neka specifična
                  situacija, se pravi, da se ta rok šteje od takrat, ko je bil ta inšpektor
                  imenovan. Mi smo na to opozarjali že v prejšnji obravnavi, v drugi, da je treba
                  biti pozoren na to, kako bo to učinkovalo. Zakon se je dolgo delal in ta norma, ki
                  je prišla sedaj v tretji obravnavi notri s tem dodatkom, ki je pa še star, je bila
                  decembra 1995 pisana, se pravi zakon v tretji obravnavi. Od takrat je minilo že
                  samo časovno do sedaj pol leta, se pravi šest mesecev je že mimo. Toliko roka je
                  že šlo. Pa že v drugi obravnavi, kjer je bil tudi poprej ta rok precej prizadet,
                  je vprašanje, če ni med tem že v masi ali pa tistim, ki so inšpektorji, že to tako
                  ali tako poteklo, 18 mesecev od imenovanja in kolikim je in kakšen ima smisel
                  potem tak rok. Se pravi, lahko je že potekel, lahko je še kakšen mesec, dva in to
                  potem ni mogoče izvesti. Morali bi vezati na uveljavitev zakona, pa rok normalno
                  postaviti. No, jaz bi samo želel na to opozoriti in če Vlada ocenjuje in če je to
                  preučila, da ima stvar take posledice, potem bi morali to urediti. Če pa je v
                  redu, pa naj tudi pove. Hvala lepa.</p>
            </sp>
            <sp xml:id="SDZ1-Redna-39-1996-05-21.sp46">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Točko, da se razčisti ta problem, točko dnevnega reda prekinjam.</p>
               <p>Prehajamo na <title>15. TOČKO DNEVNEGA REDA - DRUGA OBRAVNAVA PREDLOGA ZAKONA O
                     VARSTVU POTROŠNIKOV</title>.</p>
               <p>Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? Državni sekretar, predstavnik Vlade ima besedo.</p>
            </sp>
            <sp xml:id="SDZ1-Redna-39-1996-05-21.sp47">
               <speaker>DAVOR VALENTINČIČ:</speaker>
               <p>Spoštovani poslanci in poslanke! Državni zbor je predlog za prvo obravnavo
                  obravnaval pred približno dvema letoma. Takrat je na sami razpravi, pa tudi na
                  sejah odborov Državnega zbora bilo podano veliko predlogov. Vse te smo vključili v
                  predlog za drugo branje. Sledili smo sklepom v tem smislu, da smo vnesli dve novi
                  poglavji o oglaševanju blaga in storitev in pa o odgovornosti za storitve. Pri tem
                  smo vseeno kot predlagatelj, Vlada, dodatno predlagali, da se to ne uvrsti zaradi
                  številnih dilem. V obrazložitvi imate navedeno, od kje so te dileme, ki so
                  predvsem strokovnega značaja. Opredelili smo tudi vlogo institucij, nosilcev
                  varstva potrošnikov preko nacionalnega programa, kjer opredeljujemo sistem, ki bo
                  potekal preko koncesij, financiranje samih institucij preko nacionalnega programa.
                  Dodatno smo se tudi opredelili do izpostavljenega vprašanja, ponovno smo preverili
                  možnosti za vključitev ombudsmana, varuha potrošnikovih pravic. Predlagali smo, da
                  se to poglavje zakona črta, tudi po mnenju Sveta za varstvo človekovih pravic.
                  Torej opravljal naj bi ga varuh človekovih pravic sam.</p>
               <p>Druge pripombe smo ravno tako upoštevali. Prav tako pripombe Zveze potrošnikov
                  Slovenije. Dodali smo pa nekatere nove prvine kot so direktive Evropske unije, ki
                  so nastale v tem času. Kljub temu je preteklo dve leti, na primer time sharing,
                  nepošteni pogodbeni pogoji itn. Ostala je pravzaprav dilema in sicer na zahtevo
                  Državnega zbora, ko smo delali redakcijo teksta zakona in pa tistega dela, ki se
                  nanaša na zakon o obligacijskih razmerjih. Mi menimo, da je ta ureditev, ki jo
                  tudi ta predlog zakona vsebuje, primerna. Tako je tudi mnenje stroke in zato ne bi
                  smelo biti ovir za ta sprejem.</p>
               <p>Opozoril bi, ker vseh amandmajev, ki jih je bilo zelo veliko, do teh se ne bi
                  opredeljeval v tem uvodnem nagovoru, samo na to, da so bile se večkratna
                  usklajevanja na delovnem telesu, predvsem na Odboru za gospodarstvo. Tam so bili
                  prisotni tudi predlagatelji drugih amandmajev, ki so bili podani, na primer iz
                  skupine poslancev, prvopodpisana Vika Potočnik, da ne naštevam vse ostale. Samega
                  stališča Vlade do teh amandmajev na seji nimate priloženega. Mi smo v teh
                  usklajevanjih sprejeli veliko kompromisnih predlogov oziroma redakcijsko
                  usklajenih predlogov in jih povzeli tudi kot amandmaje odbora, Odbora za
                  gospodarstvo. Večino od vloženih 41 smo sprejeli, vse, razen štirih amandmajev. To
                  bi kasneje morda v razpravi povedali. Gre zato, da se produktna odgovornost ne
                  nanaša na kmetijske pridelke, pa še glede koncesij potrošniških organizacij, kjer
                  gre za podvajanje in pa redakcijski razlogi, podjetje. Vlada Republika Slovenije
                  je obravnavala tudi zadnje pripombe in predloge, ki so bili obravnavani na odboru
                  v drugi polovici aprila in je sprejela vse te sklepe in se opredelila do
                  amandmajev. Nekatere svoje je tudi umaknila, glede na to, da smo kompromisne
                  predloge, za katere smo menili, da so bili na Odboru za gospodarstvo bolje
                  usklajeni, sprejela za svoje. Hvala lepa.</p>
            </sp>
            <sp xml:id="SDZ1-Redna-39-1996-05-21.sp48">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Predlog zakona je obravnaval Odbor za gospodarstvo kot matično delovno
                  telo. Želi poročevalec odbora besedo? Gospod Feri Horvat, predsednika odbora, ima
                  besedo.</p>
            </sp>
            <sp xml:id="SDZ1-Redna-39-1996-05-21.sp49">
               <speaker>FRANC (FERI) HORVAT:</speaker>
               <p>Hvala za besedo, gospod predsednik. Spoštovane kolegice in kolegi! Kot vidite iz
                  dveh poročil in iz pregleda amandmajev, in kot je rekel tudi gospod državni
                  sekretar, je pred odborom bilo zelo obsežno in tudi dosti zahtevno delo. To se ne
                  vidi samo iz števila amandmajev, ki so pred vami, ampak seveda tudi deloma iz
                  poročila, pa tudi marsikaj, kar ni zapisano. Mi smo si prizadevali, ne samo na
                  dveh sejah, ampak kot je že bilo rečeno, tudi na vrsti delovnih sestankov,
                  uskladiti različne poglede, deloma strokovne narave, deloma seveda tudi interesne
                  narave. Kot vidite, smo imeli poleg številnih amandmajev, ki so jih vložile
                  kolegice poslanke in kolegi poslanci, tudi interesna, predvsem gospodarska
                  združenja, Gospodarska zbornica, Obrtna zbornica, komisija Državnega sveta, Varuh
                  človekovih pravic je dal svoja stališča in svoje predloge, Oglaševalsko združenje
                  in seveda mnenje Sekretariata za zakonodajo in pravne zadeve. In na številnih
                  delovnih sestankih smo poskušali čim več teh različnih pogledov uskladiti in to
                  izrazi v tem poročilu in v dodatnem poročilu, in predlagam, da upoštevate mnenje
                  odbora pri opredelitvah do amandmajev, in tudi amandmaje, ki jih odbor predlaga,
                  in ki so predvsem posledica mnenja Sekretariata za zakonodajo. Reči je treba, da
                  gre za zakon, ki v marsičem prvič na ta način ureja to materijo, in drugič, gre za
                  zakon, ki pomeni tudi usklajevanje s pravili tržnega obnašanja v okviru Evropske
                  zveze; da so pa še pri nekaterih vprašanjih bila različna mnenja in da je dejansko
                  prišlo do kompromisov, kot je rekel gospod Valentinčič, je pa ob tem še vedno
                  možnost, da v kolikor se bodo neki dodatni argumenti pojavili, je v tretji
                  obravnavi še eventualno potem posamezne rešitve tudi spreminjati ali pa
                  izboljšati. Hvala lepa.</p>
            </sp>
            <sp xml:id="SDZ1-Redna-39-1996-05-21.sp50">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage></p>
               <p>Prehajamo na obravnavo in odločanje o posameznih členih. Pred tem predlagam,
                  čeprav teh členov ni veliko, predlagam Državnemu zboru, da skladno z zadnjo alineo
                  189. člena poslovnika razpravlja in glasuje o vseh tistih členih skupaj, h katerim
                  niso bili vloženi amandmaji.</p>
               <p>Predlog tega sklepa dajem na glasovanje. Ugotovimo sklepčnost! Ugotavljamo
                  sklepčnost, kolegice in kolegi, pridružite se nam, še je čas! Ugotovimo
                  sklepčnost! <stage>(42 prisotnih.)</stage> Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(47 prisotnih.)</stage>
                  Glasujemo o proceduralnem sklepu, da bomo vse tiste člene, h katerim niso bili
                  vloženi amandmaji, obravnavali in o njih glasovali skupno.</p>
               <p>Kdo je za? <stage>(41 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta sklep sprejet.</p>
               <p>In prehajamo na obravnavo tistih členov in amandmajev k tem členom. V obravnavo
                  dajem 1. člen in amandmaje k 1. členu. Pod točko 1 predlagatelj, torej vse
                  amandmaje imate v pregledu, ki nosi datum 16.5.1996.</p>
               <p>Prvi amandma k 1. členu predlaga skupina poslancev. Gospa Vika Potočnik in Metka
                  Karner-Lukač. Odbor za gospodarstvo amandma podpira.</p>
               <p>Drugi amandma predlaga Odbor za gospodarstvo.</p>
               <p>Tretji amandma predlaga Odbor za gospodarstvo. In to so vsi amandmaji k 1. členu.
                  Želi kdo o 1. členu in teh amandmajih besedo? <stage>(Nihče.)</stage> Prehajamo h
                  glasovanju.</p>
               <p>Na glasovanje dajem amandma pod točko 1 k 1. členu. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da pod točko 1 k 1. členu je sprejet.</p>
               <p>Na glasovanje dajem amandma pod točko 2 k 1. členu. Ugotovimo sklepčnost!
                     <stage>(45 prisotnih.)</stage> Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 k 1. členu sprejet.</p>
               <p>Na glasovanje dajem amandma pod točko 3 k 1. členu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 3 sprejet.</p>
               <p>Na glasovanje dajem tako amandmiran 1. člen. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 1. člen sprejet.</p>
               <p>V obravnavo dajem amandma za nov 1.a člen.</p>
               <p>Prvi amandma. Predlagatelj skupina poslancev, prvopodpisani Rudi Moge. Odbor za
                  gospodarstvo podpira in umika svoj amandma.</p>
               <p>In drugi amandma. Predlagatelj skupina poslancev, poslanki Vika Potočnik in Metka
                  Karner-Lukač. Odbor za     gospodarstvo amandmaja ne podpira. Če bo sprejet
                  amandma pod točko 1, bo glasovanje o amandmaju pod točko 2 brezpredmetno. Želi kdo
                  besedo? Gospod Peršak.</p>
            </sp>
            <sp xml:id="SDZ1-Redna-39-1996-05-21.sp51">
               <speaker>ANTON PERŠAK:</speaker>
               <p>Rad bi posebej podprl ta prvi amandma in upam, da bo ta amandma, tako kot je
                  napisan v celoti, mislim, da je tudi boljši kot drugi, prispeval k temu, da se bo
                  bolj spoštoval tudi zakon o gospodarskih družbah, ki govori o naslovu firme, ker
                  se zdaj absolutno ne spoštuje v Sloveniji. Uporabljajo se imena, ki so žaljiva ne
                  samo za slovenski jezik, ampak včasih tudi za kakšen tuj jezik, zaradi pačenja,
                  ker se kombinirajo v nekakšne zloženke, pol slovensko, pol tuja beseda, recimo,
                  ali samo tuje nepravilne besede itn. in upam, da se bo ta člen oziroma ta zakon v
                  tem členu tudi res spoštoval in da bodo tudi ustrezne sankcije in upam, da so tudi
                  predvidene v zaključku zakona. Hvala.</p>
            </sp>
            <sp xml:id="SDZ1-Redna-39-1996-05-21.sp52">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem,
                  prehajamo h glasovanju.</p>
               <p>Na glasovanje dajem amandma pod točko 1, ki uvaja nov 1.a člen. Ugotovimo
                  sklepčnost! <stage>(43 prisotnih.)</stage> Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 1 sprejet.</p>
               <p>S tem je uveden nov 1.a člen, amandma pod točko 2 je brezpredmeten.</p>
               <p>V obravnavo dajem amandma, ki uvaja nov 1.b člen. Predlagatelj amandmaja je
                  skupina poslancev, poslanki Vika Potočnik in Metka Karner-Lukač. Odbor za
                  gospodarstvo amandmaja ne podpira. Želi kdo besedo? Gospa Lukačeva.</p>
            </sp>
            <sp xml:id="SDZ1-Redna-39-1996-05-21.sp53">
               <speaker>METKA KARNER-LUKAČ:</speaker>
               <p>Spoštovane gospe, spoštovani gospodje! Moram reči, da mi je popolnoma nejasno in
                  mislim, da je tukaj šlo za pomoto, da odbor tega amandmaja ni podprl. Namreč
                  govori o tem, podjetja in druge organizacije, ki zagotavljajo potrošnikom javne
                  storitve in dobrine, so dolžna zagotoviti redno in kakovostno opravljanje storitev
                  - so dolžni zagotoviti - ter skrbeti za ustrezen razvoj in dvig kakovosti
                  storitev. Verjetno si je odbor razlagal, da je to samo po sebi umevno. V tej
                  državi ni nič umevnega samo po sebi, zato je potrebno to določilo sprejeti, kajti
                  podjetja, ki opravljajo življenjsko nujne storitve in to za veliko število
                  potrošnikov, so jih dolžna opravljati kvalitetno in strokovno. Zato vas prosim, da
                  ta amandma podprete.</p>
            </sp>
            <sp xml:id="SDZ1-Redna-39-1996-05-21.sp54">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem in
                  amandma, ki uvaja nov 1.b člen, dajem na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da je amandma sprejet.</p>
               <p>S tem je 1.b člen vložen v zakon.</p>
               <p>V obravnavo dajem amandma k 2. členu, predlagatelj Odbor za gospodarstvo. Ta
                  amandma je povezan s 1. členom, z amandmajem k 1. členu. Amandma k 1. členu smo
                  sprejeli. Želi kdo o tem amandmaju in 2. členu besedo? <stage>(Ne.)</stage></p>
               <p>Amandma k 2. členu dajem na glasovanje. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 2. členu sprejet.</p>
               <p>Na glasovanje dajem tako amandmiran 2. člen. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 2. člen sprejet.</p>
               <p>V obravnavo dajem 3. člen in amandma k 3. členu, ki je povezan z amandmajem k 1.
                  in 2. členu. Amandma predlaga Odbor za gospodarstvo. Amandma k 1. in 2. členu smo
                  sprejeli, tako da bomo glasovali tudi o amandmaju k 3. členu. Želi kdo o tem
                  amandmaju besedo? <stage>(Ne.)</stage></p>
               <p>Amandma k 3. členu dajem na glasovanje. Ugotovimo sklepčnost! <stage>(41
                     prisotnih.)</stage> Ugotovimo sklepčnost! <stage>(45 prisotnih.)</stage>
                  Ugotovimo sklepčnost, prosim! <stage>(44 prisotnih.)</stage></p>
               <p>Ugotavljam, da je zbor nesklepčen, ne more nadaljevati z delom. Sejo prekinjam,
                  nadaljujemo ob 14.00 uri.</p>
            </sp>
            <stage type="time">(Seja je bila prekinjena ob 12.20 uri in se je nadaljevala ob 14.16
               uri.)</stage>
            <sp xml:id="SDZ1-Redna-39-1996-05-21.sp55">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice, spoštovani kolegi! Nadaljujemo z delom. Ugotovimo sklepčnost!
                  Za popoldanski del zasedanje se je poleg že opravičenih opravičil tudi gospod
                  Lavrinc. Ugotovimo sklepčnost! Ugotavljam, da je prisotnih 45 poslank in
                  poslancev. Ugotovimo prisotnost, spoštovane kolegice, spoštovani kolegi!
                  Ugotavljam, da je prisotnih 39 poslank in poslancev. Ugotovimo prisotnost!
                  Ugotavljam, da je v dvorani 47 poslank in poslancev, smo sklepčni in lahko
                  nadaljujemo z delom.</p>
               <p>Najprej ponovno odpiram <title>14. TOČKO DNEVNEGA REDA - PREDLOG ZAKONA O ŠOLSKI
                     INŠPEKCIJI, TRETJA OBRAVNAVA</title>.</p>
               <p>Točko smo prekinili zaradi priprave uskladitvnega amandmaja. Vlada je uskladitveni
                  amandma pripravila in ga imate pred seboj. Amandma k 24. členu se glasi: spremeni
                  se 24. člen predloga zakona tako, da se glasi: "Inšpektor, ki je na dan
                  uveljavitve tega zakona o delovnem razmerju v inšpektoratu za šolstvo in šport in
                  nima opravljenega izpita za inšpektorja, ga je ne glede na določbo drugega
                  odstavka 84. člena zakona o upravi, Uradni list Republike Slovenije, številka
                  76/94, dolžan opraviti v šestih mesecih od uveljavitve tega zakona."</p>
               <p>Uskladitveni amandma dajem na glasovanje. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je uskladitveni amandma sprejet.</p>
               <p>In sedaj dajem na glasovanje predlog zakona v celoti. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je predlog zakona sprejet.</p>
               <p>In s tem to točko dnevnega reda zaključujem.</p>
               <p>Ponovno prehajamo na <title>15. TOČKO DNEVNEGA REDA - DRUGA OBRAVNAVA PREDLOGA
                     ZAKONA O VARSTVU POTROŠNIKOV</title>.</p>
               <p>Dopoldansko delo smo zaradi nesklepčnosti prekinili pri glasovanju o amandmaju k
                  3. členu. Amandma k 3. členu dajem na glasovanje. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 3. členu sprejet.</p>
               <p>S tem je 3. člen črtan.</p>
               <p>V obravnavo dajem 4. člen in amandmaje k 4. členu. Prvi amandma predlaga Odbor za
                  gospodarstvo, drugi amandma predlaga skupina poslancev, poslanki Vika Potočnik in
                  Metka Karner-Lukač. Odbor za gospodarstvo amandmaja ne podpira. Želi kdo besedo?
                  Gospa Lukačeva.</p>
            </sp>
            <sp xml:id="SDZ1-Redna-39-1996-05-21.sp56">
               <speaker>METKA KARNER-LUKAČ:</speaker>
               <p>Spoštovane gospe, spoštovani gospodje! S kolegico Viko Potočnik sva vložili k 4.
                  členu amandma, ki govori, da se za izdelek štejejo tudi kmetijski proizvodi in pa
                  proizvodi ribištva, lova, gozdarstva, dokler niso prvič predelani. Menim, da je ta
                  4. člen, takšen kot je, popolnoma neustrezen in tudi za proizvode oziroma izdelke,
                  ki niso izključno predmet človeških rok, ampak jih proizvede narava, seveda ob
                  asistenci človeka, je potrebno, da ti, ki dajejo takšen izdelek oziroma surovino
                  na trg, odgovarjajo za njihovo kvaliteto. Namreč še vedno mi je bolj interesantno
                  zdravje potrošnika in zaščita njegovega zdravja. Mislim, če samo tako obrazložim,
                  da boste sila težko razumeli zakaj pravzaprav gre. Bolj slikovito pa vam bom to
                  razložila na naslednjem primeru. Danes poznamo uporabo številnih pesticidov,
                  insekticidov, fungicidov, herbicidov in še in še "cidov". Te stvari, s katerimi
                  tretiramo naše rastlinje, so v glavnem visoko karenčnega značaja. To pomeni, da
                  kmetijski proizvod vsrka vase vso to kemijo in jo potem počasi razgrajuje. Zelo
                  malo je tako zavestnih proizvajalcev, da bi, denimo, če tretiramo kumarice proti
                  plesni in ti izdelki imajo karenco, torej kemija se v njih zadržuje tudi do 24
                  dni, nekateri, da bi te izdelke metali na kup, na kompost, da jih ne bi prodajali
                  na trgu. V bistvu so to visoko hepatotoksične snovi - tukaj ste najbrž tudi
                  predstavniki stroke in mi boste to potrdili, sama sem se dovolj dolgo ukvarjala s
                  tem - in potrebno je preko odgovornosti, seveda, ki jo pa potrošnik ne more
                  videti, ko kupi tak proizvod in ga seveda zaužije, je preko te odgovornosti
                  proizvajalca potrebno zagotoviti zdravje potrošnika. In zato je ta amandma še kako
                  na mestu. Še en primer vam bom povedala, poglejte, proizvodi ribištva. Nihče ne
                  ve, ali je bila riba, ki jo kupite, enkrat zamrznjena ali dvakrat zamrznjena ali
                  pa sploh ni bila zamrznjena in vendar tisti, ki nudi tak izdelek na trg, je
                  odgovoren tudi za zdravje potrošnika, ki bo to ribo kupil, jo zaužil, imel take in
                  take težave in mi ne smemo spregledati ravno teh zadev, ki so skrite in za zdravje
                  potrošnika izredno pomembne. Tudi zakon o pesticidih, insekticidih oziroma teh
                  rastlinskih zaščitnih sredstvih tega, kar s tem zakonom lahko naložimo potrošniku,
                  ne zagotavlja. In še nekaj, nobene potrebe pri nas ni, niti v našem kmetijstvu,
                  niti v naši živinoreji, da bi prihajali nekvalitetni izdelki na trg, ker so lahko
                  kvalitetni, samo spoštovati je potrebno določene strokovne principe, ki veljajo in
                  seveda mora pa biti ta moralna odgovornost teh ljudi, ki jih dajejo na trg,
                  vgrajena tudi v ta zakon. Treba jih je obvestiti, da ne glede na to, ali jih
                  inšpektor dobi pri takem dejanju, ali bo inšpektor ugotovil recimo, da so
                  uporabljali te insekticide, pesticide, herbicide in dali tak izdelek na trg, da
                  bodo vedeli, da je to nedovoljeno početje. Ne vem, kako to, da so ti izdelki
                  izpadli iz določila 4. člena. Če bi se zavedali, da je prioritetno zdravje
                  potrošnika in šele potem tisti učinek, ki ga imajo pridelovalci ali pa
                  proizvajalci določenih surovin - jaz govorim o surovinah - v žepu, potem bi
                  sigurno ta Državni zbor ta amandma gospe Vike Potočnik in pa mojega podprl. In vas
                  prosim, ta amandma je še kako na mestu. Prosim, da ga podprete. Hvala lepa.</p>
            </sp>
            <sp xml:id="SDZ1-Redna-39-1996-05-21.sp57">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Besedo ima gospod Valentinčič, državni sekretar.</p>
            </sp>
            <sp xml:id="SDZ1-Redna-39-1996-05-21.sp58">
               <speaker>DAVOR VALENTINČIČ:</speaker>
               <p>Želel bi povedati stališče Vlade glede obeh amandmajev, glede teh amandmajev
                  skupine poslancev in pa glede Odbora za gospodarstvo. Vlada se ne strinja ne s
                  prvim, ne z drugim amandmajem. V kolikor bi že bilo sprejeto stališče skupine
                  poslancev, gospe Potočnikove in Lukačeve, potem seveda tega stavka sploh ni treba
                  v besedilo vključiti, ker potem vsi izdelki, torej vključno s kmetijskimi, nosijo
                  odgovornost, torej, se ne bi strinjal že dikcijsko.</p>
               <p>Glede amandmaja odbora pa bi želel povedati, da gre kljub vsemu za precejšnjo
                  dilemo. S stališča in argumentacije gospe Lukačeve se ji lahko pridružim v veliki
                  meri, vendar žal ne v celoti. Namreč, z istim primerom je možno postreči, kako bo
                  ribič odgovarjal za ribo, ki jo je ulovil v morju, kaj vsebuje in tako naprej.
                  Namreč, eno jasno distinkcijo je treba še tu povedati, ki se je moramo vedno
                  zavedati: ne gre za to, ali je kvaliteten proizvod ali ni kvaliteten proizvod. Gre
                  za to, za odgovornost za proizvod, torej samo za škodo, ki je kasneje povzročena
                  človeku, ki nosi posledice ali pa stvar, ki nosi te posledice.</p>
               <p>Zakaj amandmajem nasprotujemo, torej, zakaj se zavzemamo za to, da ne bi vključili
                  kmetijskih in ostalih proizvodov? Menimo, kot meni tudi večina članic z urejeno
                  zakonodajo s tega področja Evropske unije - v Evropski uniji edino Francija ima
                  neko podobno določilo, ki vključuje take pridelke, ker gre pretežno za pridelke -
                  ostali so pa vsi mnenja, da je pri pridelkih, izdelkih, ki zrastejo v naravi,
                  odgovornost nekako prevelika, da bi jo lahko presojali kmetje. Strinjam se seveda
                  s primerom pesticidov, vendar lahko so v zemlji tudi kakšni drugi pesticidi, ki
                  jih ne vnaša kmet, in je izdelek tudi škodljiv. Zaradi tega in podobnih razlogov
                  so tudi v Evropski uniji taka določila izločili oziroma jih njihovi zakoni ne
                  vsebujejo. Tako, da smo se podobno odločili tudi mi, torej s stališča Vlade, da
                  teh izdelkov med odgovornost za izdelke ne vključujemo.</p>
            </sp>
            <sp xml:id="SDZ1-Redna-39-1996-05-21.sp59">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva.</p>
            </sp>
            <sp xml:id="SDZ1-Redna-39-1996-05-21.sp60">
               <speaker>METKA KARNER-LUKAČ:</speaker>
               <p>Mislim, spoštovani sekretar, da niste ravnali prav, ko ste se tako odločili, kot
                  ste se odločili. Poglejte, ljudje so odgovorni tudi za škodo, ki bi nastala ob
                  uživanju proizvodov pri ljudeh in pri njihovem zdravju, ki jih ti proizvajalci
                  dajejo na trg. So odgovorni. Jasno, da ne morejo biti odgovorni, recimo, za tiste
                  proizvode oziroma pridelke bom rajši rekla, če rastejo na zemljišču in vsebujejo
                  težke kovine, ker je tam neko odlagališče, kjer so slučajno težke kovine prišle v
                  zemljo in tako naprej in za njih ne vedo. Gotovo ne. Ampak gotovo so pa odgovorni
                  za tiste kmetijske proizvode in tudi živinske proizvode, ki so zdravstveno
                  oporečni zaradi dodatkov, ki jih uporabljajo ti pridelovalci. To pa prav gotovo.
                  Francija, ste sami povedali, ne vem, če je edina država, namreč jaz francosko
                  kmetijsko zakonodajo zelo dobro poznam in tam gre ta zakonodaja celo v tako
                  globino, da, recimo, inšpekcija pregleduje, kdo je določena sredstva kupil in ali
                  dejansko ta izdelek daje na trg ali ga uničuje. Celo tako daleč gre, ampak to ne
                  brez razloga. Zato ker so bile izvedene številne špekulacije. Prosim vas, mi imamo
                  možnost, da dajemo na trg najprej kvalitetno hrano in tudi hrano, ki ne bo
                  povzročala škode na zdravju ljudi in živali in zato je to določilo potrebno
                  vgraditi.</p>
               <p>Mislim, da gre tukaj tudi za moralno odgovornost potrošniku. Zavedati se mora, da
                  tisto, kar mu ponudi trg, mora biti po njegovem vedenju neoporečno. O ribiču ste
                  mi prej rekli, nekdo, ki ulovi ribo iz morja. V redu, ne more vedeti ta, ki je
                  recimo ulovil ribo v Tržaškem zalivu, ali morje vsebuje težke kovine, ali ne,
                  ampak nekdo, ki pa jo ulovi v Savi, npr. tam, kjer prihajajo industrijske odplake
                  in točno ve, da niso zadovoljivo in ustrezno prečiščene, in če jo tam ulovi in
                  ponudi na trg, je pa zagotovo odgovoren. In pred to odgovornostjo ta Državni zbor
                  ne bi smel bežati in jo je treba uzakoniti. S tem bi tudi dejansko pomagali, da bi
                  se proizvajalci zavedali, kaj pomeni njihova proizvodnja hrane, za mene skoraj več
                  kot je dajanje zdravil na trg, skoraj več. Kajti mi danes lahko ugotavljamo
                  številne antibiotike v hrani. To je lahko ugotoviti. So pa druge hepatotoksične
                  snovi, s katerimi ne prideš s spoznanimi analizami blizu, v kolikor točno ne veš,
                  kaj iščeš. Prosim vas, da to podprete, ker to ni kar tako zaradi neke komplikacije
                  ali pa morda zaradi dveh poslank. Ta amandma ni popolnoma nič političen.
                  Hvala.</p>
            </sp>
            <sp xml:id="SDZ1-Redna-39-1996-05-21.sp61">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo?  Gospod Jelinčič.</p>
            </sp>
            <sp xml:id="SDZ1-Redna-39-1996-05-21.sp62">
               <speaker>ZMAGO JELINČIČ:</speaker>
               <p>Hvala lepa za besedo. Popolnoma podpiram amandma skupine poslancev, kjer sta
                  podpisani gospa Vika Potočnik in doktor Metka Karner-Lukač. Mislim, da se premalo
                  zavedamo vseh nevarnosti, ki prežijo pri kmetijskih pridelkih, še posebej v
                  Sloveniji, kjer je poraba insekticidov in pesticidov bistveno večja in bistveno
                  manj kontrolirana kot v zahodni Evropi. Mislim, da bi tudi naše zdravstvene
                  ustanove lahko kaj o tem povedale in mislim, da je skrajni čas, da uvedemo
                  kontrolo na tem področju, ne glede na to, da bodo morda kakšni volivci, na katere
                  računajo recimo vladne službe, da bodo ti volivci morda zaradi tega malo ogorčeni
                  nad njimi. Mi moramo skrbeti predvsem za naše zanamce, ki jih zdaj zelo uspešno
                  zastrupljamo in ta amandma, ki je tukaj vložen, pomeni majhen korak k temu, da bo
                  to zastrupljanje, na žalost ne preprečeno, ampak vsaj delno omejeno. Hvala.</p>
            </sp>
            <sp xml:id="SDZ1-Redna-39-1996-05-21.sp63">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kladošek, predstavnik Vlade.</p>
            </sp>
            <sp xml:id="SDZ1-Redna-39-1996-05-21.sp64">
               <speaker>ROMAN KLADOŠEK:</speaker>
               <p>Hvala lepa, gospod predsedujoči. Spoštovane poslanke in poslanci! Seveda, Vlada in
                  pripravljavci tega zakona še najmanj želimo zastrupljati slovenski narod. Ko pa
                  smo pripravljali to drugo poglavje zakona in ko smo študirali direktivo Evropske
                  unije o produktni odgovornosti, smo se kar se da držali teksta, ki so ga sprejeli
                  v Evropski uniji in ta tekst s to izjemo je v tej direktivi. Ko smo imeli dilemo
                  že na Vladi in potem tudi na odborih v tem smislu, v zvezi s tem očitkom, smo
                  seveda potem za nadaljnjo obrazlago poiskali še dodatne argumente in smo jih
                  našli. Imam podatek, da so to odgovornost izključile naslednje države: Belgija,
                  ZRN, Danska, Grčija, Velika Britanija, Irska, Nizozemska. Zdaj, ali verjamete ali
                  ne, ampak ta podatek imam. In zakaj? Iz čisto tega konkretnega, preprostega in
                  tudi razumevajočega razloga. Ugotovili so, da je ta odgovornost prevelika za
                  družinske kmetije v zahodni Evropi. Če recimo nek vzrok, katerega bi mu naprtili,
                  povzroči smrt državljana, bi bila škoda za to prevelika za proizvajalce. To je bil
                  edini razlog. Seveda pa mi, to smo slišali, to je argument in seveda, da bi pa
                  vztrajali s tem očitkom, kot je bilo rečeno, pa seveda nikakor ne. Hvala.</p>
            </sp>
            <sp xml:id="SDZ1-Redna-39-1996-05-21.sp65">
               <speaker>PODPREDSEDNIK MIROSLAV MOZETIČ:</speaker>
               <p>Gospod Jelinčič ima repliko.</p>
            </sp>
            <sp xml:id="SDZ1-Redna-39-1996-05-21.sp66">
               <speaker>ZMAGO JELINČIČ:</speaker>
               <p>Res je, da nekatere države, te naštete države Evropske unije nimajo tega v tem
                  zakonu, vendar imajo vse te države zakonodajo, ki strogo omejuje uporabo
                  pesticidov, insekticidov, teratogenih snovi, hepatotoksičnih snovi itn. Mi te
                  zakonodaje nimamo in je tole trenutno edina varovalka.</p>
            </sp>
            <sp xml:id="SDZ1-Redna-39-1996-05-21.sp67">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Šešerko.  </p>
            </sp>
            <sp xml:id="SDZ1-Redna-39-1996-05-21.sp68">
               <speaker>DR. LEO ŠEŠERKO:</speaker>
               <p>Spoštovani gospod podpredsednik, kolegice in kolegi! Lahko, da je to veliko
                  tveganje za proizvajalca, ampak jaz se sprašujem, kaj pa za konzumenta? Če umre,
                  ali je to premajhno ali preveliko tveganje? Mislim, to je, popolnoma neresne
                  argumentacije tukaj slišimo in jaz mislim, da je prav, da to podpremo.</p>
            </sp>
            <sp xml:id="SDZ1-Redna-39-1996-05-21.sp69">
               <speaker>PODPREDSEDNIK MIROSLAV MOZETIČ:</speaker>
               <p>Hvala. Ali želi še kdo besedo? <stage>(Ne.)</stage> Razpravo zaključujem.
                  Prehajamo h glasovanju. Najprej dajem na glasovanje amandma pod točko 1 k 4.
                  členu. Ugotovimo sklepčnost! Še pred tem dajem besedo državnem sekretarju.
                  Izvolite. Kar izvolite.</p>
            </sp>
            <sp xml:id="SDZ1-Redna-39-1996-05-21.sp70">
               <speaker>DAVOR VALENTINČIČ:</speaker>
               <p>Ne gre za argumentacijo, gre samo za to, da bi se radi izognili pravni nejasnosti.
                  Če bomo posebej, poleg tega, da velja to za vse izdelke, kot izhaja iz prvega
                  stavka, posebej, torej govorili o kmetijskih izdelkih, bi lahko menili, da torej
                  kmetijski izdelki ne spadajo med vse izdelke, ki jih ureja ta zakon. Zaradi tega
                  bi samo opozarjal, da pravzaprav, če podprete amandma odbora, ki črta, da se
                  kmetijski izdelki izključuje iz te odgovornosti, torej jih praktično torej
                  vključuje v ta tekst, ki je opredeljen v prvem stavku, če torej glasujete
                  pravzaprav za amandma, druge skupine poslancev, je pravzaprav isto in pravno bolj
                  jasno, če ga sprejmete v odborovem amandmaju. Ne vem, če sem bil dovolj jasen.</p>
            </sp>
            <sp xml:id="SDZ1-Redna-39-1996-05-21.sp71">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Torej, razpravo zaključujem. Na glasovanje dajem amandma pod točko 1 k
                  4. členu. Ugotovimo sklepčnost! <stage>(45 prisotnih.)</stage> Ugotovimo
                  sklepčnost! Spoštovana kolega, ugotavljamo sklepčnost! Zaželeno je, če pritisnete
                  na gumb. Kdor ima kaj za povedati, mora priti sem. Ugotovimo sklepčnost!
                     <stage>(45 prisotnih.)</stage> Ugotovimo sklepčnost, ugotavljali jo bomo 5
                  minut. 5 minut imate odprte tipke.</p>
            </sp>
            <stage type="time">(Seja je bila prekinjena ob ... uri in se je nadaljevala ob 14.46
               uri.)</stage>
            <sp xml:id="SDZ1-Redna-39-1996-05-21.sp72">
               <speaker>PODPREDSEDNIK MIROSLAV MOZETIČ:</speaker>
               <p>Ugotavljamo sklepčnost! Glasujemo pa o amandmajih k 4. členu, in sicer o amandmaju
                  pod številko 1. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(12
                     poslancev.)</stage></p>
               <p>Amandma pod točko 1 k 4. členu je sprejet; s tem je amandma pod točko 2
                  brezpredmeten.</p>
               <p>Na glasovanje dajem 4. člen. Ugotovimo sklepčnost! <stage>(49
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 4. člen sprejet.</p>
               <p>V obravnavo dajem 8. člen in amandma k 8. členu. Predlagatelj amandmaja je Odbor
                  za gospodarstvo. Želi kdo besedo? <stage>(Ne.)</stage></p>
               <p>Amandma k 8. členu dajem na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma k 8. členu sprejet.</p>
               <p>Na glasovanje dajem 8. člen. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 8. člen sprejet.</p>
               <p>V obravnavo dajem amandma k 10.a členu, predlagatelj Vlada, Odbor za gospodarstvo
                  amandma podpira. Želi kdo besedo? <stage>(Ne.)</stage></p>
               <p>Amandma k 10.a členu dajem na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma k 10.a členu sprejet.</p>
               <p>V obravnavo dajem amandma k 10.b členu, predlagatelj je Vlada, odbor amandma
                  podpira. Želi kdo besedo? <stage>(Ne.)</stage></p>
               <p>Na glasovanje dajem amandma k 10.b členu. Ugotovimo sklepčnost! <stage>(42
                     prisotnih.)</stage> Ugotovimo sklepčnost! <stage>(45 prisotnih.)</stage>
                  Ugotovimo sklepčnost, prosim! <stage>(47 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>S tem je 10.b člen črtan.</p>
               <p>V obravnavo dajem amandma k 10.c členu, predlagatelj Vlada, odbor amandma podpira.
                  Želi kdo besedo? <stage>(Nihče.)</stage></p>
               <p>Amandma dajem na glasovanje. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma sprejet.</p>
               <p>S tem je 10.c člen črtan.</p>
               <p>V obravnavo dajem amandma k 10.d členu, predlagatelj Vlada, odbor amandma podpira.
                  Želi kdo besedo? <stage>(Nihče.)</stage></p>
               <p>Amandma k 10.d členu dajem na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet.</p>
               <p>S tem je 10.d člen črtan.</p>
               <p>V obravnavo dajem amandma k 10.e členu, to je amandma pod številko 1. Je amandma
                  na amandma odbora, predlagatelj odbor. Amandma pod številko 2 k istemu členu,
                  predlagatelj Odbor za gospodarstvo. Amandma pod številko 3, predlagatelj skupina
                  poslancev, poslanki Vika Potočnik in Metka Karner-Lukač. Pod številko 4 isti
                  predlagateljici. Odbor prejšnjega in tega ne podpira. Pod številko 5 poslanska
                  skupina SND, odbor ne podpira amandmaja. Pod številko 6, predlagatelj skupina
                  poslancev, prvopodpisani Rudi Moge, odbor ne podpira amandmaja. Pod številko 7,
                  predlagatelj skupina poslancev, poslanki Vika Potočnik in Metka Karner-Lukač,
                  odbor amandmaja ne podpira. Odpiram razpravo. Želi kdo razpravljati o teh
                  amandmajih in 10.e členu? Gospod Jelinčič.</p>
            </sp>
            <sp xml:id="SDZ1-Redna-39-1996-05-21.sp73">
               <speaker>ZMAGO JELINČIČ:</speaker>
               <p>Hvala lepa. Podpiram drugi, govoril bom o prvem in o drugem amandmaju. Podpiram
                  drugi amandma Odbora za gospodarstvo, ki se mi zdi logičen in smiseln in v okviru
                  z evropskimi normami. Ne razumem in ne podpiram pa amandmaja na amandma Odbora za
                  gospodarstvo, ki zamenjuje besedo, "ki potrošnika zavajajo ali bi ga lahko
                  zavajale," s tekstom, ki so v nasprotju z moralo? Mislim, da smo, bi rekel, da smo
                  v 20. stoletju, da gremo v 21. stoletju in ne vem, kaj ima ta zadeva tukaj notri z
                  moralo. Jaz mislim, da je dosti bolj potrebno paziti na zdravje, mislim, da moralo
                  lahko prepuščamo vsakemu posamezniku, ne pa, da tudi tukaj notri uvajamo grozljivo
                  prisilo.</p>
            </sp>
            <sp xml:id="SDZ1-Redna-39-1996-05-21.sp74">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Prosim za tišino v dvorani.</p>
            </sp>
            <sp xml:id="SDZ1-Redna-39-1996-05-21.sp75">
               <speaker>JOŽE LENIČ:</speaker>
               <p>Gospod podpredsednik, spoštovane dame in gospodje! Jaz ne bom podpiral niti
                  amandmaja, ki ga podpira Odbor za gospodarstvo. Jaz mislim, da tisti tretji
                  odstavek v amandmaju, ki govori o nedostojnem oglaševanju, ni popolnoma nič boljši
                  kot tisto, na kar je opozoril gospod Jelinčič. Kar poglejte, jaz mislim, da tretji
                  odstavek govori o nedostojnem oglaševanju in potem navaja, kaj naj bi to bilo. In
                  našteva zadeve, ki so žaljive, ki bi lahko bile žaljive. Torej, to že skoraj malo
                  navaja na tisto, da niti misliti ne smeš o zadevah, ker bi eventuelno lahko bilo
                  žaljivo. Predvsem me pa moti tista zadnja argumentacija, ki pravi o zadevah, kjer
                  so mnenja družbe deljena ali bi lahko bila deljena. Gospe in gospodje, kaj pa ni
                  tisto, o čemer bi lahko bila mnenja v družbi deljena? Tako, da ta člen oziroma ta
                  del tega amandmaja se mi zdi popolnoma nesprejemljiv. Nesprejemljiv se mi zdi tudi
                  s tega vidika, kdo pa bo ugotavljal, kdo bo tisti, ki bo ugotavljal, ali je neka
                  zadeva nedostojno oglaševana, ali je dostojno oglaševana? Sicer nisem pravni
                  strokovnjak, tukaj sprašujem Sekretariat za zakonodajo. Ampak, ali lahko tako
                  nedorečene norme v nekem zakonu sploh obstajajo, vsaj v kolikor sem prebral neke
                  določene pravne zadeve, tovrstni členi bolj obstajajo v tem angleškem, ne pa v
                  kontinentalnem pravu, kjer je potem pravna praksa izoblikovala neka pravila igre.
                  V kontinentalnem pravu pa tako odprte zadeve lahko dajo preveč diskrecijske
                  pravice in so na nek način lahko poseg v svobodo ali posameznika ali v nekoga, ki
                  oglašuje. Tako, da moram jaz reči, da me tovrstna zadeva malo iritira. Sam bom
                  glasoval proti temu, čeprav pa mi je žal, da je v tem istem členu tudi dikcija, ki
                  govori o slovenskem jeziku, kajti to pa podpiram, podpiram, da se v Sloveniji
                  oglašuje v slovenskem jeziku. Enega od viškov nenazadnje je dosegla tista zadnja
                  reklama "Very British, very good", pa ne samo da je v angleščini, ampak tudi res
                  ni. Tako, da tovrstne reklame absolutno ne podpiram. Torej, jaz osebno v tej fazi
                  ne bom glasoval za ta člen in eventualno v tretji obravnavi podpiral samo tistega,
                  ki govori o tem, da se mora v Sloveniji oglaševati v slovenščini, kar pa podpiram.
                  Hvala lepa.</p>
            </sp>
            <sp xml:id="SDZ1-Redna-39-1996-05-21.sp76">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jelinčič.</p>
            </sp>
            <sp xml:id="SDZ1-Redna-39-1996-05-21.sp77">
               <speaker>ZMAGO JELINČIČ:</speaker>
               <p>No, jaz se moram opravičiti, ker sem spregledal dva odstavka v tem drugem
                  amandmaju. Popolnoma se strinjam s kolegom, ki je ravnokar govoril o teh zadevah.
                  Tudi jaz mislim, da uvajanje teh, tretjega in pa četrtega odstavka, dva odstavka
                  sta takšna, v bistvu navaja na novo tako imenovani verbalni delikt na drugačen
                  način. Tisto pa, gospod Lenič, ni se treba bati, da bi to o oglaševanju v
                  slovenskem jeziku izpadlo, v 5. amandmaju je ta zadeva, tako da to ostane notri.
                  Sem pa tudi jaz za to, da se tako prvi amandma in drugi amandma zbrišeta iz tega
                  zakona in tisti, ki so ga predlagali, naj raje sramežljivo pogledajo v tla.</p>
            </sp>
            <sp xml:id="SDZ1-Redna-39-1996-05-21.sp78">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Topler.</p>
            </sp>
            <sp xml:id="SDZ1-Redna-39-1996-05-21.sp79">
               <speaker>VLADIMIR TOPLER:</speaker>
               <p>Hvala lepa za besedo. Tudi moja debata o tem problemu je taka: tako kot razumem
                  10.e člen, v Sloveniji, ko bo sprejet ta zakon, ne bo več oglaševanja. Zakaj? Ker
                  vsako oglaševanje je zavajajoče, zato ker je treba pač nekoga zavesti. Mnenja v
                  demokratični družbi so deljena. Potem pišete, da oglaševanja ne sme biti, ker je v
                  nasprotju z zakonom - seveda ne sme biti, mi pišemo, kaj lahko in kaj ne sme biti!
                  In mislim, da to sploh ne sodi notri. In tudi morala ne sodi v zakon, zato, ker
                  nima kriterijev, ker se ne da opredeliti. Mi smo veliko v tem parlamentu
                  razpravljali o oglaševanju tobaka, o oglaševanju alkoholnih pijač in drugega, in
                  če bi bil člen sprejet tako, kot je napisan, in sprejet sedaj, mislim, da bi bilo
                  v tem primeru - vidim, da se gospod državni sekretar smeji; verjetno je
                  predstavnik Vlade oziroma Vlada s tem mislila kaj drugega, in upam, da boste
                  razložili, kaj to pomeni.</p>
            </sp>
            <sp xml:id="SDZ1-Redna-39-1996-05-21.sp80">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva.</p>
            </sp>
            <sp xml:id="SDZ1-Redna-39-1996-05-21.sp81">
               <speaker>METKA KARNER-LUKAČ:</speaker>
               <p>Spoštovane gospe, spoštovani gospodje! Jaz bom podprla oba amandmaja, čeprav sem
                  globoko prepričana, da so amandmaji, ki sva jih vložili s poslanko Viko Potočnik,
                  mnogo boljši in preciznejši kot pa to, kar je storil odbor. Ampak dobro, odbor je
                  nad tem, nad nami, in očitno vas bo tudi prepričal. Pa bom povedala, zakaj bom
                  podprla amandma, prvi amandma, ki govori o oglašanju v nasprotju z moralo. Podprla
                  ga bom zato, ker pričakujem, da bo odbor v najkrajšem času vložil v parlamentarno
                  proceduro zakon o morali, tako da bomo vedeli, kaj to pomeni, in na kaj se bomo
                  sklicevali. Ja, to bo Odbor za gospodarstvo moral očitno vložiti, zato bom to
                  podprla.</p>
               <p>In drugi amandma bom podprla za to, ker govori o zavajajočem oglašanju. Mislim, da
                  ga je v zadnjem času vse več; recimo, vemo, kaj je zavajajoče oglašanje in da
                  mnogi bogatijo na tem. Recimo, če mi nekdo reče, če bom kupila te in te kapsule za
                  6.000, bom v enemu tednu shujšala za 10 kilogramov, potem je to sigurno
                  zavajajoče! Če mi nekdo zraven obljubi, da ob dieti, je to že nekoliko manj
                  zavajajoče in tako naprej. In mislim, da bi s tem poskusom prodajalcev morali že
                  tudi enkrat narediti konec, in če ni zavajajoče, naj pa predložijo argumente, saj
                  so strokovni dokazi, ki vsako tako stvar potrdijo. Torej, za oba amandmaja bom
                  glasovala, čeprav so najini amandmaji mnogo boljši kot amandmaji odbora.</p>
            </sp>
            <sp xml:id="SDZ1-Redna-39-1996-05-21.sp82">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Baškovič.</p>
            </sp>
            <sp xml:id="SDZ1-Redna-39-1996-05-21.sp83">
               <speaker>MILAN BAŠKOVIČ:</speaker>
               <p>Hvala lepa. Nisem imel namena, da se oglašam v tej debati, ampak gospod Lenič je
                  posebej nekako pozval naš sekretariat, kaj meni o tem. Jaz bi samo spomnil, da smo
                  mi v našem poročilu oziroma mnenju posebej opozorili na ta problem, in to z nekega
                  vidika, ki mislim, da ga moram tukaj ponoviti. Problem oglaševanja je pereč, je
                  pomemben zaradi posledic, zaradi načina, zaradi konsekvenc itn., ampak mi smo
                  pokazali nekaj drugega. Namreč že predlagatelj sam je tukaj uporabil nekatere
                  pojme, ki so po našem mnenju zelo neoprijemljivi. Amandmaji to popravljajo, pa
                  delajo zopet druge podobne, po naše, nerodnosti. Namreč te norme morajo biti, če
                  hočejo biti uveljavljene in učinkovite, morajo biti jasne, oprijemljive za
                  oglaševalce in za sodnike, ki bodo potem morali po teh zadevah soditi. Iz teh dveh
                  vidikov bi morale biti stvari jasno in precizno izdelane. Poleg tega moram reči,
                  da gre tukaj za ostre sankcije, v amandmaju, kjer je tudi sankcija, gre za najmanj
                  milijon dinarjev kazni, če nekdo oglašuje drugače, kot se to zapoveduje. Mi smo
                  bili pozorni predvsem na tole, kar je bilo že tudi rečeno, o katerih so mnenja
                  družbe deljena ali bi lahko bila deljena. Tu smo v našem mnenju uporabili kot
                  izhodišče za ilustracijo, kako taka norma ne more biti napisana, da bo lahko
                  učinkovita in oprijemljiva. No, če grem pa na amandmaje, ki so potem se tega
                  problema lotili, moram pa pojasniti nekaj, kar je gospod Jelinčič spregledal.
                  Namreč ta amandma na amandma odbora, ki operira z moralo, kar je zopet lahko
                  problematično, kdo bo to moralo izmeril, pa po kakšnih merilih, ampak to popravlja
                  to, kar smo mi rekli, da je narobe, da so lahko mnenja družbe deljena ali bi lahko
                  bila deljena. To je četrti odstavek, ki ga ta morala sedaj nadomešča, se pravi
                  tisto mnenje družbe, ki so lahko taka ali drugačna, se zdaj nadomešča s tem, z
                  moralo, ki je pa zopet nekoliko problematična zadeva. Ravno tako imamo še vedno
                  notri čezmerna pretiravanja, ki bi lahko zavajala, mislim, to so stvari, ki so
                  težavne, ampak mislim, da jih bo treba v nadaljnji obravnavi res obdelati s
                  strokovnjaki, z ljudmi, ki bodo to izvajali in to napraviti oprijemljivo. Ravno
                  tako seveda ni nobene potrebe pisati, da mora biti v skladu z zakonom, da ne sme
                  biti v nasprotju z zakonom. To je v vsaki normi podmena in ne pišemo tega. No, s
                  teh vidikov vidim, da nekatere težave so, dobre niso te rešitve, ampak prav gotovo
                  bo treba nekaj storiti in to izčistiti, urediti, tako da bo oprijemljivo, uporabno
                  in tudi potem možno kontrole in sankcije. Hvala lepa.</p>
            </sp>
            <sp xml:id="SDZ1-Redna-39-1996-05-21.sp84">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Valentinčič, državni sekretar.</p>
            </sp>
            <sp xml:id="SDZ1-Redna-39-1996-05-21.sp85">
               <speaker>DAVOR VALENTINČIČ:</speaker>
               <p>Želel bi pojasniti, da se seveda ne posmehujem poslancem. Zakaj sem se pa
                  nasmejal? Zato, ker to je bil predlog odbora, na odboru smo ga obravnavali. Moje
                  vprašanje je bilo, kaj pa je pravzaprav v nasprotju z moralo, kaj je torej morala?
                  To je bilo moje vprašanje na odboru, nakar sem dobil odgovor od profesorja
                  Ilešiča, da je to zelo jasno razvidno iz sodne prakse in da se na sodišču to
                  natančno ve in kot laik sem se seveda umaknil, ker sem še prej malo slišal še
                  drugo, namreč, da je to pa res zanimivo, če niti Vlada ne ve oziroma predstavniki
                  Vlade ne vedo, kaj je to morala. S tem bi samo želel podkrepiti, da se
                  pripravljalci gradiva srečujemo z zelo nasprotujočimi stališči. Tudi ostale
                  dikcije iz amandmaja Odbora za gospodarstvo, ki, moram povedati, je usklajen z
                  Vlado, so povzete po dikcijah evropske zakonodaje, evropskih direktiv, ki se
                  natančno tako glasijo od "opinion", pa ta "divided", to se pravi mnenja družbe, ki
                  so deljena; o zavajajočem oglaševanju, ki je v naslovu evropskih zakonodaj. Seveda
                  ne vztrajam, da se moramo mi kot pijanci plota držati evropskih zakonodaj, vendar
                  želim opozoriti na strokovno dilemo, ko smo v procesu harmonizacije naše
                  zakonodaje, nastajajoče, ko se kljub vsemu zgledujemo po evropskih zakonodajah, ki
                  je na tem področju varstva potrošnika nekoliko pred nami. In ravno tako nam je
                  seveda težko presojati, ko dobimo ta pravna mnenja in te pravne dikcije in jih
                  vgradimo v zakon in potem se pa seveda zaradi tega, ker jih verjetno šele kasneje
                  sodna praksa direktno interpretira, razumem tudi vaše pomisleke glede tega. Želim
                  torej samo pojasniti, zakaj smo to vgradili in kakšni so bili vzroki za to, ki so
                  nas vodili. Seveda bi bilo pa možno dobiti na razpolago tudi literaturo oziroma
                  pravne akte iz drugih držav, v katerih so opredelitve skorajda natančno take.
                  Hvala.</p>
            </sp>
            <sp xml:id="SDZ1-Redna-39-1996-05-21.sp86">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Redna-39-1996-05-21.sp87">
               <speaker>ANTON PERŠAK:</speaker>
               <p>Spoštovane poslanke in poslanci! Najprej bom rekel, da bom od amandmajev glasoval
                  samo za amandma, ki govori o slovenščini. Drugače se strinjam, pa ne zaradi
                  strokovnosti, ampak zaradi drugih razlogov, s tem, kar je povedal gospod Baškovič,
                  da bo tudi osnovni tekst zakona treba še premisliti in tudi ta pojasnila, ki so
                  bila dana s strani gospoda državnega sekretarja na neki način na to opozarjajo.
                  Jaz sem namreč prepričan, da tudi formulacija, da so lahko problematična tista
                  sporočila, ali pa katerih sestavina ali kakorkoli že, glede katerih sestavin,
                  katerih so mnenja družbe deljena, ali bi lahko bila deljena, izhaja iz neke fraze,
                  ki je gotovo v nekem prostoru vezana z določeno tradicijo. In seveda tak prevod
                  take fraze, uporabljene tudi v pravnem jeziku, lahko pomeni v drugem okolju nekaj
                  drugega. Povejte mi, glede katere stvari pa mnenja v družbi niso deljena. O tem,
                  kaj je lepo, so mnenja deljena. O tem, kaj je dobro, so mnenja deljena? O tem, kaj
                  je moralno, so mnenja deljena. O tem, kaj je dobrega okusa so mnenja deljena,
                  nekateri jejo paradižnik, drugi ga ne marajo, ker ne prenesejo okusa in bodo potem
                  tisti protestirali, če bo kdo oglaševal paradižnik. Hočem to povedati, sem skoraj
                  prepričan, da gre tu za prevod neke, kot pravim, pravne fraze, ki ima zelo globoko
                  povezavo z določeno tradicijo. In tak prevod seveda funkcionira v našem prostoru
                  čisto drugače, ker nam ta osnovni kontekst tradicije ni znan.</p>
               <p>Drugo, kar bi pa rekel, je pa nekaj. Jaz razumem pojasnilo, ki ga je dal gospod
                  Valentinčič iz odbora. Ampak eno je seveda, neko ugotavljanje nečesa, kar je
                  žaljivo za določen sloj, za določen poklic recimo, za določen spol. Jaz vidim
                  veliko reklam, ki so žaljive za pripadnike kakšnega spola lahko, ali pa za ljudi,
                  ki so na tak ali drugačen način orientirane in je to iztožljivo. Moralna vprašanja
                  ali pa moralne sodbe pa niso iztožljive in so stvar cenzure. Če mi to napišemo,
                  bomo po mojem mnenju, če bomo hoteli to normo narediti operativno, preprosto
                  morali postaviti cenzuro za oglase reklam, kajti ocena moralnosti, razen v
                  nekaterih ekstremnih primerih, po moje ni na ta način ugotovljiva. In, kot pravim,
                  žaljivost je eno, moralnost je pa drugo. Morala je vrednostni sistem, preveden v
                  neko praktično vedenje, sistem nekih vrednot, tabujev, če hočete, in tako naprej.
                  In zato pravim, da bom glasoval sam samo za tisti amandma o slovenščini. Strinjam
                  se pa s tem, da bo tudi osnovni tekst še dobro premisliti do tretje obravnave.
                  Hvala.</p>
            </sp>
            <sp xml:id="SDZ1-Redna-39-1996-05-21.sp88">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Geržina.</p>
            </sp>
            <sp xml:id="SDZ1-Redna-39-1996-05-21.sp89">
               <speaker>MIROSLAV GERŽINA:</speaker>
               <p>Hvala lepa za besedo, gospod predsedujoči. Spoštovane kolegice in kolegi! Jaz se
                  strinjam in z amandmajem na amandma, se pravi, da so nekatere zadeve v nasprotju z
                  moralo. Zadnji primer bom povedal. Ko dobiš v "Dnevniku" reklamo za novo vrsto
                  izdelka, ki škoduje zdravju, se pravi, nemoralno je že to, da ga daš v "Dnevnik",
                  ki je, bi rekel, vsakodnevna uporabna stvar in ima neko verodostojnost. To je
                  prvič nemoralno! Drugič je pa nemoralno, da za neko stvar, ki je smrtno nevarna,
                  čeprav z lahkoto umreš po tej logiki, je dosti lažje, vendar je smrtno nevarna, jo
                  reklamiraš - kar uporabljajte jo! In to reklamiraš - to je amoralno! Namreč, da
                  pritiskaš na tiste mlade, ki nimajo še ustaljenega mišljenja in so nagnjeni k
                  temu, k pretiravanju sami, tudi po naravi - mladina! In tule, ko govori, da je
                  zavajajoče, predvsem za te dele ali pa skupine prebivalstva, o katerih je bilo
                  govorjeno, mislim, da se lahko uporablja, in da se ne sme pretiravati, tudi z
                  moralo ne pretiravati. Vendarle moramo imeti tudi mejo pri oglaševanju. Namreč, če
                  trdimo za neko stvar zato, da bi je prodali več, da ne škoduje, da se lahko
                  uporablja v neizmernih količinah, mislim, to prvič ni moralno, drugič je
                  nedostojno in tretjič je zavajajoče! Namreč, če neka stvar škoduje v večjih
                  količinah in večkratni uporabi, zavajamo oziroma tisti, ki to reklamira, zavaja
                  vse tiste potencialne odjemalce. In čezmerna pretiravanja, o katerih govori tukaj
                  četrti odstavek, jaz mislim, da to poznamo že v našem oglaševanju in zdaj, ko se
                  vključujemo s polno paro v Evropo in tudi v svet, poznamo, kakšne vrste
                  oglaševanja imamo, na katera tudi še nismo navajeni. Na katera, bi lahko rekel,
                  tudi še nismo, še naša družba, predvsem mlajši del družbe ni nekako imun, ampak
                  jih vzame za sveto zares in s takim pretiravanjem, mislim, da škodujemo družbi in
                  škodujemo načinu življenja v družbi. Mislim, da gremo prehitro v tisto smer, v
                  katero si ne želimo, vse bolj divjega življenja. Nekateri oglašujejo celo: kupujte
                  pištole, revolverje, ker boste bolj varni. Mislim, da mora naša družba čisto v
                  drugo smer. To je spet en tak primer. Ne kupujte orožja, zanašajte se na organe,
                  državo, ki vas zavaruje. Na tak način. Mislim, to je tisto, kjer lahko tudi
                  pretiravamo. Da boste bolj varni, kupite veliko pištolo, je pisalo zadnjič, ali pa
                  kupite kar tank, pa boste še bolj varni in nekateri v Ameriki jih celo kupujejo.
                  Ne vem, imajo tanke doma privatno spravljene za lastno varnost. Tako jih je s
                  pretiravanjem vzgojila reklama. O tem menda pač govorimo, nagovarjamo ljudi, naj
                  kupujejo nekaj. Gospodu Jelinčiču se to nič smešno ne zdi, ker on je absolutni
                  liberalist. Njega edino kakšne rešetke na cerkvi, na oknu cerkve ustavijo, drugo
                  nič in jaz ga razumem, ampak on je ena manjša skupina v tej družbi, za katero pa
                  ne smemo vzgajati. Hvala lepa.</p>
            </sp>
            <sp xml:id="SDZ1-Redna-39-1996-05-21.sp90">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Redna-39-1996-05-21.sp91">
               <speaker>JOŽEF KOPŠE:</speaker>
               <p>Gospe in gospodje! Mi očitno ostajamo pri amandmajih in členih zakona, ki nam
                  povzroča veliko zabavo v tem Državnem zboru. Je pa ena resna stvar v tem, kljub
                  vsemu se mi je zdela v govoru gospoda Geržine - gospod Geržina, vam repliciram -
                  količino ali pa nevarne stvari z zakoni urejamo. Malo prej smo sprejemali nekatere
                  člene zakona, v katerih smo govorili o herbicidih, tujkov, škodljivih snovi. Z
                  zakoni se ureja količina. Ko je enkrat z zakonom urejeno, se v tem primeru smatra,
                  da je tisto, kar je v skladu s tem zakonom, dobro in to se po mojem lahko
                  reklamira. V teh členih pa predvsem opisuje način reklamiranja. Jaz mislim, da je
                  večina tistih predlagateljev imela te faktorje v očeh in iz tega izhajajo in gospa
                  Živa Vidmar and company si mora verjetno na drug način to svojo moralo prislužiti,
                  ne pa s takimi členi. To, kar ste pa vi rekli, če bi lahko res prosto in liberalno
                  prodajali vse, bi bilo res nevarno. Zato pa imamo zakone, da to zakoni urejajo.
                  Malo prej smo to sprejemali, malo prej smo o tem govorili in ti členi garantirajo,
                  da tisto, kar pride na trg, je v skladu z neko normo, ki v državi velja. In če je
                  to v skladu z neko normo, ki v državi velja, pod zakonsko normo, potem se lahko
                  tudi na primeren način reklamira. Kaj je pa primeren način, pa je presoja vsakega
                  posameznika. Ne more pa se  o primernosti  v nekem zakonu govoriti. To je morala
                  neke družbe, etika neke družbe in način življenja neke družbe, gospod Geržina. To
                  se ne da z zakonom predpisovati, ker v nasprotnem primeru prehajamo v diktaturo.
                  Če jaz, ki marsikomu nisem všeč, bi mi potem rekli, ja, gospoda Kopšeta je treba
                  odstraniti, po vaše, ker se reklamira takšen kot je. Hvala lepa.</p>
            </sp>
            <sp xml:id="SDZ1-Redna-39-1996-05-21.sp92">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jelinčič.</p>
            </sp>
            <sp xml:id="SDZ1-Redna-39-1996-05-21.sp93">
               <speaker>ZMAGO JELINČIČ:</speaker>
               <p>Gospod Geržina je pač izkoristil tole govornico za to, da lahko žali. Če bi mi to
                  rekel zunaj, tukaj ima pač absolutno imuniniteto, bi ga tožil na sodišču. Vendar
                  pustimo rešetke na cerkvah v miru. Mislim, da edino, kar me res moti, so pa
                  rešetke omejenosti v nekaterih glavah in gospod Geržina, v vaši glavi ne da so
                  samo rešetke, ampak železobetonski zid.</p>
            </sp>
            <sp xml:id="SDZ1-Redna-39-1996-05-21.sp94">
               <speaker>PODPREDSEDNIK MIROSLAV MOZETIČ:</speaker>
               <p>Gospod Kladošek.</p>
            </sp>
            <sp xml:id="SDZ1-Redna-39-1996-05-21.sp95">
               <speaker>ROMAN KLADOŠEK:</speaker>
               <p>Hvala lepa. V obstoječi zakonodaji imamo v zakonu o varstvu potrošnikov v 13.
                  členu opredeljeno nelojalno konkurenco in v treh alineah določbe, ki govorijo o
                  reklamiranju in opredeljujejo, kakšno reklamiranje je po tem zakonu prepovedano
                  oziroma kakšno se šteje za nelojalno konkurenco. Prva pravi takole: za prepovedano
                  reklamiranje gre, če podjetje z neresničnimi podatki zlorabi nepoučenost in
                  neznanje potrošnika in ga s tem zapelje. Druga pravi takole: prepovedano je
                  oglaševanje proizvodov z zlorabo kakovosti oziroma imena drugega proizvoda. In
                  tretja <stage>(to je seveda malo skrajšano)</stage> pravi pa takole: prepovedano
                  je oglaševanje z zlorabo verske, rasne, državljanske, in ne vem kakšne še vse
                  identitete. Edino te tri alinee imamo in predlagatelj je ocenil, da je koristno,
                  tukaj pa moram reči, da je zelo veliko vlogo imela tudi Zveza potrošnikov, da se
                  ta odgovornost razširi še na druga področja. Za vzor smo imeli direktivo za
                  lojalno reklamiranje Evropske skupnosti iz leta 1984, kjer so notri ti pojmi
                  opredeljeni in samo ta cilj smo imeli in nič drugega. In te pojme, ki jih ima ta
                  direktiva o lojalnem reklamiranju, ima v celoti povzet tudi Slovenski oglaševalski
                  zbornik oziroma slovenski oglaševalski kodeks, ki ga je sprejelo Slovensko
                  oglaševalsko združenje. Jaz vam bom prebral, kaj v tem oglaševalskem kodeksu piše
                  pod pojmom dostojnost: "Oglaševanje ne sme vsebovati ničesar, kar bi žalilo
                  javnost v smislu splošno prevladujočih pravil o dostojnosti. Oglaševanje ne sme
                  nasprotovati samoumevni enakopravnosti med spoloma niti prikazovati moškega,
                  ženske ali otroka na žaljiv ali podcenjujoč način. Prikazovanje golote in spolnih
                  namigovanj zgolj zaradi šokiranja in zbujanja pozornosti ter brezsmiselne povezave
                  z izdelkom ni sprejemljivo. Kadar se golote in spolni namigi uporabljajo v
                  povezavi s poročilom, naj ne žali dobrega okusa. Če se spomnite, v reklami za
                  Santano je bil ravno ta problem. In to združenje je to prepovedalo. Enim je všeč,
                  drugim ne.</p>
               <p>Grem naprej na poštenost. Kaj pravi 4. člen o poštenosti. Oglaševanje ne sme biti
                  oblikovano tako, da bi zlorabljalo zaupanje potrošnikov ali izkoriščalo njihovo
                  pomanjkljivo izkušenost oziroma znanje.</p>
               <p>Potem naprej, 5. člen. Resničnost in tako naprej, našteva te pojme. Te pojme ni
                  moč opredeliti z ena in ena je dve. Te pojme je treba opredeliti opisno, ker
                  drugače ne bomo nikamor prišli. In naš poskus je šel v to smer. Konstrukcija je pa
                  naslednja. Če bi se pojavila taka ali drugačna reklama, bi jo bilo potrebno
                  presojati po nekih pravilih. Ta pravila oglaševalskega združenja so pravila stroke
                  in so neobvezujoča. Če bi želeli neko reklamo proglasiti za tako ali drugače
                  prepovedano, moramo te pojme vsaj do neke mere opredeliti v zakonu. In to smo
                  skušali narediti. Postopek je bil naslednji. Tržni inšpektor, ki ga pooblašča ta
                  zakon za kontrolo teh predpisov bi presodil, preden bi se odločil, ali gre v
                  uvadbo, ali gre v prijavo te navedbe, povprašal, tako kot imate v 10.f členu
                  osnovnega teksta, ki ga morate imeti nekje v dokumentih, povprašal za mnenje tudi
                  oglaševalsko zbornico in na podlagi vseh teh mnenj, oni pa bi presojali po teh
                  pravilih oglaševanja, bi se odločil, kaj bo naredil. Če bi se odločil, da je
                  recimo taka in taka reklama nedostojna, nepoštena in ne vem kaj še vse, žali
                  čustva in kako naprej, bi podal ovadbo sodišču. In šele sodišče, in to mislim, da
                  je prav, naj začne enkrat, kot je prof. Bučar rekel, naj začne ustvarjati pravo,
                  bi s sodno prakso nekaj povedalo. In to je bila celotna ideja in konstrukcija. In
                  nič drugega. Hvala lepa.</p>
            </sp>
            <sp xml:id="SDZ1-Redna-39-1996-05-21.sp96">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-39-1996-05-21.sp97">
               <speaker>MIROSLAV GERŽINA:</speaker>
               <p>Hvala lepa za besedo. Govorimo v parlamentu, to je res, in delo v parlamentu je
                  govorjenje s pretiravanjem. Če pa primer pretiravanja, in to je zanikanja morale,
                  ko rečeš, da je morala, da ni morale in s tem, to sem podkrepil s primerom gospoda
                  Jelinčiča, namreč, potem vidiš, da je to ena šola, ki je morala brez morale. In
                  tudi gospod Kopše pravi, da bi jaz oziroma sem v svojem izvajanju rekel, da bi
                  nekoga ubil zaradi nečesa. Ne! Jaz sem šel v obratno smer. Rekel sem, da sem proti
                  temu, da se širi, bi rekel paranoja v tako smer, strah pred ne vem čim in pred
                  vsakomer, da moraš nabaviti orožje, tudi najtežje orožje. Ampak sem za drugo
                  stran, za mirno stran. To je pa tisto, to je zame morala namreč. Zmernost v
                  oglaševanju, ne pretiravanje. Se pravi, da ne nagovarjaš nekoga s pretiravanjem,
                  da podpiše v zadnjem stavku četrtega odstavka tega drugega amandmaja, čezmerno
                  pretiravanje in druge podobne sestavine. To je lahko v nasprotju z moralo, ki
                  potrošnika zavajajo in bi ga lahko zavajale. Jaz grem pa do konca sedaj, do take
                  mere, da mu škodujejo na ta ali oni način, da pride do zasvojitve na podlagi takih
                  oglasov. Zame je tak način, ko nekoga zasvojiš, najsi bo s cigareto, najsi bo z
                  alkoholom, najsi bo s kako drugo stvarjo, nemoralen. Tako si jaz moralno razlagam.
                  Če si jo nekdo drugi drugače in je užaljen in uporabi pač svojo iznajdljivost
                  zaradi užaljenosti osebne in prizadetosti za drugačna mnenja, in govorjenje in
                  napadi, to je njegova zadeva.</p>
            </sp>
            <sp xml:id="SDZ1-Redna-39-1996-05-21.sp98">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Peršak.</p>
            </sp>
            <sp xml:id="SDZ1-Redna-39-1996-05-21.sp99">
               <speaker>ANTON PERŠAK:</speaker>
               <p>Spoštovane poslanke in poslanci! Ne bom polemiziral z gospodom Geržino, čeprav bi
                  po njegovi logiki potem morali prepovedati tudi oglaševanje recimo prekajenega
                  mesa, ker baje je tudi kancerogeno zaradi dimljenja in tako naprej, ampak to je
                  drugotnega pomena. Je pa opozorilo, ki je bilo dano, pokazalo, v čem je na nek
                  način problem. Eno je napisati nekatere stvari v kodeksu ali pa v kakšni
                  resoluciji ali kakorkoli, čeprav ste omenili tudi direktivo, ki ima neko tako
                  vrednost podobno zakonu, ampak če se sklicujemo na kodeks, kodeks je pač nek akt,
                  ki so ga z dogovorom sprejeli in po katerem se ravnajo v določeni branži, da tako
                  rečem, in tudi sami na nek način razsojajo o tem, ali se je nekdo držal tega
                  kodeksa ali ne, medtem ko zakon seveda mora biti prevedljiv - je operativna norma;
                  na podlagi zakona je treba soditi. In če so pojmi, kot je recimo - že pojem
                  dostojnosti je na nek način problem, da ne govorim o tem, da je dostojnost najprej
                  bila celo uporabljena kot pojem v estetiki, potem šele je prišel v moralo - ampak
                  še bolj je pa problem morale. Ker, kaj je morala? Morala je pač nek vrednostni
                  sistem, sistem vrednot, prepovedi, zapovedi, ki so sprejete z višjo, manjšo mero
                  konsenza v družbi, ampak ne na način zakona, na način nekega nepisanega splošno
                  sprejetega pravilnika, da tako rečem, po katerem se več ali manj vsi ravnajo, samo
                  izjeme ne. Sploh pa je v modernem času najbrž zelo težko razmišljati o tem, kako
                  bo nekdo razsojal na podlagi tako neoprijemljivega kriterija, čeprav je seveda res
                  tisto, in če sem prav razumel, ste se na gospoda Bučarja sklicevali v tej točki,
                  ko ste rekli, da gospod Bučar pravi, da sodnik mora biti tudi osebnost, ki zna
                  poleg zakona s svojo avtoriteto nekaj oceniti in presoditi, kar je gotovo res.
                  Ampak najbrž je ravno področje morale tukaj pa zelo lahko problematično s tega
                  vidika. Hvala.</p>
            </sp>
            <sp xml:id="SDZ1-Redna-39-1996-05-21.sp100">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Jelinčič.</p>
            </sp>
            <sp xml:id="SDZ1-Redna-39-1996-05-21.sp101">
               <speaker>ZMAGO JELINČIČ:</speaker>
               <p>Gospodu Geržini, ki mi je rekel, da sem pretiraval. Nisem pretiraval, gospod
                  Geržina! Mislil sem normalen železobetonski zid, debeline enih 30, 40 cm; če bi
                  pretiraval, bi rekel 3 do 4 metre!</p>
            </sp>
            <sp xml:id="SDZ1-Redna-39-1996-05-21.sp102">
               <speaker>PODPREDSEDNIK MIROSLAV MOZETIČ:</speaker>
               <p>To je pouk iz gradbeništva. Gospod Kopše - se odpoveduje. Gospod Lenič.</p>
            </sp>
            <sp xml:id="SDZ1-Redna-39-1996-05-21.sp103">
               <speaker>JOŽE LENIČ:</speaker>
               <p>Hvala lepa, gospod podpredsednik. Moram reči, ko sem bil predsednik izvršnega
                  sveta v Domžalah, smo takrat sprejeli nek odlok, ki je govoril o tej javni morali
                  - morda se spomnite tega - in takrat je bila tožba na Ustavnem sodišču, in takrat
                  je ta tožba padla, se pravi, je odlok še danes tak, kakršen je, se pravi, da je ta
                  javna morala na nek način bila že deležna neke presoje, sicer občinskega lokalnega
                  akta, ampak bila je pa zanimiva tista obrazložitev, škoda, ker jo danes tukaj
                  nimam s sabo, ampak dejansko gre tukaj za neko dilemo, ki je pravne narave in iz
                  pravne stroke. Sicer nisem pravnik, ampak sem tega kljub vsemu kar nekaj prebral.
                  Jaz se spomnim tudi tistih debat, tistih dikcij, ki se v pogodbi večkrat
                  uporabljajo, recimo, da nekdo mora ravnati v skladu z načeli dobrega gospodarja
                  itn., kar tudi ni opredeljeno, pa je bil že marsikdo obtožen na podlagi te
                  klavzule, ampak kljub vsemu mislim, da te klavzule, ki so bolj značilne za pravo s
                  tega področja, kot za kontinentalno, niso popolnoma kompatibilne pravosodnemu
                  sistemu, ki ga v Evropi imamo tukaj na kontinentalnem koncu in zato, zdaj
                  prepustiti popolno odločanje sodiščem v tem našem sistemu, ki je kontinentalen, ne
                  ameriški ali pa angleški, če hočete, ker na podlagi nekih, bom rekel pravnih
                  zadev, ki so se dogajale v preteklosti, odločajo, je lahko problematičen, sploh pa
                  na področju morale oziroma, kako se reče, dostojnosti in zato jaz do tega imam
                  pomisleke in moram reči, da za te zadeve ne bom glasoval. Pomisleke so izrazili
                  tudi nekateri pravniki, katerih mnenja spoštujem. Je pa nedvomno lahko zelo
                  zanimiv teoretični primer, na podlagi katerega se bo naprej delalo. Tako da jaz
                  osebno za te člene kljub vsemu ne bom glasoval. Hvala lepa.</p>
            </sp>
            <sp xml:id="SDZ1-Redna-39-1996-05-21.sp104">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Kopše.</p>
            </sp>
            <sp xml:id="SDZ1-Redna-39-1996-05-21.sp105">
               <speaker>JOŽEF KOPŠE:</speaker>
               <p>Gospod Geržina v svojem zagovoru svojih tez navaja ponovno tiste stvari, ki sem mu
                  jih prej rekel. Alkohol reklamirati, cigarete reklamirati, če govorimo o morali,
                  nemorali, moramo reči, da je potem najbolj nemoralen Državni zbor, mi sami, ki
                  tukaj sedimo. Ta zakon o prepovedi reklamiranja cigaret, pa o tem, nikakor ne
                  pride na dnevni red in nikakor ga ne sprejmemo. Kar se tiče alkohola, imamo
                  zadosti predpisov, če drugo ne, v tem zakonu o prometu in marsikaterem drugem,
                  tako da govorim še enkrat, zakoni vrsto področij omejujejo; te zakone je treba
                  spoštovati, kršitve teh zakonov je treba sankcionirati. Dostojnost oglaševanja, ta
                  problem, ki ga je pa kolega Lenič izrazil, je pa nekaj drugega. To hočem reči in
                  to je tisto, kar je težko presoditi in kar je zelo nevarno presojati, ker vsak
                  malar ima svoje oči in vsak sodnik bo tudi drugače lahko presojal neko moralo ter
                  dostojnost oglaševanja, način oglaševanja. O tistih konkretnih škodljivih stvareh
                  imamo vrsto predpisov, ki jih moramo samo spoštovati, gospod Geržina in nič
                  drugega. Hvala.</p>
            </sp>
            <sp xml:id="SDZ1-Redna-39-1996-05-21.sp106">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? Nihče več, razpravo zaključujem. Gospod Geržina.</p>
            </sp>
            <sp xml:id="SDZ1-Redna-39-1996-05-21.sp107">
               <speaker>MIROSLAV GERŽINA:</speaker>
               <p>Hvala lepa. Gospod Kopše, mislil sem vam povedati to, da imamo moralo in dvojno
                  moralo. Namreč, če, tako si razlagam zadevo, in se strinjam z njo, sem jo
                  zagovarjal pač in jo bom tudi podprl, mislim, da bi jo lahko tudi drugi iz tega
                  razloga. Ta naša družba oziroma mi kot predstavniki ljudi naše družbe na
                  zagovarjamo dvojne morale. To razumem v tistem amandmaju odbora. Je resna zadeva.
                  Namreč, ena je čisto odkrita, to zagovarja gospod Jelinčič, morale ni, lahko dela
                  vsak kar hoče, vsak si kupi pištolo in tako naprej. To je eno.</p>
               <p>Druga stvar je pa, če eno govorimo, delamo drugo in se z vami strinjamo. V kolikor
                  v tem parlamentu govorimo eno in od zunaj delamo ali pa se kažemo pred javnostjo,
                  pred mediji, ko govorimo eno in potem doma, ne vem, kaj, privatni ali pa
                  kakorkoli, tudi kot, bi rekel, javne osebe, delamo drugo, to je dvojna morala. In
                  dvojno moralo lahko izražamo s tem, ko rečemo, ne vem, "ta izdelek je dober, je
                  najboljši, brez tega praktično danes, v teh časih ne morete živeti", ko vemo, da
                  se da živeti. In pretiravati na tak način, da nekoga, če povežem, spraviš v
                  zasvojenost, potem je to dvojna morala. In tega ta parlament, mislim, da nima
                  mandata, da sprejema. In zato mislim, da moramo tisti amandma sprejeti, ker
                  dejansko so ga ljudje različnih gledanj, tudi v odboru, tudi z določenimi, bom
                  rekel komentarji, dodatnimi komentarji, bi rekel strokovnih ljudi sprejeli.
                  Mislim, tu ga jaz zagovarjam. Predlagam, da ga sprejmemo. Hvala lepa.</p>
            </sp>
            <sp xml:id="SDZ1-Redna-39-1996-05-21.sp108">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospod Topler.</p>
            </sp>
            <sp xml:id="SDZ1-Redna-39-1996-05-21.sp109">
               <speaker>VLADIMIR TOPLER:</speaker>
               <p>Kolegice in kolegi! Če bi imeli vsi tisti, ki oglašujejo storitve ali blago,
                  moralo, verjetno tega zakona ne bi potrebovali. Ker pa ni tako, je pač treba
                  določene stvari z zakonom dovoliti ali pa prepovedati. Sam se strinjam in podpiram
                  neke vrednostne sisteme in neko moralo, ampak ne bom dopuščal, da drugi razsojajo
                  o tej morali, zato, ker za to ni nobenih kriterijev. In to je bilo tisto, kar sem
                  hotel povedati. Druga stvar, ki je pa zelo pomembna, in ko gospod Geržina govori
                  tisto kar je govoril o orožju, o zdravju, to so določene stvari, ki jih mora
                  država urediti z določenimi zakoni, z dovolitvami in prepovedmi. V kolikor pa bomo
                  mi napisali takšne splošne pojme v ta zakon, nismo storili ničesar. Sam se spomnim
                  te reklame za Sun Mix, ki je propagirala pravzaprav eno stvar, ki je zdravju
                  koristna, to je zaščitno sredstvo, da prepreči tudi med drugim nastanek kožnega
                  raka in so tudi neke klinične izkušnje. Ampak, sama reklama je bila vsaj z nekih
                  strani nemoralna. <stage>(Smeh.)</stage> In zato je treba pač te stvari
                  ločiti.</p>
            </sp>
            <sp xml:id="SDZ1-Redna-39-1996-05-21.sp110">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Lenič.</p>
            </sp>
            <sp xml:id="SDZ1-Redna-39-1996-05-21.sp111">
               <speaker>JOŽE LENIČ:</speaker>
               <p>No, jaz... Bom zelo kratek. Da ne bo ta reklama izpadla kot višek nemoralnosti. V
                  Lukovici so pri nekom, ki že 25 let čaka na telefon, na hišo obesili velikega
                  jumbota, na katerem piše "Telefon zbližuje". <stage>(Smeh.)</stage></p>
            </sp>
            <sp xml:id="SDZ1-Redna-39-1996-05-21.sp112">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? <stage>(Ne.)</stage> Razpravo zaključujem in prehajamo h
                  glasovanju.</p>
               <p>Na glasovanje dajem amandma pod točko 1 k 10.e členu, to je amandma na amandma
                  Odbora za gospodarstvo, ki je pod točko 2. Ugotovimo sklepčnost! <stage>(41
                     prisotnih.)</stage> Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da amandma pod točko 1 ni sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(20
                     poslancev.)</stage></p>
               <p>Ugotavljam, da je amandma pod točko 2 sprejet.</p>
               <p>Na glasovanje dajem - nekdo se je očitno zmotil, izvolite! Pa gor poglejmo
                  prej!</p>
            </sp>
            <sp xml:id="SDZ1-Redna-39-1996-05-21.sp113">
               <speaker>GOSPOD (POSLANEC?):</speaker>
               <p>Prosim, če lahko ponovite glasovanje.</p>
            </sp>
            <sp xml:id="SDZ1-Redna-39-1996-05-21.sp114">
               <speaker>PODPREDSEDNIK MIROSLAV MOZETIČ:</speaker>
               <p>Seveda bomo! Dajem na glasovanje predlog, da ponovimo glasovanje. Ugotovimo
                  sklepčnost! <stage>(47 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je sklep sprejet.</p>
               <p>Glasovanje o amandmaju pod točko 2 k 10.e členu ponavljamo. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(22
                     poslancev.)</stage></p>
               <p>Ugotavljam, da amandma pod točko 2 ni sprejet.</p>
               <p>Na glasovanje dajem amandma pod točko 3. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(3 poslanci.)</stage> Je kdo proti? <stage>(19
                     poslancev.)</stage></p>
               <p>Ugotavljam, da amandma pod točko 3 ni sprejet.</p>
               <p>Na glasovanje dajem amandma pod točko 4. Ugotovimo sklepčnost! <stage>(42
                     prisotnih.)</stage> Ugotovimo sklepčnost! <stage>(43 prisotnih.)</stage>
                  Ugotovimo sklepčnost! <stage>(45 prisotnih.)</stage> Ugotavljam, da je zbor
                  nesklepčen, sejo nadaljujemo ob 16.00 uri!</p>
            </sp>
            <stage type="time">(Seja je bila prekinjena ob 15.43 uri in se je nadaljevala ob 16.00
               uri.)</stage>
            <sp xml:id="SDZ1-Redna-39-1996-05-21.sp115">
               <speaker>PODPREDSEDNIK MIROSLAV MOZETIČ:</speaker>
               <p>Spoštovane kolegice, spoštovani kolegi! Nadaljujemo z delom, vsaj poskušali bomo.
                  Ugotavljamo prisotnost! Ugotavljamo prisotnost! <stage>(46 prisotnih.)</stage>
                  Ugotavljam, da smo sklepčni. Prej smo delo prekinili pri glasovanju o četrtem
                  amandmaju k 10.e členu.</p>
               <p>Amandma pod številko 4 k 10.e členu dajem na glasovanje. Ugotovimo sklepčnost!
                     <stage>(44 prisotnih.)</stage> Ugotovimo sklepčnost, prosim! <stage>(45
                     prisotnih.)</stage> Še malo. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je amandma pod točko 4 sprejet.</p>
               <p>Na glasovanje dajem amandma pod točko 5. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je amandma pod točko 5 sprejet.</p>
               <p>S tem je amandma pod točko 6 brezpredmeten.</p>
               <p>Na glasovanje dajem amandma pod točko 7. Ugotovimo sklepčnost! <stage>(44
                     prisotnih.)</stage> Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je amandma pod točko 7 sprejet.</p>
               <p>Na glasovanje dajem 10.e člen. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je 10.e člen sprejet.</p>
               <p>V obravnavo dajem 10.f člen in amandmaje k temu členu. Amandma pod točko 1
                  predlaga skupina poslancev, poslanki Vika Potočnik in Metka Karner-Lukač. Odbor za
                  gospodarstvo amandma podpira. Amandma pod točko 2 predlaga doktor Lev Kreft, Odbor
                  za gospodarstvo amandma podpira. Želi kdo besedo? Gospod Lenič.</p>
            </sp>
            <sp xml:id="SDZ1-Redna-39-1996-05-21.sp116">
               <speaker>JOŽE LENIČ:</speaker>
               <p>Hvala lepa, gospod podpredsednik. Jaz bi samo, seveda, če bosta predlagateljici
                  smatrali, da odgovorita, zanima me, kako bi v praksi to lahko izgledalo, kakšne
                  vrste dokazi bi to lahko bili. Če bom zadovoljen z obrazložitvijo, sem pripravljen
                  celo podpreti, vendar mi ni čisto jasno. Hvala lepa.</p>
            </sp>
            <sp xml:id="SDZ1-Redna-39-1996-05-21.sp117">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Gospa Lukačeva.</p>
            </sp>
            <sp xml:id="SDZ1-Redna-39-1996-05-21.sp118">
               <speaker>METKA KARNER-LUKAČ:</speaker>
               <p>Nobenega problem ni, da ne bi mogle obrazložiti predlagateljice tega amandmaja,
                  kako bi to v praksi zgledalo. Že prej sem navedla lep primer. Recimo, da nekdo
                  poizkuša z oglasom prepričati potrošnike, da če kupiš to in to škatlo kapsul, ki
                  stanejo toliko in toliko, boš shujšal 10 kilogramov. Bo tisti, ki to uporabi,
                  shujšal za 10 kilogramov in ob tem ni potrebna nobena dieta. Če so argumenti za
                  to, potem se predloži tudi strokovna dokumentacija recimo in ne pomeni, če
                  obstojajo ti dokazi, da se je to zgodilo pri toliko in tolikih ljudeh, torej je ta
                  oglas lahko resničen in mislim, da je to etično in tudi moralno - bom še enkrat
                  uporabila tisto besedo, na katero smo se prej toliko spotikali - da se, v kolikor
                  gre za takšno oglaševanje, predloži tudi dokaze. Ker ne moreš si nekaj kar
                  izmišljati in recimo tisti, ki vemo, da je to nemogoče, se znamo ubraniti takemu
                  nasilju prodajalcev. Drugi, ki pa tega ne vedo, pa se ne znajo ubraniti. Zato bi
                  določena stopnja zaščite morala obstojati ravno preko tega dokaznega materiala in
                  mislim, da bi bilo to smiselno podpreti. Hvala lepa.</p>
            </sp>
            <sp xml:id="SDZ1-Redna-39-1996-05-21.sp119">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Gospod Kopše.</p>
            </sp>
            <sp xml:id="SDZ1-Redna-39-1996-05-21.sp120">
               <speaker>JOŽEF KOPŠE:</speaker>
               <p>Kolegica Lukačeva, moram biti malo zloben. To o tem, kdo se zna, pa kdo se ne zna
                  braniti, me spominja na tisto: "Prosveta naša je osveta."</p>
            </sp>
            <sp xml:id="SDZ1-Redna-39-1996-05-21.sp121">
               <speaker>PODPREDSEDNIK MIROSLAV MOZETIČ:</speaker>
               <p>Želi še kdo besedo? <stage>(Nihče.)</stage> Razpravo zaključujem. Prehajamo na
                  glasovanje.</p>
               <p>Na glasovanje dajem amandma pod točko 1 k 10.f členu. Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(44
                     prisotnih.)</stage> Gospod Matuš bo obrazložil svoj glas. Bomo morda pozneje
                  sklepčni, bo to kaj koristilo.</p>
            </sp>
            <sp xml:id="SDZ1-Redna-39-1996-05-21.sp122">
               <speaker>ŠTEFAN MATUŠ:</speaker>
               <p>Hvala za besedo! Spoštovani! Vendarle, ko to prebiram z vsemi obrazložitvami, mi
                  nekako nekaj ni jasno. Poglejte, resničnost, ali je oglaševanje zavajajoče ali ni.
                  Poglejmo za primer Fulda...</p>
            </sp>
            <sp xml:id="SDZ1-Redna-39-1996-05-21.sp123">
               <speaker>PODPREDSEDNIK MIROSLAV MOZETIČ:</speaker>
               <p>Zdaj govorimo o amandmaju pod točko 2, gospod Matoš.</p>
            </sp>
            <sp xml:id="SDZ1-Redna-39-1996-05-21.sp124">
               <speaker>ŠTEFAN MATUŠ:</speaker>
               <p>Začne se s tigrom, konča se z gumo. Ne vem, vendarle je tako oglaševanje, taka
                  reklama po svoje tudi zavajajoče, nekateri bi si vendarle mislili, saj iz tigra
                  nastane guma ali iz gume tiger. Ampak, reklama more pa biti po svoje, jasno, tudi
                  privlačna. Tako, da vse skupaj, ne vem, v končni fazi res ne razumem, kdaj gre za
                  resnično trditev. Jaz razumem razočaranost nekaterih, recimo Džirlo, to se pravi
                  shujšanje za 10 kg...</p>
            </sp>
            <sp xml:id="SDZ1-Redna-39-1996-05-21.sp125">
               <speaker>PODPREDSEDNIK MIROSLAV MOZETIČ:</speaker>
               <p>Gospod Matoš, ta amandma se glasi. Oglaševalska zbornica je pravna oseba in deluje
                  na podlagi statuta. Nikjer ne vidim tigrov, niti gum. <stage>(Smeh.)</stage>
                  Torej, na glasovanje dajem amandma pod točko 2, k 10.f členu. Ugotovimo
                  sklepčnost! Amandma pod točko 2 k 10.f členu. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 sprejet.</p>
               <p>Na glasovanje dajem 10.f člen. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je 10.f člen sprejet.</p>
               <p>V obravnavo dajem 11. člen in amandmaje k 11. členu. Amandma pod točko 1,
                  predlagatelj je Odbor za gospodarstvo. Amandma pod točko 2, predlagatelj Odbor za
                  gospodarstvo. Pod točko 3, skupina poslancev, poslanki Vika Potočnik in Metka
                  Karner-Lukač. Pod točko 4, predlagatelj Vlada. Pod točko 5, predlagatelj poslanska
                  skupina SND. Amandma pod točko 2 je umaknjen. Želi kdo o teh amandmajih in 11.
                  členu besedo? Gospod Matoš.</p>
            </sp>
            <sp xml:id="SDZ1-Redna-39-1996-05-21.sp126">
               <speaker>ŠTEFAN MATUŠ:</speaker>
               <p>Hvala za besedo. Spoštovani! Prej sem sicer določene zadeve spregledal, zdaj jih
                  pa ne bom. Od vseh amandmajev, ki so vloženi k 11. členu, je vendarle najbolj
                  sprejemljiv ta četrti, pa mogoče tudi peti amandma; vse ostalo je zgolj
                  preciziranje nečesa, ne vem, nekega postopka, ki se ga pravzaprav - niti ne vem,
                  če se ga da izvesti. Če vzamemo recimo tudi pri Odboru za gospodarstvo, kjer pravi
                  takole: "...se lahko določijo merila in postopek preverjanja usposobljenosti kadra
                  in primerne opremljenosti prostora", tu gre sicer za servisno dejavnost na
                  določenih proizvodih. Ne vem, zastavlja se mi vprašanje, pa bi mogoče prosil tudi
                  Vlado, če odgovori na to, ali se to dejansko da. Zakaj? Če vzamemo, da pri takih
                  postopkih oziroma usposobljenosti gre za specializacijo na določenem izdelku, to
                  se pravi, recimo za specializacijo popravila BMW-ja, motorja BMW-ja. Torej, to
                  specializacijo izvaja konkretno samo podjetje, ki to proizvaja, torej so tam
                  določena merila, kdaj, v kakšni fazi znanja se ta specializacija tudi opravi;
                  potem pa to isto zadevo preverjati pri nas. Če se specializacija opravlja v
                  Nemčiji, je to - mislim, da to ni možno, zaradi tega, ker si bomo lahko predpisali
                  neka pravila, ki dejansko niso pravila, ampak so pač neke zahteve, ki si jih je
                  nekdo izmislil. Zato jaz mislim - ne vem, če je to v praksi sploh izvedljivo.
                  Tako, da tudi opremljenost prostora - mislim, da že obstoja pri nas zakonodaja,
                  kdaj je prostor ustrezno opremljen, če pa zdaj vzamemo v detajle, da je mogoče v
                  tem trenutku mišljeno tudi to, da mora biti prostor opremljen z določenimi
                  aparaturami ali aparati, da se določena zadeva lahko popravi, je vendarle
                  vprašljivo tudi to, ali lahko zopet pri nas preverjamo ustrezno opremljenost
                  prostora, kajti jasno, za opremljenost prostora v končni fazi odgovarja
                  proizvajalec, ki da tako imenovano koncesijo, da se lahko na njegovih proizvodih
                  opravlja servisna dejavnost. Zato jaz mislim, recimo, za določeno aparaturo se pač
                  opravlja nastavitev določenega motorja; ali je to možno, da potem pri nas damo
                  neka merila, kakšna mora biti ta aparatura, če recimo to aparaturo izključno
                  dobavlja in pa predpisuje proizvajalec? Tako, da jaz ne vem, če je to izvedljivo.
                  Jaz bi prosil Vlado, da pojasni, če je to izvedljivo, kajti v končni fazi mislim,
                  da je najbolj sprejemljiv ta četrti amandma, ki govori tako o dogovoru s
                  proizvajalcem za usposabljanje svojega strokovnega kadra, kot opravljanje servisne
                  dejavnosti na določenih proizvodih, to se pravi o pogodbah in tako dalje; vse
                  ostalo je zgolj predpisovanje nečesa, kar ne vem, če lahko sploh izpolnjujemo
                  oziroma kdo si bo izmislil te pogoje in na kakšen način? Hvala.</p>
            </sp>
            <sp xml:id="SDZ1-Redna-39-1996-05-21.sp127">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? Predstavnik Vlade, gospod Kladošek.</p>
            </sp>
            <sp xml:id="SDZ1-Redna-39-1996-05-21.sp128">
               <speaker>ROMAN KLADOŠEK:</speaker>
               <p>Hvala lepa. Torej, v tem prvem amandmaju oziroma tretjem amandmaju k temu členu
                  piše besedica "se lahko določijo merila", to je prva zadeva. Drugo, tu ni bil
                  mišljen toliko BMW in drugi avtomobilski proizvajalci, ampak drugi proizvodi, ki
                  so prav tako lahko z Japonske, pa vzemimo Canon ali pa kakšen ribiški pribor in
                  tako naprej in tudi za te ni vseeno kdo jih popravlja. To je bila ideja
                  predlagatelja, temeljni predlagatelj pa je tu Zveza potrošnikov. Njihov namen je
                  bil zaščititi potrošnika v tem smislu, da se predpišejo, kjer se le da, pogoji za
                  tistega, ki bo opravljal servisiranje. Ne more opravljati servisiranja kdorkoli.
                  In tam, kjer se da, bi se lahko predpisalo. Jasno je, da ni v naši deželi nihče
                  sposoben predpisati pogojev za servisiranje BMW-ja. To je bil namen te določbe.
                  Hvala.</p>
            </sp>
            <sp xml:id="SDZ1-Redna-39-1996-05-21.sp129">
               <speaker>PODPREDSEDNIK MIROSLAV MOZETIČ:</speaker>
               <p>Hvala lepa. Želi še kdo besedo? <stage>(Nihče.)</stage> Razpravo zaključujem,
                  prehajamo h glasovanju. Na glasovanje dajem amandma pod točko 1 k 11. členu.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je amandma sprejet.</p>
               <p>S tem je glasovanje o ostalih amandmajih k temu členu brezpredmetno in tudi sam
                  člen je v celoti spremenjen.</p>
               <p>V obravnavo dajem 12. člen in amandma k 12. členu, ki ga je obravnaval Odbor za
                  gospodarstvo. Amandma je povezan s pravkar sprejetim amandmajem k 11. členu in
                  amandmajem tudi k 1. členu. Želi kdo besedo k amandmaju k 12. členu.
                     <stage>(Nihče.)</stage> Amandma dajem na glasovanje. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma sprejet in s tem tudi 12. člen črtan.</p>
               <p>V obravnavo dajem 13. člen in amandmaje k 13. členu. Pod točko 1 je predlagatelj
                  Odbor za gospodarstvo, pod točko 2 je predlagatelj Vlada Republike Slovenije. Želi
                  kdo besedo? <stage>(Nihče.)</stage> Prehajamo na glasovanje. Na glasovanje dajem
                  amandma pod točko 1 k 13. členu. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 1 sprejet.</p>
               <p>S tem je amandma pod točko 2 brezpredmeten in 13. člen v celoti spremenjen.</p>
               <p>V obravnavo dajem 14. člen in amandma k 14. členu. Predlagatelj je Odbor za
                  gospodarstvo. Želi kdo besedo? <stage>(Nihče.)</stage> Amandma k 14. členu dajem
                  na glasovanje. Ugotovimo sklepčnost! Gospodje, 42! Ugotovimo sklepčnost!
                     <stage>(49 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma k 14. členu je sprejet.</p>
               <p>Na glasovanje dajem tudi 14. člen. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 14. člen sprejet.</p>
               <p>V obravnavo dajem 15. člen in amandma k 15. členu. Predlagatelj je Odbor za
                  gospodarstvo. Želi kdo besedo? <stage>(Ne.)</stage> Amandma k 15. členu dajem na
                  glasovanje. Ugotovimo sklepčnost! <stage>(43 prisotnih.)</stage> Ugotovimo
                  sklepčnost! <stage>(50 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 15. členu sprejet.</p>
               <p>Na glasovanje dajem 15. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(31 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 15. člen sprejet.</p>
               <p>V obravnavo dajem 16. člen in amandmaje k temu členu. Pod točko 1 amandma predlaga
                  Odbor za gospodarstvo. Pod točko 2 je predlagatelj skupina poslancev, poslanki
                  Vika Potočnik in Metka Karner-Lukač, in amandma pod točko 3, Odbor za
                  gospodarstvo. Amandma pod točko 3 je umaknjen. Želi kdo o 16. členu in o teh
                  amandmajih razpravljati? <stage>(Nihče.)</stage></p>
               <p>Na glasovanje dajem amandma pod točko 1 k 16. členu. Ugotovimo sklepčnost!
                     <stage>(47 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>S tem je amandma pod točko 2 brezpredmeten in s tem tudi člen v celoti
                  spremenjen.</p>
               <p>V obravnavo dajem 20. člen in amandmaja k temu členu. Amandma pod točko 1 predlaga
                  Vlada, odbor ga podpira. In pod točko 2 predlaga amandma Odbor za gospodarstvo.
                  Želi kdo besedo? <stage>(Nihče.)</stage></p>
               <p>Amandma pod točko 1 k 20. členu dajem na glasovanje. Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma sprejet.</p>
               <p>Na glasovanje dajem tudi amandma pod točko 2 k 20. členu. Ugotovimo sklepčnost!
                     <stage>(44 prisotnih.)</stage> Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je amandma pod točko 2 sprejet.</p>
               <p>Na glasovanje dajem tudi 20. člen. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 20. člen sprejet.</p>
               <p>V obravnavo dajem 21. člen in amandmaje k temu členu. Amandma pod točko 1 je
                  brezpredmeten, ker je amandma na amandma pod točko 3, ki je umaknjen, tako da je k
                  temu členu samo amandma pod točko 2. Predlagatelj amandmaja je Vlada, odbor
                  amandma podpira. Želi kdo besedo? <stage>(Ne.)</stage> Na glasovanje dajem amandma
                  pod točko 2 k 21. členu. Ugotovimo sklepčnost! Ugotavljamo sklepčnost! <stage>(51
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 2 sprejet.</p>
               <p>Na glasovanje dajem 21. člen. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 21. člen sprejet.</p>
               <p>V obravnavo dajem amandma, ki uvaja nov 23.a člen. Predlagatelj je skupina
                  poslancev, poslanki Vika Potočnik in Metka Karner-Lukač. Odbor amandma ne podpira,
                  ker ima svojega k 24. členu. Želi kdo besedo? <stage>(Ne.)</stage></p>
               <p>Amandma, ki uvaja nov 23.a člen, dajem na glasovanje. Ugotovimo sklepčnost!
                     <stage>(43 prisotnih.)</stage> Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da je amandma sprejet.</p>
               <p>V obravnavo dajem 24. člen in amandma k 24. členu, predlagatelj je Odbor za
                  gospodarstvo. Želi kdo besedo? <stage>(Ne.)</stage></p>
               <p>Amandma k 24. členu dajem na glasovanje. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 24. členu sprejet.</p>
               <p>Na glasovanje dajem 24. člen. Ugotovimo sklepčnost! <stage>(44 prisotnih.)</stage>
                  Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 24. člen sprejet.</p>
               <p>V obravnavo dajem amandma k 26. členu in 26. člen. Amandma predlaga poslanska
                  skupina SND, odbor amandma podpira. Želi kdo besedo? <stage>(Ne.)</stage></p>
               <p>Amandma dajem na glasovanje. Ugotovimo sklepčnost! <stage>(46
                  prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 26. členu sprejet.</p>
               <p>Na glasovanje dajem 26. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je 26. člen sprejet.</p>
               <p>V obravnavo dajem amandma, ki uvaja nov 26.b člen, predlagatelj Vlada, odbor
                  amandma podpira. Želi kdo besedo? <stage>(Ne.)</stage></p>
               <p>Amandma dajem na glasovanje. Ugotovimo sklepčnost! Ugotovimo sklepčnost!
                     <stage>(45 prisotnih.)</stage> Ugotovimo sklepčnost! <stage>(50
                     poslancev.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 26.b člen sprejet.</p>
               <p>V obravnavo dajem 28. člen in amandmaje k temu členu. Pod točko 1, predlagatelj
                  skupina poslancev, poslanki Vika Potočnik in Metka Karner-Lukač. Odbor za
                  gospodarstvo amandma podpira. Pod točko 2, predlagatelj Odbor za gospodarstvo. Pod
                  točko 3, predlagatelj skupina poslancev, poslanki Vika Potočnik in Metka
                  Karner-Lukač. Odbor amandmaja ne podpira, ker daje svoj amandma. Amandma pod točko
                  4, predlagatelj Vlada, odbor amandma podpira. Želi kdo besedo?
                     <stage>(Nihče.)</stage> Prehajamo h glasovanju. Na glasovanje dajem amandma k
                  28. členu. Ugotovimo sklepčnost! Ugotavljamo sklepčnost! <stage>(46
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(40
                     prisotnih.)</stage> Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 2 sprejet.</p>
               <p>Amandma pod točko 3 je brezpredmeten.</p>
               <p>Na glasovanje dajem amandma pod točko 4. Ugotovimo sklepčnost! Ugotavljamo
                  sklepčnost! <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 4 sprejet.</p>
               <p>Sedaj dajem na glasovanje 28. člen. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je 28. člen sprejet.</p>
               <p>V obravnavo dajem 29. člen in amandma k temu členu, ki ga je predlagal Odbor za
                  gospodarstvo in je povezan z amandmajem, ki smo ga sprejeli k 1. členu. Želi kdo
                  besedo? <stage>(Nihče.)</stage> Amandma k 29. členu dajem na glasovanje. Ugotovimo
                  sklepčnost! <stage>(48 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma k 29. členu sprejet.</p>
               <p>Na glasovanje dajem 29. člen. Ugotovimo sklepčnost! <stage>(44 prisotnih.)</stage>
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je 29. člen sprejet.</p>
               <p>V obravnavo dajem 30. člen in amandmaje k 30. členu. Prvi amandma predlaga Vlada,
                  odbor ga podpira, drugi amandma predlaga poslanska skupina SND, odbor amandmaja ne
                  podpira. Želi kdo besedo? <stage>(Ne.)</stage> Na glasovanje dajem amandma pod
                  točko 1 k 30. členu. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandma pod točko 2 ni sprejet.</p>
               <p>Na glasovanje dajem 30. člen. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je 30. člen sprejet.</p>
               <p>V obravnavo dajem 33. člen in amandmaje k temu členu. Pod točko 1, predlagatelj
                  amandmaja  je Vlada, odbor podpira. Pod točko 2, predlagatelj Odbor za
                  gospodarstvo in amandma pod točko 3, predlagatelj skupina poslancev, poslanki Vika
                  Potočnik in Metka Karner-Lukač, odbor tega amandmaja ne podpira. Želi kdo besedo?
                     <stage>(Ne.)</stage> Prehajamo h glasovanju. Na glasovanje dajem amandma pod
                  točko 1 k 33. členu. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je amandma pod točko 1 sprejet.</p>
               <p>Na glasovanje dajem amandma pod točko 2. Ugotovimo sklepčnost! <stage>(42
                     prisotnih.)</stage> Ugotovimo sklepčnost! <stage>(45 prisotnih.)</stage>
                  Ugotovimo sklepčnost, prosim. <stage>(45 prisotnih.)</stage></p>
               <p>Ugotavljam, da smo pri glasovanju o drugem amandmaju k 33. členu omagali. Sejo za
                  danes prekinjam, nadaljujemo jutri ob 10.00 uri.</p>
            </sp>
            <stage type="time">(SEJA JE BILA PREKINJENA 21. MAJA 1996 OB 16.44 URI IN</stage>
         </div>
      </body>
   </text>
</TEI>
