<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-40-1996-09-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">7A1636C2CAD31C99C1257832004838F0</idno>
               <idno type="URI">7A1636C2CAD31C99C1257832004838F0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-40-1996-09-26.DZ" n="40">
               <name>Redna</name>
               <date when="1996-09-26"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-40-1996-09-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 26. SEPTEMBRA 1996 OB 10.20 URI.)</stage>
            <sp xml:id="SDZ1-Redna-40-1996-09-26.sp1">
               <speaker>PODPREDSEDNIK VLADIMIR TOPLER:</speaker>
               <p>Spoštovane kolegice in kolegi, gospe in gospodje! Pričenjam nadaljevanje 40. seje.
                  Obveščen sem, da so zadržani in se današnje seje ne morejo udeležiti naslednje
                  poslanke in poslanci: Borut Pahor, Peter Tancig, dr. France Bučar, Feri Horvat,
                  Jurij Malovrh, Brane Eržen, Gabrijel Berlič, Dragan Černetič, Zoran Thaler, Andrej
                  Lenarčič, Miroslav Mozetič, Mihaela Logar, Marjan Podobnik, Franc Lipoglavšek do
                  11. ure, Jože Jagodnik, Rudi Moge od 12. do 13. ure, Lev Kreft, Janez Jug.</p>
               <p>Ostale prosim, da potrdite prisotnost v dvorani. Ugotovimo sklepčnost! <stage>(60
                     prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na to sejo sem vabil tudi predstavnike Vlade in jih lepo pozdravljam. Današnje
                  nadaljevanje 40. seje bomo začeli z obravnavo 3.k točke, to je predlog zakona o
                  spremembah in dopolnitvah zakona o graditvi objektov - tretja obravnava po hitrem
                  postopku. 3.e točko, to je pa predlog zakona o zagotavljanju sredstev za
                  prestrukturiranje proizvodnje v poslovnem sistemu Salonit Anhovo bomo pa
                  obravnavali s to točko zato, ker ste prejeli čistopis in so bili amandmaji
                  vloženi. Čistopis boste prejeli in tudi amandmaje, ki so bili vloženi. Ali kdo
                  temu nasprotuje? <stage>(Ne.)</stage></p>
               <p>Torej smo pri <title>3.k TOČKI - PRI PREDLOGU ZAKONA O SPREMEMBAH IN DOPOLNITVAH
                     ZAKONA O GRADITVI OBJEKTOV</title> - tretja obravnava.</p>
               <p>Proceduralno ima gospod Ivo Hvalica. Smo pa včeraj to točko prestavili na
                  proceduralni predlog gospoda Ivo Hvalice, da se je lahko pripravil za današnjo
                  točko. Izvolite.</p>
            </sp>
            <sp xml:id="SDZ1-Redna-40-1996-09-26.sp2">
               <speaker>IVO HVALICA:</speaker>
               <p>Spoštovani! Hvala za besedo. Glede na to, da ste rekli, da bi nadaljevali s 3.,
                  mislim da je "k" točka, torej z zakonom o graditvi objektov, bi rekel naslednje.
                  Včeraj popoldne, mislim, da je bila ura 15. ali 16., smo dobili na mizo prečiščeno
                  besedilo; spomnite se, da sem le-tega zahteval prejšnji teden. To prečiščeno
                  besedilo ima datum 17. september, v Državni zbor naj bi prišlo pa 18. septembra.
                  Sprašujem najprej, kje se je to ves čas zadrževalo. Ali smo dobili to zadnji
                  trenutek na mizo zaradi tega, da bi spregledali marsikaj? Recimo tudi to, da je v
                  nekem členu in o tem nisem govoril kasneje, ta zakon nič manj kot protiustaven.
                  Torej, kakorkoli že, glede na to, da smo to dobili včeraj popoldne, glede na to,
                  da sem danes zjutraj prišel v Ljubljano sicer že na Komisijo za evropske zadeve ob
                  8.30, in da nisem imel časa stopiti še niti v svojo pisarno, prosim v imenu
                  poslanske skupine za eno uro odmora, da se pripravim, ali alternativni predlog, da
                  obravnavamo najprej Salonit Anhovo in preidemo potem na zakon o graditvi objektov.
                  Hvala lepa.</p>
            </sp>
            <sp xml:id="SDZ1-Redna-40-1996-09-26.sp3">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, sprašujem vas ali zahtevate eno uro odmora ali da glasujemo o
                  proceduralnem predlogu? Prosim, da se izjasnite. Včeraj pa na vašo željo ta zakon
                  nismo obravnavali.</p>
            </sp>
            <sp xml:id="SDZ1-Redna-40-1996-09-26.sp4">
               <speaker>IVO HVALICA:</speaker>
               <p>Hvala lepa. Zahtevam eno uro odmora. Hvala.</p>
            </sp>
            <sp xml:id="SDZ1-Redna-40-1996-09-26.sp5">
               <speaker>PODPREDSEDNIK VLADIMIR TOPLER:</speaker>
               <p>V imenu poslanske skupine Social demokratske stranke odrejam eno uro odmora. Sejo
                  nadaljujemo čez eno uro.</p>
            </sp>
            <stage type="time">(Seja je bila prekinjena ob 10.26 uri in se je nadaljevala ob 10.40
               uri.)</stage>
            <sp xml:id="SDZ1-Redna-40-1996-09-26.sp6">
               <speaker>PODPREDSEDNIK VLADIMIR TOPLER:</speaker>
               <p>Še vedno ugotavljam prisotnost! Prisotnih je 51 poslank in poslancev. Državni zbor
                  je sklepčen in lahko odloča. Gospod Hvalica, želite besedo po odmoru? Prosim.
                  Prosim za mir. Gospod Hvalica ima besedo.</p>
            </sp>
            <sp xml:id="SDZ1-Redna-40-1996-09-26.sp7">
               <speaker>IVO HVALICA:</speaker>
               <p>Hvala lepa. Spoštovani! Med tem časom mi je uspelo pripraviti vsaj najnujnejše
                  amandmaje in zaradi naše poslanske skupine se lahko razprava prične. Hvala
                  lepa.</p>
            </sp>
            <sp xml:id="SDZ1-Redna-40-1996-09-26.sp8">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Smo pr <title>TRETJI OBRAVNAVI</title>. Imamo amandmaje. K 1. členu
                  imamo amandma poslanske skupine Socialdemokratske stranke. Želi kdo besedo? Gospod
                  Hvalica. Prosim za mir v dvorani, kolegice in kolegi.</p>
            </sp>
            <sp xml:id="SDZ1-Redna-40-1996-09-26.sp9">
               <speaker>IVO HVALICA:</speaker>
               <p>Hvala lepa. Po teh uvodnih proceduralnih zapletih najprej lep pozdrav, spoštovani
                  kolegi! Neustavljivi Don Kihoti, tako nas je uvodničarka okarakterizirala v
                  današnjem Delu. Torej, sam se sedaj v tem zakonu počutim donkihotsko. Kdor je
                  prebral, rekel sem, kdor je prebral, prepričan sem namreč, oprostite, če sem zelo
                  realističen, da večina tu prisotnih ni prebrala tega prečiščenega besedila in zato
                  tudi ni reagirala, ampak kdor je prebral, je lahko ugotovil, da smo dejansko
                  neustavljivi Don Kihoti.</p>
               <p>Ne vem, kje naj bi začel. Ali pri vsebinskih zadevah ali pri lektorskih zadevah?
                  Na vsak način, ko se na takšen način sprejema nek zakon, je nemogoče, da bi bil
                  tekst kaj boljši. Samo, recimo primer, kaj se lahko zapiše. Ne predlagatelju
                  zakona, ampak Državnemu zboru, ko je že sprejel nek člen, govorimo sedaj v tretji
                  obravnavi. V drugi obravnavi smo na primer sprejeli 8.d člen. In kaj pravi, kako
                  se glasi: "Poleg izpolnjevanja bistvenih zahtev iz prejšnjega člena..."</p>
            </sp>
            <sp xml:id="SDZ1-Redna-40-1996-09-26.sp10">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, razpravljamo o 1. členu. Boste potem dobili besedo.</p>
            </sp>
            <sp xml:id="SDZ1-Redna-40-1996-09-26.sp11">
               <speaker>IVO HVALICA:</speaker>
               <p>Ne samo, o celotnem zakonu. Vi niste odprli razpravo ...</p>
            </sp>
            <sp xml:id="SDZ1-Redna-40-1996-09-26.sp12">
               <speaker>PODPREDSEDNIK VLADIMIR TOPLER:</speaker>
               <p>Odprl sem razpravo o 1. členu in sem dal vaš amandma Socialdemokratske stranke. O
                  zakonu o celoti bomo pa potem.</p>
            </sp>
            <sp xml:id="SDZ1-Redna-40-1996-09-26.sp13">
               <speaker>IVO HVALICA:</speaker>
               <p>Ni res. Lepo vas prosim, sedaj pa zopet, oprostite, sedaj pa ne vem, kaj naj
                  počnem. Toliko pa že poznam poslovnik. Sedaj grem v klop, ampak vas lepo prosim,
                  med tem časom si preberite poslovnik, jaz si ga bom tudi, pa bomo videli,</p>
               <p>kdo ima prav.</p>
            </sp>
            <sp xml:id="SDZ1-Redna-40-1996-09-26.sp14">
               <speaker>PODPREDSEDNIK VLADIMIR TOPLER:</speaker>
               <p>Gospod Ivo Hvalica, če bi hoteli govoriti o zakonu v celoti, se prej niste javili,
                  začeli smo razpravo o amandmajih, ker razpravljamo o njih in ko ste dobili besedo,
                  sem vam dam besedo. Prosim, če pogledate v magnetogram, dal sem v razpravo amandma
                  k 1. členu. Nihče se ni javil. Vi se javljate k splošni razpravi. Izvolite, gospod
                  Hvalica.</p>
            </sp>
            <sp xml:id="SDZ1-Redna-40-1996-09-26.sp15">
               <speaker>IVO HVALICA:</speaker>
               <p>Hvala lepa. Pa vendar bom ponovil, ne smešite Državnega zbora, že tako ali tako
                  ste ga dovolj osmešili. Ali lahko sedaj govorim na splošno ali lahko govorim samo
                  o 1. členu?</p>
            </sp>
            <sp xml:id="SDZ1-Redna-40-1996-09-26.sp16">
               <speaker>PODPREDSEDNIK VLADIMIR TOPLER:</speaker>
               <p>Sedaj pa lahko govorite na splošno.</p>
            </sp>
            <sp xml:id="SDZ1-Redna-40-1996-09-26.sp17">
               <speaker>IVO HVALICA:</speaker>
               <p>Hvala lepa. Končno se mi je zgodilo. Sedaj bom ponovno prebral, kaj smo sprejeli.
                  5. stran 8.b člen. Tako piše: "Poleg izpolnjevanja bistvenih zahtev iz prejšnjega
                  člena morajo novi objekti v javni rabi, ki so zgrajeni po določbah tega zakona",
                  sedaj pa pozor, "zagotavljati funkcionalno oviranim osebam dostop vstop in uporabo
                  brez grajenih ovir." Kdor zna to prevesti v slovenščino, ne vem. Tega ne razumem.
                  To smo na primer sprejeli. Potem smo sprejeli še niz raznih stvari, ki so lahko
                  vsebinsko zelo vprašljive, v primeru inženirske zbornice tudi protiustavne, razen
                  če nima LDS namena urediti neko svojo ekspozituro v inženirski zbornici. To tudi
                  amandmiram.</p>
               <p>Grem lepo po vrsti. 1. člen amandmiram in zelo jasno ugotavljam, da se nam v
                  tekstu, ki smo ga ne vem kako predelali, še vedno pojavlja termin - ne morem
                  naprej, ker ni elementarnega posluha v dvorani in se ne da govoriti. Prosim, če
                  uredite, da bo v dvorani tišina, da bom lahko nadaljeval.</p>
            </sp>
            <sp xml:id="SDZ1-Redna-40-1996-09-26.sp18">
               <speaker>PODPREDSEDNIK VLADIMIR TOPLER:</speaker>
               <p>V dvorani je večina. Izvolite, gospod Hvalica. Za tišino pa morate tudi s svojo
                  vsebino poskrbeti vi. Izvolite, gospod Hvalica. Nekajkrat sem opozoril na mir v
                  dvorani.</p>
            </sp>
            <sp xml:id="SDZ1-Redna-40-1996-09-26.sp19">
               <speaker>IVO HVALICA:</speaker>
               <p>Lepo vas prosim, če pošljete poslance v svoje klopi.</p>
            </sp>
            <sp xml:id="SDZ1-Redna-40-1996-09-26.sp20">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, vi si jemljete pravico kot neka moralna avtoriteta biti nam vsem v
                  parlamentu. Tega ne bom dovolil. Jaz skrbim za red v dvorani, če pa želite odmor
                  pa povejte.</p>
            </sp>
            <sp xml:id="SDZ1-Redna-40-1996-09-26.sp21">
               <speaker>IVO HVALICA:</speaker>
               <p>Torej jaz sicer nisem institucionalna za moralo, si pa upam trditi, da sem. Hvala
                  lepa. Sedaj bom nadaljeval.  Oglaša se pa nemoralna avtoriteta.</p>
            </sp>
            <sp xml:id="SDZ1-Redna-40-1996-09-26.sp22">
               <speaker>PODPREDSEDNIK VLADIMIR TOPLER:</speaker>
               <p>Mir v dvorani!</p>
            </sp>
            <sp xml:id="SDZ1-Redna-40-1996-09-26.sp23">
               <speaker>IVO HVALICA:</speaker>
               <p>Najprej o 1. členu sem že povedal. Tu se je javilo kup ljudi, da rečem iz stroke,
                  ki trdijo, da je gradbeno dovoljenje tako udomačen izraz in vsem znan in
                  predlagajo, da bo to tudi ostalo, zato tudi amandmiram, sami pa nismo bili v drugi
                  obravnavi dosledni in se nizkrat v prečiščenem besedilu še vedno pojavlja gradbeno
                  dovoljenje. Torej zelo, zelo,... naj vam povem kje. Bom povedal. 8. člen, 22. člen
                  izrecno piše, celo piše "drugi odstavek se spremeni tako, da se glasi ne glede na
                  prejšnji odstavek se lahko da gradbeno dovoljenje tudi za del objekta." Jasno, ker
                  gradbeno dovoljenje je definicija. Dovoljenje je pa vsakršno, tudi vozniško
                  dovoljenje. Bom še poiskal, kje se to še pojavlja.</p>
            </sp>
            <sp xml:id="SDZ1-Redna-40-1996-09-26.sp24">
               <speaker>PODPREDSEDNIK VLADIMIR TOPLER:</speaker>
               <p>Izvolite gospod Hvalica nadaljujte.</p>
            </sp>
            <sp xml:id="SDZ1-Redna-40-1996-09-26.sp25">
               <speaker>IVO HVALICA:</speaker>
               <p>Ja, nadaljujem, ampak moram prelistati, to je vendar 30 strani. Torej se še nekje
                  pojavlja ravno ista zadeva z gradbenimi inšpekcijami, ampak grem po vrsti. Torej v
                  22. členu prej sem rekel in v 28. členu. Ravno tako se je terminologija, inšpektor
                  za graditev in gradbeni inšpektor, to slednje je udomačeno privzeto že dolgo vrsto
                  let oziroma desetletij in se tu uporablja različno. V 53. členu - inšpektor za
                  graditev, v 54. členu, to si kar sledijo, pa gradbenega inšpektorja. Skratka
                  zadeve so neurejene. Potem grem naprej. Tudi pri gradbeni inšpekciji ni jasne
                  razlage. Jaz sem že govoril tu, da bo prišlo do ingerence dveh ministrstev, to sem
                  tudi jasno tu dokazal - minister sicer noče slišati - dveh ministrstev na področju
                  gradbene inšpekcije, kar je nedopustno. Po mojem trdnem prepričanju bi moralo biti
                  en zakon - ena inšpekcija. Potem gre tu za ustanovitev inženirske zbornice in
                  človek, ki pazljivo to prebere, pravzaprav ugotovi, da je bila ta predvsem vsaj
                  tako iz teksta sledi, da skrbi za razvoj projektiranja in urbanističnega
                  načrtovanja. Ja, kaj pa izvajanje gradenj, saj se vendar zakon glasi zakon o
                  graditvi objektov? Za božjo voljo, tu vam je pa ušlo. Zakon o graditvi objektov,
                  zadevo bodo vodili pa arhitekti in urbanisti. Ja. To ne gre. In nenazadnje, kako
                  naj se ta inženirska zbornica financira? Mislim, da so stvari, tako kot so
                  predvidene tukaj, nedopustne, ker navsezadnje to pomeni, da bo ta zbornica postala
                  tudi, jaz vem sicer, da bo, ampak da bo postala pač nek inštitut oziroma, da bo
                  zaračunavala udarjanje žigov tistim, ki ne bodo pooblaščeni; in tukaj, v tem grmu
                  tiči zajec. Dobro ste naštudirali, ampak moram vam povedati, da bo naloga
                  naslednje legislature ta zakon, če bo takšen, kot je, sprejet, bo ta zakon
                  potrebno čimprej popraviti. Kasneje pa bom še povedal, kje je po mojem mnenju ta
                  zakon neustaven ali pa ne bom povedal, bom počakal, da pridem do konca, pa bomo
                  skupaj z gradbeno operativo vložili pritožbo na Ustavno sodišče.</p>
               <p>Amandmaji, ki sem jih predlagal, niso zrasli na mojem zelniku, so odraz številnih
                  pisem takšnega odmeva. Na noben zakon še nisem dobil. Veliko ljudi, še danes
                  zjutraj ponovno itd., in vas prosim, da upoštevate stroko. Nekemu poročevalcu
                  sedaj, ki je vedno tukaj na balkonu, in ki mi je vrgel na usta ploščice; veste na
                  Trgu republike ni ploščic, so težke kamnite ploščice. Ne ploščice, nalašč sem
                  rekel, ampak plošče. Ploščice so tiste, ki so tam vgrajene, zato pa šprica, kot
                  sem zadnjič rekel, ko hodite. Če bi bile pa plošče takšne debeline, kot so, kot
                  sem rekel v avstrijskih, furlanskih in bavarskih mestih, pa ne bi špricalo, ker bi
                  zaradi lastne teže; to govorim tistemu poročevalcu, ki je vedno tako pameten in me
                  hoče učiti kozjih molitvic tudi tam, kjer nima pojma; ker če bi bile plošče
                  kamnite, potem bi zaradi lastne teže stale tako trdno v svoji betonski podlogi, da
                  se ne bi nikamor zganile. Tako, kot stojijo pred kakšnim srednjeveškim gradom že
                  stoletja ali pa tisočletja. Hvala.</p>
            </sp>
            <sp xml:id="SDZ1-Redna-40-1996-09-26.sp26">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo sodelovati v splošni razpravi? <stage>(Ne.)</stage></p>
               <p>Ponovno odpiram razpravo po prvem členu. Predlagatelj amandmaja poslanska skupina
                  Social demokratske stranke. Želi kdo besedo? Gospod minister. Govorimo o amandmaju
                  k 1. členu. Izvolite.</p>
            </sp>
            <sp xml:id="SDZ1-Redna-40-1996-09-26.sp27">
               <speaker>DR. PAVLE GANTAR:</speaker>
               <p>Gospod predsednik! Torej amandma, ki je vložen, predlagamo, da se ga ne sprejme.
                  Vprašanje, torej dovoljenje za gradnjo je jasno, in sicer gre za gradbeno
                  dovoljenje in za enotno dovoljenje, kadar je preskočen, kar smo razpravljali,
                  lokacijski postopek, kot je predpisano v zakonu. Tukaj je povsem jasno in
                  nedvoumno razvidno, da je tako v samem zakonu in prav to je ena izmed tistih
                  inovacij, ki pravzaprav pospešuje gradnjo in omogoča hitrejše upravne postopke.
                  Hvala lepa. Torej sprejme.</p>
            </sp>
            <sp xml:id="SDZ1-Redna-40-1996-09-26.sp28">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Pregelj.</p>
            </sp>
            <sp xml:id="SDZ1-Redna-40-1996-09-26.sp29">
               <speaker>ŽARKO PREGELJ:</speaker>
               <p>Spoštovani! Moram replicirati gospodu ministru in ugotoviti, da nič ni jasno.
                  Oblačnost se bo šele pojavila s tako dikcijo. Namreč, zavedati se moramo, da je
                  enotni postopek primeren za javne objekte, predvsem za infrastrukturne, za tiste
                  objekte, ki se gradijo na področjih, kjer je sprejet lokacijski načrt, kjer je
                  sprejet tudi zazidalni načrt, da bo pa izredno težko uporabiti enotno gradbeno
                  dovoljenje oziroma izredno rizično za vse tiste graditelje, še posebej za
                  samograditelje, ki bodo gradili do tiste famozne površine 250 kvadratnih metrov,
                  ki bodo pripravili vso dokumentacijo do izvedbenih načrtov, jo plačali ustreznim
                  projektantom, prišli na upravno enoto, zahtevali enotno gradbeno dovoljenje na kar
                  jim bo zadeva padla, ker ne bodo imeli ustreznega lokacijskega pogoja. Na ta način
                  bodo ti graditelji zavedeni in utrpeli nepotrebno škodo. To je ta zakon, ker
                  nejasno pove, zakaj je enotno gradbeno dovoljenje uporabno. Enotno gradbeno
                  dovoljenje bo resnično koristilo predvsem javnim, državnim pa občinskim objektom,
                  predvsem infrastrukturnim. Za njih bo koristno, medtem ko za večino graditeljev,
                  tistim, ki naj bi jim olajšalo, pa ne bo, ker jih bo lahko celo zavedlo.</p>
            </sp>
            <sp xml:id="SDZ1-Redna-40-1996-09-26.sp30">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Baškovič.</p>
            </sp>
            <sp xml:id="SDZ1-Redna-40-1996-09-26.sp31">
               <speaker>MILAN BAŠKOVIČ:</speaker>
               <p>Hvala lepa. Ta zakon po skrajšanem postopku je postal tako nepregleden, da se je
                  težko znajti. Vendar, to kar gospod Hvalica opozarja, v tem delu, ko zadeva
                  gradbena dovoljenja, vidim isti problem. Namreč, zakaj. Ta peti odstavek.
                  Poglejte, začenja s tem, da se v 34. členu; citira 34. člen, se pravi, veljavnega
                  zakona v celoti in potem našteva vrsto drugih členov, se besedi "gradbeno
                  dovoljenje" v različnih sklonih nadomestita z besedo "dovoljenje" v ustreznih
                  sklonih. V redu, to je operacija, ki je šla čez cel zakon, ampak v 22. členu tega
                  teksta zakona se pa ponovno vrača v 34. člen, ki je bil tukaj na ta način saniran,
                  drugi odstavek se spremeni, tako, da se glasi: ne glede na prejšnji odstavek se
                  lahko da gradbeno gradbeno dovoljenje tudi za to in to. To se pravi, v istem členu
                  hkrati ubijemo ta pojem in ga s tem zakonom na drugem mestu v isti člen ponovno
                  vračamo. Ta zveza je tako čudna, nelogična in nekonsistentna. Še kje mogoče, ne
                  morem garantirati, ampak to opozorilo je na mestu in bi kazalo, da se te finese,
                  ki pa niso finese, vendar so za prakso važne, vendarle uredijo. Je pa cel zakon
                  grozno nepregleden. To je četrta novela, imamo osnovni tekst, pa tri novele in za
                  občane, za državljane po moje popolnoma neuporabna zadeva, ampak to je, kar je,
                  stvar je taka, kakršna je. Te pojme pa moramo izčiščevati in jaz bi bil pozoren in
                  tudi Vlado bi prosil, da odgovarja in pogleda, da bo to vse čisto narejeno, da ne
                  bo potem padlo na nas, ki smo samo tehnični izvrševalec potem redakcije zakona,
                  kakšna velika umazana packa. Hvala lepa.</p>
            </sp>
            <sp xml:id="SDZ1-Redna-40-1996-09-26.sp32">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo. Gospod Hvalica, izvolite.</p>
            </sp>
            <sp xml:id="SDZ1-Redna-40-1996-09-26.sp33">
               <speaker>IVO HVALICA:</speaker>
               <p>Hvala lepa. Čakal sem to. Izjemna hvala gospodu Baškoviču za to, kar je rekel in
                  da nas je opozoril, kaj počnemo. Jaz ponovno predlagam, da se usedemo tisti, ki
                  naj bi se nekaj na to razumeli, ker gre za dobronamernost. To ni politični zakon,
                  razen če kdo tega ne smatra tako. Jaz predlagam glede na nastalo situacijo, da
                  razpravo o tem zakonu prekinemo. Dajmo izvesti nek posvet. Možno je še v tej
                  legislaturi tudi to sprejeti, ampak na drugačen način. Mi moramo glede na zakon,
                  ki ima, kot je povedal gospoda Baškovič, poleg osnovnega zakona tri novelacije in
                  sedaj poglejte to, oprostite, nepregledno skrpucalo. Verjamete mi, jaz sem danes
                  malo spal. Še vedno imam pa sicer toliko energije, ker se nisem mogel prebiti
                  sinoči skozi ta tekst kot bi želel. Sem pa obljubil ljudem, da se bom prebil, da
                  bom upošteval njihove sugestije in mi ni vseeno, kaj se s tem zakonom dogaja.
                  Predlagam, da razpravo o tem zakonu prekinemo. Imamo pred seboj dosti bolj važen
                  zakon o ukinitvi azbestno-cementne proizvodnje odnosno azbestne proizvodnje in se
                  potem dogovorimo. Ne vem, lahko je to tudi neformalni sestanek tistih, ki so za ta
                  zakon zainteresirani, da se dogovorimo čisto tako parlamentarno, kako iti iz te
                  situacije, ki je nastala, če smo odgovorni. Sicer se nam pa lahko zgodi še nekaj
                  hujšega, kot smo naredili včeraj, ko smo sprejeli vakuum v tem Državnem zboru.
                  Hvala lepa.</p>
            </sp>
            <sp xml:id="SDZ1-Redna-40-1996-09-26.sp34">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica, vi predlagate, da prekinemo razpravo in nadaljujemo še
                  v okviru te seje. Dajem proceduralni predlog gospoda Hvalice na glasovanje.
                  Ugotovimo sklepčnost! Na glasovanje dajem proceduralni predlog, da to točko
                  prekinemo in jo nadaljujemo na koncu te seje. <stage>(39 prisotnih.)</stage>
                  Ugotovimo sklepčnost! Še vedno ugotavljam prisotnost! Gospod Ivo Hvalica, tudi za
                  vas velja vaše opozorilo, da se usedete. Hvala lepa. Še vedno ugotavljam
                  prisotnost! <stage>(46 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da predlog ni sprejet. Želi še kdo o amandmaju besedo?</p>
               <p>Na glasovanje dajem amandma poslanske skupine Socialdemokratske stranke, ki se
                  glasi: črta se peti odstavek v celoti. Obrazložitev glasu gospod Hvalica.</p>
            </sp>
            <sp xml:id="SDZ1-Redna-40-1996-09-26.sp35">
               <speaker>IVO HVALICA:</speaker>
               <p>Hvala lepa. Spoštovani! Vidim, da ni klime za sodelovanje. Ne gre samo za to, da
                  se črta en odstavek kar tako. Verjetno nekateri niste niti pogledali, kakšen
                  stavek se črta. Gre za to, da se ustvarja z nečrtanjem tega ena pojmovna zmeda.
                  Glejte gospod Baškovič, ki sigurno ni moj navijač, je to ugotovil, vam je povedal.
                  Pa dajte razumeti. Ne gre za to, da se samo črta. To ni lektorsko, to je pojmovno
                  vsebinsko vprašanje, kako se bo zakon potem v praksi interpretiral. Nastala bo
                  zmeda. Ali vi hočete zmedo? Ali hočete kaos, ali kaj? Torej verjemite mi, to
                  vendar ni politika za božjo voljo, to je stroka. Apeliram, da glasujete za ta moj
                  amandma. Če pa smatrate, da morate prej prebrati to, lahko vzamemo zopet 10 minut
                  odmora. Hvala lepa.</p>
            </sp>
            <sp xml:id="SDZ1-Redna-40-1996-09-26.sp36">
               <speaker>PODPREDSEDNIK VLADIMIR TOPLER:</speaker>
               <p>Sedaj odmora ne bo, ker smo med glasovanjem. Želi še kdo obrazložiti svoj glas?
                  Gospod Kopač.</p>
            </sp>
            <sp xml:id="SDZ1-Redna-40-1996-09-26.sp37">
               <speaker>MAG. JANEZ KOPAČ:</speaker>
               <p>Hvala za besedo. Jaz bom glasoval proti temu amandmaju. Pa ne zato, ker ne bi na
                  pol verjel gospodu Hvalici, da ima v tem primeru prav, posebej zaradi opozorila
                  gospoda Baškoviča, ampak zaradi tega, ker se mi zdi, da je za konsistentnost
                  zakona zadolžen Sekretariat za zakonodajo, ki bo zagotovo potem pred dokončnim
                  glasovanju o zakonu povedal, ali so členi med seboj usklajeni in gospod Baškovič
                  nas je opozoril na eno neusklajenost. Menim, da je prav, da to sistematično
                  pregleda, kar se potem da sanirati z uskladitvenim amandmajem. Ta diskusija, ki se
                  je tukaj zgodila, pa bo sekretariatu in Vladi pri oblikovanju uskladitvenih
                  amandmajev prav zagotovo pomagala. Zato bom sledil predlogom, kakršne smo dobili
                  iz druge obravnave in seveda pričakujem od predsedujočega, da bo potem pozval
                  Vlado in sekretariat, da povesta, ali je še kaj za uskladiti. Hvala lepa.</p>
            </sp>
            <sp xml:id="SDZ1-Redna-40-1996-09-26.sp38">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu Puklu.</p>
            </sp>
            <sp xml:id="SDZ1-Redna-40-1996-09-26.sp39">
               <speaker>VITODRAG PUKL:</speaker>
               <p>Hvala za besedo gospod podpredsednik. Spoštovani! Glasoval bom za ta amandma. Ne
                  zato, ker sem s predlagateljem v isti stranki, ampak menim, da bi bilo pri
                  zadevah, kjer je osnova strokovnost, položiti večjo pozornost mnenju tako
                  sekretariata kot mnenju strokovnjakov. Mi sprejemamo ta zakon, ki je izredno važen
                  za eno najbolj obsežnih vej gospodarstva, na zelo hiter in roden način. Tukaj je
                  cel kup amandmajev, tukaj so različna gledanja, ki niso razčiščena, tukaj je tudi
                  Vlada, ki enostavno ne sledi, ne odgovarja na vsa vprašanja, ne sledi trendu
                  razvoja, ne primerja stanje naše zakonodaje, s stanjem zakonodaje v državah, ki so
                  v Evropski skupnosti in menim, da bi bilo po strokovni plati odločati. Dobro, saj
                  nismo strokovnjaki, prišel sem zato za govornico, da bi rekel, če je predlagatelj
                  Ivo Hvalica, ne jemljite to kot politični predlog, ampak dajte ocenjevati ta
                  predlog v skladu s celotnim kontekstom, strokovnim in pa vsebinskim tega zakona.
                  Glasoval bom za amandma. Hvala.</p>
            </sp>
            <sp xml:id="SDZ1-Redna-40-1996-09-26.sp40">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas? <stage>(Ne.)</stage> Ugotavljam še
                  vedno prisotnost v dvorani! <stage>(49 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je bil amandma sprejet.</p>
               <p>Smo pri 16. členu. Amandma je vložila poslanska skupina Socialdemokratske stranke.
                  Želi kdo besedo o tem amandmaju?</p>
               <p>Gospod Peršak.</p>
            </sp>
            <sp xml:id="SDZ1-Redna-40-1996-09-26.sp41">
               <speaker>ANTON PERŠAK:</speaker>
               <p>Spoštovane poslanke in poslanci! Rad bi podprl amandma kolegov iz
                  Socialdemokratske stranke, in sicer iz enega samega razloga. V vseh zakonih, kadar
                  mi spreminjamo pogoje - recimo spomnite se šolske zakonodaje - vedno damo v zakon
                  določbo, ki na nek način v tistem trenutku sankcionira obstoječe stanje, določi
                  nove pogoje za pridobivanje določenih pravic ali pa nazivov ali česa podobnega za
                  naprej, reče pa, da ljudje, ki so do sedaj to delali pod določenimi pogoji in so
                  dobili recimo licenco za to delo ali kaj podobnega, lahko ali še določen čas ali
                  pač do konca svoje dobe to delo opravljajo. Mi smo na ta način omogočili
                  učiteljem, tistim, ki so relativno mladi, da se došolajo, ali pa tisti, ki pa niso
                  več relativno mladi, da pač do konca svoje dobe to delo opravljajo. Nikjer nismo
                  rekli, tisti ki so do sedaj v skladu z zakonom neko delo opravljali, sedaj jih
                  bomo pa odrezali, pa nimajo več nobene možnosti. Mislim, da je to potrebno
                  narediti tudi s tem zakonom in ta amandma in potem tudi naslednja dva, ki sta v
                  pregledu, to omogočata in se mi zdi, da je to tako prav. Hvala.</p>
            </sp>
            <sp xml:id="SDZ1-Redna-40-1996-09-26.sp42">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod minister, izvolite.</p>
            </sp>
            <sp xml:id="SDZ1-Redna-40-1996-09-26.sp43">
               <speaker>DR. PAVLE GANTAR:</speaker>
               <p>Hvala lepa. Jaz bom vseeno ob teh amandmajih, ki so vloženi k 16., 18. členu in pa
                  k 6. členu vendarle rekel, da je bila inženirjem že po obstoječem zakonu
                  onemogočena ta dejavnost, iz leta 1984 do 1995 leta so imeli prehodno dobo 11 let.
                  V tem obdobju so imeli vse možnosti, da se prilagodijo, diplomirajo ali karkoli in
                  da lahko prevzamejo te naloge, ki so tu predpisane samo za diplomirane inženirje.
                  Če bi to zdaj ponovno uvedli, bi v bistvu podaljšali to, kar jim je že izteklo, na
                  novo in bi bila to oblika neke potuhe, da bodo še naprej mislili, da bo čez dve
                  leti novi zakonodajalec po novem podaljšal. Jaz bi predlagal vendarle, da je bila
                  ta doba 11 let zadosti dolga, da je zdaj možnost, ker tako in tako tega ni, da
                  vendarle tisti, ki želijo, končajo srednjo šolo in to počnejo, imajo pa v okviru
                  dejavnostih, imajo še vedno dovolj možnosti, da opravljajo pomembne dele na
                  gradbiščih ali v zvezi s projektiranjem teh stvari. Če bi zakonodajalec to
                  sprejel, bi pravzaprav znižali zdaj kriterije, ki zagotavljajo strokovnost pri
                  projektiranju in podobnih zadevah. Hvala lepa.</p>
            </sp>
            <sp xml:id="SDZ1-Redna-40-1996-09-26.sp44">
               <speaker>PODPREDSEDNIK VLADIMIR TOPLER:</speaker>
               <p>Gospod Hvalica, izvolite.</p>
            </sp>
            <sp xml:id="SDZ1-Redna-40-1996-09-26.sp45">
               <speaker>IVO HVALICA:</speaker>
               <p>Hvala lepa. Spoštovani! Pravkar ste slišali teoretično plat, praktično bo pa tako:
                  ti ljudje bodo še vedno delali, ne bodo imeli pooblastil in bodo plačevali
                  štemplje. V Ljubljani, po možnosti. Tako bo pa praktično. Presodite sami. Ti
                  ljudje bodo še vedno delali, nihče ne bo zapustil birojev. V mnogih primerih so to
                  izjemno strokovni ljudje, samo pooblastila nimajo. Drugi bodo pa na njihov račun
                  služili. To se bo zgodilo v praksi, če ne sprejmemo tega amandmaja. Hvala
                  lepa.</p>
            </sp>
            <sp xml:id="SDZ1-Redna-40-1996-09-26.sp46">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo na odločanje. Na
                  glasovanje dajem amandma poslanske skupine Socialdemokratske stranke k 16. členu.
                  Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da je amandma sprejet.</p>
               <p>Smo pri 18. členu, vendar člen v drugi obravnavi ni bil amandmiran, zato k njemu
                  ni možno vlagati amandmajev in je brezpredmeten.</p>
               <p>Smo pri 25. členu. Imamo amandma, ki ga predlaga skupina poslancev, prvopodpisani
                  gospod Geržina. Želi kdo besedo? <stage>(Ne.)</stage> Amandma k 25. členu dajem na
                  glasovanje. Ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je amandma sprejet.</p>
               <p>K 27. členu imamo amandma. Predlagatelj je Vlada. Želi kdo besedo? Amandma Vlade
                  dajem na glasovanje. Ugotovimo sklepčnost! <stage>(45 prisotnih.)</stage> Znova
                  ugotavljam prisotnost! Obrazložitev glasu, gospod Pregelj.</p>
            </sp>
            <sp xml:id="SDZ1-Redna-40-1996-09-26.sp47">
               <speaker>ŽARKO PREGELJ:</speaker>
               <p>Spoštovani! Nasprotujem temu amandmaju, ki ga predlaga Vlada. Gre namreč za
                  črtanje amandmaja, ki ga je zbor v drugi obravnavi sprejel, in sicer, da se doda
                  nova tretja alinea v 41. členu, da je potrebno ugotoviti, preden se izda gradbeno
                  dovoljenje, ali ima projekt poročilo o vplivih na okolje, za presojo vplivov na
                  okolje po zakonu o varstvu okolja. Utemeljitev, s katero Vlada zavrača ta amandma,
                  je naravnost smešna. V zakonu o varstvu okolja smo dali to kot pogoj za izdajo
                  gradbena dovoljenja. Seveda v zakonu o varstvu okolja je jasno zapisano, da bo
                  Vlada v ustreznem času, mislim, da je šlo za osem ali devet mesecev, izdala
                  uredbo, s katero bo jasno predpisala, kdaj bo potrebno to okolje-varstveno presojo
                  opraviti in kdaj je potrebno dobiti okolje-varstveno soglasje. Predlagatelj, ta
                  jasno določeni pogoj iz zakona o varstvu okolja, ki se tukaj samo prenaša v ta
                  zakon, zato da so vsi pogoji na enem mestu, ker gre za preglednost ljudi, ki bodo
                  uporabljali ta zakon, pa trdi, češ, saj to je že tam urejeno in hkrati to ne bo
                  veljalo za vse in se zagovarja, da to predpiše uredba, ki je sploh še ni izdal.
                  Mislim, tako obnašanje do konsistentnosti pravnega sistema je pa že naravnost
                  smešno. Zato takemu amandmaju Vlade nasprotujem, ker bo dejansko predvsem tiste
                  graditelje, ki bodo ta zakon direktno uporabili, lahko zelo zavajalo in jim
                  povzročalo nepotrebne težave. Da gre pa za vplive na okolje tudi pri manj
                  pomembnih objektih, je bilo v praksi že večkrat dokazano, sploh, kadar gre za
                  določene dejavnosti, ki se kasneje pokažejo predvsem v razno raznih sosedskih
                  sporih in podobno. Ta definicija, ki je bila sedaj sprejeta v drugi obravnavi ta
                  zakon samo izboljšuje. Ne more mu prav nič škoditi. Zato bom proti amandmaju
                  Vlade, da se črta vsebina, ki je bila sprejeta v drugi obravnavi.</p>
            </sp>
            <sp xml:id="SDZ1-Redna-40-1996-09-26.sp48">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložiti svoj glas. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da je amandma Vlade sprejet.</p>
               <p>Smo pri 51. členu. Imamo štiri amandmaje. Tri predlaga poslanska skupina
                  Socialdemokratske stranke, enega poslanska skupina Slovenskih krščanskih
                  demokratov. Jih bom bral, ko bomo glasovali o njih. Želi kdo o teh štirih
                  amandmajih k 51. členu besedo? Gospod Hvalica, izvolite.</p>
            </sp>
            <sp xml:id="SDZ1-Redna-40-1996-09-26.sp49">
               <speaker>IVO HVALICA:</speaker>
               <p>Hvala lepa. Gre pravzaprav za isto vsebinsko zadevo, ki sem jo omenil prej glede
                  inženirske zbornice. Glejte, tam piše v osnovnem tekstu, da skrbi za zagotavljanje
                  dejavnosti projektiranja in urbanističnega načrtovanja ali nekaj takega, jaz imam
                  pred seboj samo moj amandma. Jaz dodajam "in izvajanja gradenj". Kako je mogoče,
                  da se ta segment izvedbe, fizične izvedbe nekega projekta tu ne navede. Ali ste
                  res hoteli narediti zbornico, samo bi rekel zbornico projektantov? Gospod
                  minister, bi vas prosil, da mi tu vsaj enkrat priznate, da ste pozabili to
                  napisati. Hvala lepa.</p>
            </sp>
            <sp xml:id="SDZ1-Redna-40-1996-09-26.sp50">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? <stage>(Ne.)</stage> Razpravo zaključujem.
                  Glasovali bomo o amandmajih.</p>
               <p>Na glasovanje dajem amandma poslanske skupine SDS, v 76.b členu se prvi stavek
                  spremeni, tako da se glasi: Zbornica skrbi za zagotavljanje dejavnosti
                  projektiranja in izvajanja gradenj na področju tega zakona. Ugotovimo sklepčnost!
                  Obrazložitev glasu, gospod Ivo Hvalica.</p>
            </sp>
            <sp xml:id="SDZ1-Redna-40-1996-09-26.sp51">
               <speaker>IVO HVALICA:</speaker>
               <p>Hvala lepa. Obrazložitev glasu. Glasoval bom seveda za, ponavljam, glasoval bom
                  za, ker sem samo dodal tudi graditev, ne more biti to zbornica samo projektantov.
                  To je zbornica vseh, ki sodelujejo v procesu od začetka do konca. Prosim, da me
                  podprete. Hvala lepa.</p>
            </sp>
            <sp xml:id="SDZ1-Redna-40-1996-09-26.sp52">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj obrazložitev glasu.</p>
            </sp>
            <sp xml:id="SDZ1-Redna-40-1996-09-26.sp53">
               <speaker>ŽARKO PREGELJ:</speaker>
               <p>Spoštovani! Podpiram ta amandma, ki je v bistvu redakcijski amandma, saj zgolj
                  zagotavlja, da bo vsebina 51. člena konsistentna v novih členih, ki so se uvedli v
                  zakon. Tako, glejte, v 76.a členu v okviru tega člena jasno piše, da bo ta
                  zbornica zagotavljala strokovnost in varovanje javnega interesa na področju
                  graditve objektov ter varstva tretjih oseb in tako naprej, da se bodo varovali
                  interesi inženirjev, ki delajo pri graditvi objektov, urbanističnem načrtovanju in
                  tako naprej. Zakaj se v tem členu to lepo in jasno ne napiše, da gre tu za
                  graditev, mislim, da je to izključno redakcija, ki bo omogočila, da bodo ti členi
                  pod poglavjem inženirska zbornica v konsistentnem odnosu. Zato bom ta amandma
                  podprl. V kolikor si pa kdo to zbornico predstavlja kako drugače in se mu je tukaj
                  zapisalo tisto, kar bi čisto zares želel imeti, potem pa je na popolnoma napačni
                  poti in do take zbornice ne bo prišel. Hvala lepa.</p>
            </sp>
            <sp xml:id="SDZ1-Redna-40-1996-09-26.sp54">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Glasujemo. Ugotovimo sklepčnost! <stage>(44 prisotnih.)</stage> Znova
                  ugotavljam prisotnost! V dvorani nas je dovolj. <stage>(45 prisotnih.)</stage>
                  Tretje ugotavljanje, skladno s poslovnikom, čez 10 minut, ob 12.33 uri.</p>
               <p>Kolegice in kolegi, tretjič ugotavljam prisotnost v dvorani! Prosim, da potrdite
                  svojo prisotnost! Ugotavljam, da je navzočih 40 poslank in poslancev. Zbor je
                  nesklepčen. Sejo nadaljujemo ob 14.uri.</p>
            </sp>
            <stage type="time">(Seja je bila prekinjena ob 12.37 uri in se je nadaljevala ob 14.16
               uri.)</stage>
            <sp xml:id="SDZ1-Redna-40-1996-09-26.sp55">
               <speaker>PODPREDSEDNIK VLADIMIR TOPLER:</speaker>
               <p>Kolegice in kolegi, pričenjam nadaljevanje seje. Za popoldanski del seje so se
                  opravičili še gospod Marjan Šetinc in gospod Leo Šešerko. Ostale prosim, da
                  zasedejo svoja mesta in potrdijo prisotnost. Še vedno ugotavljam prisotnost v
                  dvorani. Vodje in sekretarje pozivam, da zagotovijo večjo prisotnost. Ugotovimo
                  sklepčnost! <stage>(44 prisotnih.)</stage></p>
               <p>Ponovno ugotavljam prisotnost. Pozivam sekretarje, vodje, da zagotovijo večjo
                  prisotnost v dvorani. Ugotovimo sklepčnost! <stage>(40 prisotnih.)</stage> Tretje
                  ugotavljanje prisotnosti bo čez 10 minut, skladno s poslovnikom.</p>
               <p>Prosim, da zasedete svoja mesta! Še vedno ugotavljam prisotnost v dvorani! Lepo
                  prosim, da zasedete svoja mesta in omogočite nadaljevanje seje! Kolegice in
                  kolegi, lepo prosim, da zasedete svoja mesta in omogočite nadaljevanje seje! Še
                  vedno ugotavljam prisotnost v dvorani, tretjič! <stage>(50 prisotnih.)</stage>
                  Zbor je sklepčen in lahko odloča.</p>
               <p>Smo pri glasovanju o amandmajih k 51. členu. Glasujemo o amandmaju poslanske
                  skupine Socialdemokratske stranke, ki se glasi: V 76.b členu se prvi stavek
                  spremeni, tako da se glasi: Zbornica skrbi za zagotavljanje dejavnosti
                  projektiranja in izvajanja gradenj na področju tega zakona. Ugotovimo sklepčnost!
                  Obrazložitev glasu, gospod Geržina, izvolite. Vmes pa ugotavljam prisotnost!</p>
            </sp>
            <sp xml:id="SDZ1-Redna-40-1996-09-26.sp56">
               <speaker>MIROSLAV GERŽINA:</speaker>
               <p>Hvala lepa za besedo gospod podpredsednik. Spoštovane poslanke, poslanci,
                  predstavniki Vlade! Ta amandma bi bil nekako smiselen, če bi enostavno v 76.b
                  členu, kjer piše, zbornica skrbi za strokovni razvoj projektiranja in
                  urbanističnega načrtovanja, namesto "in" dali vejico: urbanističnega načrtovanja
                  in graditeljstva, to se pravi izvajanja, zagotavlja in tako naprej pogoje za delo
                  svojih članov in zastopa njihove interese ter izvaja strokovno nadzorstvo nad
                  delom svojih članov. Zakaj? Zaradi tega, ker v 4 alinei piše, zagotavlja izvajanje
                  strokovnih izpitov po določbah tega zakona, mislim to velja tudi za izvajalce, kot
                  mi je bilo rečeno in mislim, da bi bilo primerno. Tu je nastal proceduralni
                  zaplet. Jaz mislim, da predlagalec lahko spremeni svoj amandma, ker še nismo
                  glasovali, smo še pred glasovanjem, v bistvu obrazložitev glasu in da je primerno,
                  da se ta zadeva tako dopolni, se pravi, dali bi noter še graditeljstvo. Zato
                  predlagam proceduralno, da se Državni zbor odloči, da v bistvu velja toliko, da se
                  odpre spet splošna razprava, da se omogoči spremembo tega amandmaja. Hvala
                  lepa.</p>
            </sp>
            <sp xml:id="SDZ1-Redna-40-1996-09-26.sp57">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina, vi ste obrazložili svoj glas. Jaz sem dolžan dati
                  proceduralno pojasnilo. Mi smo že začeli glasovati. Razprava je bila končana in
                  skladno s poslovnikom je to v 193. členu zelo jasno napisano in ne morem. Želi še
                  kdo obrazložiti svoj glas, potem ko bomo izglasovali? Ne, gospod Geržina, ni
                  obrazložitve glasu, mi smo med glasovanje. Boste dobili takoj potem. Ne, boste
                  lahko imeli potem. Gospod Geržina prosim, da zasedete svoje mesto, da vam
                  odgovorim. Če smo kršili poslovnik, ne navajajte, da ga kršim jaz. Jaz ga ne bom
                  kršil. Želi še kdo obrazložitev svojega glasu? Ugotovimo sklepčnost! <stage>(46
                     prisotnih.)</stage></p>
               <p>Kdo je za amandma, ki sem ga prebral? <stage>(16 poslancev.)</stage> Je kdo proti?
                     <stage>(21 poslancev.)</stage></p>
               <p>Ugotavljam, da amandma ni bil sprejet.</p>
               <p>Proceduralno ima gospod Ivo Hvalica. Izvolite.</p>
            </sp>
            <sp xml:id="SDZ1-Redna-40-1996-09-26.sp58">
               <speaker>IVO HVALICA:</speaker>
               <p>Hvala lepa. Tudi iz proceduralnih razlogov je zdaj nastala situacija, da smo nekaj
                  sprejeli, kar je nesprejemljivo. In kljub temu, da sem dobil neke sugestije, da
                  pustimo ta zakon naprej, saj bo čez dva meseca ponovno podvržen spremembi, ne vem,
                  kako naprej in zato prosim v imenu poslanske skupine pol ure odmora. Hvala.</p>
            </sp>
            <sp xml:id="SDZ1-Redna-40-1996-09-26.sp59">
               <speaker>PODPREDSEDNIK VLADIMIR TOPLER:</speaker>
               <p>Seveda so odmori poslanskih skupin za to, da se posvetujejo. Uporabite čas za
                  posvetovanje, kot sem razumel gospoda Iva Hvalica. Odrejam pol ure odmora. Sejo
                  nadaljujemo ob 15.00 uri, prosim pa, da zagotovite prisotnost, da bomo lahko
                  končali to točko.</p>
            </sp>
            <stage type="time">(Seja je bila prekinjena ob 14.35 uri in se je nadaljevala ob 15.04
               uri.)</stage>
            <sp xml:id="SDZ1-Redna-40-1996-09-26.sp60">
               <speaker>PODPREDSEDNIK VLADIMIR TOPLER:</speaker>
               <p>Ugotavljam prisotnost v dvorani! Prosim, da potrdite svojo prisotnost! Prosim
                  sekretarje in vodje, da zagotovijo, da nas bo v dvorani več in da tako omogočijo
                  delo Državnega zbora. Še vedno ugotavljam prisotnost v dvorani! <stage>(29
                     prisotnih.)</stage> Drugič ugotavljamo prisotnost v dvorani! Še vedno drugič
                  ugotavljam prisotnost v dvorani! <stage>(36 prisotnih.)</stage> Še zadnjič bomo
                  danes ugotavljali prisotnost čez 10 minut. Prosim, da zagotovite prisotnost.</p>
            </sp>
            <sp xml:id="SDZ1-Redna-40-1996-09-26.sp61">
               <speaker>PODPREDSEDNIK VLADIMIR TOPLER:</speaker>
               <p>Še vedno ugotavljam prisotnost! Še je čas, da potrdite svojo prisotnost!
                     <stage>(54 prisotnih.)</stage></p>
               <p>Kdo je za amandma k 51. členu, ki ga predlaga poslanska skupina SKD? <stage>(25
                     poslancev.)</stage> Je kdo proti? <stage>(22 poslancev.)</stage></p>
               <p>Ugotavljam, da je amandma pod točko 2 sprejet.</p>
               <p>Imamo amandma poslanske skupine Socialdemokratske stranke po točko 3. V 76.b členu
                  se doda nova osma alinea, ki se glasi: 8. s soglasjem Vlade določa minimalne
                  tarifne pogoje, ki zagotavljajo potrebno kvaliteto in nadzira njihovo upoštevanje.
                  Želi kdo obrazložiti glas? Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je amandma sprejet.</p>
               <p>Imamo še en amandma poslanske skupine Socialdemokratske stranke. V 76.c členu se
                  črtata 2. in 5. točka. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da smo tudi ta amandma sprejeli.</p>
               <p>K 58. členu imamo amandma skupine poslancev, prvopodpisani gospod Geržina. V
                  besedilu 58. člena se besede "biti pooblaščena inženirja s strokovnim izpitom"
                  nadomestijo z besedo "imeti naziv diplomiran inženir gradbeništva ali diplomirani
                  inženir arhitekture, najmanj pet let delovnih izkušenj ter opravljen strokovni
                  izpit". Želi kdo o členu, o amandmaju, besedo? <stage>(Ne.)</stage></p>
               <p>Na glasovanje dajem amandma. Ugotovimo sklepčnost! Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je amandma sprejet.</p>
               <p>K 6. členu imamo amandma. Ker ni bil člen amandmiran v drugi obravnavo, so
                  amandmaji brezpredmetni in imamo amandma k 61. členu. Predlagatelj je poslanska
                  skupina Socialdemokratske stranke. Prosim, da poslušate, ker ga nimate, ker je bil
                  k 60. členu in je to sedaj popravljen amandma k 61. členu. K 61. členu se doda nov
                  odstavek, ki se glasi: "Poleg nalog, določenih v 76.b členu, zbornica skrbi tudi
                  za strokovni razvoj graditeljstva". Želi kdo besedo?</p>
               <p>Gospod Hvalica. Izvolite.</p>
            </sp>
            <sp xml:id="SDZ1-Redna-40-1996-09-26.sp62">
               <speaker>IVO HVALICA:</speaker>
               <p>Hvala lepa. To je torej tekst, ki v bistvu dodaja samo graditeljstvo, vse ostalo
                  je pravzaprav nespremenjeno. Skratka, gre samo za kompletacijo teksta, da bo ta
                  zbornica kompletna. Samo za to. Hvala.</p>
            </sp>
            <sp xml:id="SDZ1-Redna-40-1996-09-26.sp63">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Bomo takoj glasovali, samo da dobimo še mnenje
                  sekretariata. Želi kdo besedo? <stage>(Ne.)</stage></p>
               <p>Amandma dajem na glasovanje. Ugotovimo sklepčnost! <stage>(51
                  prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(15
                     poslancev.)</stage></p>
               <p>Ugotavljam, da smo amandma sprejeli.</p>
               <p>Ker nimamo več amandmajev, sprašujem sekretariat, ali je potrebno zakon medsebojno
                  uskladiti?</p>
               <p>Gospod Baškovič. Izvolite.</p>
            </sp>
            <sp xml:id="SDZ1-Redna-40-1996-09-26.sp64">
               <speaker>MILAN BAŠKOVIČ:</speaker>
               <p>Hvala lepa. Vsaj na treh točkah se že očitno kažejo nekonsistentnosti. Prva je
                  tisti primer, na katerega smo že prej opozarjali, glede skupnega naziva za
                  gradbeno dovoljenje ali dovoljenje itn. ... da ima spet amandma, v petem odstavku
                  1. člena se je črtal tisti cel navedek, tako da je sedaj gradbeno dovoljenje
                  izpadlo oziroma ostaja v osnovnem tekstu. V tem tekstu sprememb in dopolnitev, pa
                  se uvaja šele v 33. členu nov pojem, gradbeno dovoljenje oziroma skupno itn. Se
                  pravi, lokacijsko in gradbeno se pojavlja kot skupen termin, skupno gradbeno
                  dovoljenje in v nadaljevanju se potem izvaja kot pojem, dovoljenje kar tako,
                  tisto, kar je bilo sicer drugod izčiščeno, tukaj je pa ostalo odprto. S tem
                  amandmajem se je stvar obrnila, tako da imamo v zakonu zopet skozi cel integralni
                  tekst gradbeno dovoljenje. V teh novitetah se pa uvaja termin dovoljenje kot
                  skupni pojem za gradbeno dovoljenje in skupno, tisto z lokacijskim. Tako da je to
                  treba sedaj spraviti na čisto. Ali eno ali drugo speljati in se potem tudi
                  pojavlja na številnih mestih ta nejasnost. Drugo je, amandma, ki je bil sprejet k
                  16. členu, kjer gre za strokovne pogoje oziroma nazive teh pooblaščenih
                  investitorjev oziroma inženirjev. Isto se pa pojavlja samo kot izvedba, ampak kjer
                  se še bolj potem po področjih diferencira v 18. členu. Ta dva sta vzročno
                  povezana. Tam pa amandma ni bil sprejet, tako da imamo v dveh situacijah, ki
                  govorita o istih profilih z enakimi nalogami, samo enkrat na splošno, enkrat pa po
                  področjih, med seboj protislovne rešitve o zahtevanih teh strokovnih nazivih in
                  pogojih. To je druga. Ta, ki je bila pa sedaj sprejeta k 61. členu ali 60. členu,
                  kakor se je to že preoblikovalo, pa seveda po sistematiki ne sodi v te končne
                  prehodne določbe, ampak bi kvečjemu spadala k določbi, ki govori o tej zbornici in
                  njenih nalogah. Tako, da sistemsko ne more biti na koncu tam med prehodnimi
                  določbami in je treba to sedaj spraviti v sklad s temeljnim besedilom in ga tja
                  prenesti oziroma med seboj stvar urediti. To so tri stvari, ki so očitne. Hvala
                  lepa.</p>
            </sp>
            <sp xml:id="SDZ1-Redna-40-1996-09-26.sp65">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Glede na to je zakon sedaj neusklajen. V skladu s 198. členom je
                  potrebno, da se pripravijo uskladitveni amandmaji in zato to točko prekinjam in
                  Vlado pozivam, da pripravi amandmaje.</p>
               <p>Nadaljevali bomo z <title>TRETJO OBRAVNAVO PREDLOGA ZAKONA O ZAGOTAVLJANJU
                     SREDSTEV ZA PRESTRUKTURIRANJE PROIZVODNJE V POSLOVNEM SISTEMU
                     SALONIT-ANHOVO</title>. Proceduralno gospod Kocijančič, izvolite.</p>
            </sp>
            <sp xml:id="SDZ1-Redna-40-1996-09-26.sp66">
               <speaker>MAG. JANEZ KOCIJANČIČ:</speaker>
               <p>Spoštovani podpredsednik, kolegice in kolegi! Mislim, da je korektno, da ta
                  proceduralni predlog podam med dvema točkama dnevnega reda. Vi se spominjate, da
                  smo na dnevni red, na moj predlog, uvrstili posebno točko - predlog za razrešitev
                  generalnega državnega tožilca, ker gre za točko, ki je zelo formalna in ki terja
                  prisotnost generalnega državnega tožilca, predlagam, da odredimo, kdaj bo ta točka
                  obravnavana. Moj predlog je, da se za to določi četrtek v prihodnjem tednu, da bi
                  lahko parlament na ustrezen in pravnoveljaven način vse tiste, ki morajo pri tej
                  točki sodelovati, predvsem pa generalnega državnega tožilca, povabil.</p>
            </sp>
            <sp xml:id="SDZ1-Redna-40-1996-09-26.sp67">
               <speaker>PODPREDSEDNIK VLADIMIR TOPLER:</speaker>
               <p>Samo malo. Bomo najprej o enem izglasovali, nato pa o drugem. Na glasovanje dajem
                  proceduralni predlog, da točko - razrešitev generalnega državnega tožilca opravimo
                  v četrtek 3. oktobra. Ugotovimo sklepčnost! <stage>(32 prisotnih.)</stage> Drugič
                  ugotavljam prisotnost! <stage>(30  prisotnih.)</stage> Tretjič ugotavljamo
                  prisotnost ob 15.41 uri.</p>
            </sp>
            <stage type="time">(Seja je bila prekinjena ob 15.10 uri in se je nadaljevala ob 15.40
               uri.)</stage>
            <sp xml:id="SDZ1-Redna-40-1996-09-26.sp68">
               <speaker>PODPREDSEDNIK VLADIMIR TOPLER:</speaker>
               <p>Ugotavljam prisotnost! Ugotavljam, da je navzočih 28 poslank in poslancev. Imamo
                  pa še obvestilo poslanske skupine Slovenskih krščanskih demokratov, ki me
                  obveščajo, da o tej točki, ki zadeva generalnega državnega tožilca, doktorja
                  Antona Drobniča in tudi pri proceduralnih točkah, ki se slučaja tičejo, stopili v
                  legitimni inštrument obstrukcije. Z vljudnimi pozdravi! Podpisan gospod Polajnar.
                  Jaz bom naredil še en poskus in prosim, da ob štirih, če je možno, zagotovite
                  prisotnost, da končamo zakon o Salonitu Anhovo. Ob 16. uri nadaljujemo sejo.</p>
            </sp>
            <stage type="time">(Seja je bila prekinjena ob 15.46 uri in se je nadaljevala ob 16.00
               uri.)</stage>
            <sp xml:id="SDZ1-Redna-40-1996-09-26.sp69">
               <speaker>PODPREDSEDNIK VLADIMIR TOPLER:</speaker>
               <p>Ugotovimo sklepčnost! Kolegice in kolegi, sedaj ugotavljamo prisotnost v dvorani,
                  sedaj ne rabite obstrukcije. Potem, ko bomo pa začeli, bom pa povedal, kaj je s
                  proceduralnim predlogom. Tudi ti listki, da bodo tudi druge stranke delale
                  obstrukcijo, ne bodo potrebni. Ko bomo sklepčni, bom povedal nekaj zanimivega.
                     ...<stage>(Smeh.)</stage>... Ugotovimo sklepčnost! Poslanska skupina Slovenskih
                  krščanskih demorkatov je napovedala obstrukcijo pri glasovanju o predlogu. Sedaj
                  ne glasujemo o predlogu. Sedaj ugotavljamo samo sklepčnost, da lahko pričnemo ali
                  ne pričnemo sejo. Da bo jasno. Še vedno ugotavljam prisotnost. Ugotovimo
                     sklepčnost!<stage>(51 prisotnih.)</stage></p>
               <p>Gospod Janez Kocijančič je, da ne bi onemogočal sprejem zakona o Salonitu Anhovo,
                  do katerega lahko pride zaradi najavljanja obstrukcije SKD in še nekaj očitno
                  nenajavljenih obstrukcij, proceduralni predlog umaknil in ga bo ponovil na
                  zasedanju Državnega zbora jutri zjutraj. S spoštovanjem. Predlagam, da nimamo več
                  novih proceduralnih predlogov in da gremo na obravnavo Salonita Anhovo. Ljudje so
                  ves čas v avli in pričakujejo naše rešitve. Želi kdo o predlogu zakona o
                  zagotavljanju sredstev za prestrukturiranje proizvodnje v poslovnem sistemu
                  Salonit Anhovo besedo? Smo v tretji obravnavi, govoriti v splošni razpravi k
                  tretji obravnavi.</p>
               <p>Gospod Kopač. Izvolite.</p>
            </sp>
            <sp xml:id="SDZ1-Redna-40-1996-09-26.sp70">
               <speaker>MAG. JANEZ KOPAČ:</speaker>
               <p>Hvala za besedo. Poslanska skupina LDS je predlagala amandma k novemu 11.a členu
                  oziroma v čistopisu za tretjo obravnavo je to 12. člen in predlagamo, da se
                  spremeni sprejeti tekst v drugi obravnavi na način, kot je pač razvidno iz
                  amandmaja. Pri tem predlagamo, da Republika Slovenija subsidiarno prevzema
                  obveznosti, ki bodo nastale za izplačilo odškodnin in pa predvidevamo proceduro v
                  zvezi s sporazumevanjem oziroma oblikovanjem komisije za to sporazumevanje. Zakaj
                  to predlagamo? Mislim, da je to zelo pomembno povedati. V drugi obravnavi je bil
                  namreč sprejet amandma skupine poslancev, ki govori o tem, da se obveznost za
                  izplačilo odškodnine enostavno prenese na državo. To ni več obveznost dotičnega
                  podjetja, na primer Salonit Anhovo.</p>
               <p>Prva polovica zakona, ki pa je bila preoblikovana v skladu z amandmaji Odbora za
                  finance, pa ima povsem drugo filozofijo, in ta filozofija je, da država pomaga
                  podjetju Salonit Anhovo pri izplačilu odškodnin oziroma odpravljanju posledic.
                  Sedaj je torej ostal prvi del zakona tak, drugi del pa predvideva enostaven prenos
                  obveznosti na proračun, čeprav je seveda poprej predvideno, da država pomaga
                  Salonitu Anhovo pri odpravljanju tega. Torej postane prvi del zakona o nekaterih
                  določbah brezpredmeten. Vendar menim, da je slabo, da bi postal brezpredmeten,
                  kajti amandma, kot ga je vložila skupina poslancev v drugi obravnavi in predvideva
                  avtomatičen prenos obveznosti odškodnin na državni proračun, seveda pomeni neke
                  vrste bianco menico za državni proračun. Pomeni, da se na primer Salonit Anhovo
                  povsem znebi skrbi v zvezi s pogajanjem ali pa z razgovorom s svojimi zaposlenimi.
                  Pomeni ta sprejeti amandma v drugi obravnavi, da se podjetniški rizik, to je zelo
                  pomembno, podjetniški rizik prenaša na državo. Tak podjetnik bi bil vsakdo.
                  Posluje, posluje, kar pa naredi škode, za katero mora izplačati odškodnino, pa
                  plača država. Tak pristop je seveda pristop klasičnega liberalizma iz 19. stoletja
                  in menim, da je za moderno državo nesprejemljiv. Zato se mi zdi pomembno zapisati,
                  da Republika Slovenija, če že prevzema odgovornost, prevzema odgovornost
                  subsidiarno, kar pomeni, da sicer vstopa v razmerje med zaposlenimi in podjetjem,
                  vendar šele na drugem mestu, poprej pa je itak predvideno, da pa pomaga podjetju
                  pri urejanju teh odškodnin. To je prvič pomembno zaradi neke vrste zaščite
                  državnega proračuna, kajti veste, da je odnos med zaposlenimi in podjetjem lahko
                  po finančnih posledicah čisto drugačen, torej manjši kot odnos med dotičnim
                  zaposlenim in državo, kjer zadaj stoji velik državni proračun in so seveda tudi
                  merila za odškodnine lahko povsem drugačna. Drugič pa se mi zdi to pomembno zaradi
                  filozofije, ki jo vnaša sedaj sprejeti tekst, torej v drugi obravnavi sprejeti
                  tekst in o čemer sem že govoril,  torej tekst, ki predvideva, da podjetniški rizik
                  enostavno preide na državo. To se mi zdi nesprejemljivo in res svarim poslance
                  tega Državnega zbora, da tudi predvolilna vročica, katere rezultat je delno tudi
                  ta zakon ali pa ne samo zakon kot tak, ampak nekatere rešitve v tem zakonu, ni
                  vredna toliko, da bi uvedli nek koncept ali pa neko filozofijo razmišljanja v
                  zakonodajo, kajti to je presedan, zaradi katerega bi nas potem še mnogo let bolela
                  glava. Hvala lepa.</p>
            </sp>
            <sp xml:id="SDZ1-Redna-40-1996-09-26.sp71">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pečanova.</p>
            </sp>
            <sp xml:id="SDZ1-Redna-40-1996-09-26.sp72">
               <speaker>BREDA PEČAN:</speaker>
               <p>Hvala lepa. Kot rešitev problema, ki ga je gospod Kopač nakazal, to je problema
                  neusklajenosti tretjega odstavka 3. člena in novega 12. člena v čistopisu zakona,
                  smo v skupini poslancev ponudili dodatno besedilo v prvem odstavku novega 12.
                  člena, ki pojasni, da država prevzame obveznosti za plačilo odškodnin kot pomoč iz
                  3. odstavka 3.a člena gospodarskim družbam iz tretjega odstavka 3.a člena tako, da
                  se s tem pojasni, da je prevzem obveznosti za plačilo odškodnin mišljen kot pomoč
                  gospodarskim družbam pri izplačilu odškodnin delavcem, ki so zboleli zaradi dela v
                  okolju kjer je veliko azbesta, bilo veliko azbesta. Torej to je rešitev, ki
                  omogoči konsistentnost zakona, istočasno pa tukaj moram reči, da o kakšnem
                  liberalizmu 19. stoletja si sploh ne morem predstavljati, ker v 19. stoletju prav
                  gotovo država ni pomagala firmam, kadar je šlo za reševanje kadrovsko socialnih
                  problemov v podjetjih, se pravi, da bi to bilo kvečjemu kaj drugega, ne pa
                  liberalizem. Ampak pustimo to. To je pač miselni utrinek in lahko tudi duhovit
                  zaradi svoje absurdnosti. Moram pa reči, da je to prav gotovo tisto, kar vedno
                  bolj in bolj iz vseh informacij, ki jih dodatno dobivamo in dobivam v zvezi z
                  azbestom, da je to pravzaprav tisto, kar država mora storiti glede na to, kar je
                  opustila, pa bi lahko storila v preteklih desetletjih. Hvala.</p>
            </sp>
            <sp xml:id="SDZ1-Redna-40-1996-09-26.sp73">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Pregelj.</p>
            </sp>
            <sp xml:id="SDZ1-Redna-40-1996-09-26.sp74">
               <speaker>ŽARKO PREGELJ:</speaker>
               <p>Spoštovani! Želim zgolj podati svoje mnenje do amandmaja k 11.a členu, in sicer s
                  čisto ekološkega stališča. Tako kot je sedaj predlagano, menim, da je tako
                  besedilo sprejemljivo, predvsem zato, ker se s takim pristopom enakopravno
                  obravnavajo vsi onesnaževalci. Gre za to, da dejansko ohranimo načelo iz zakona o
                  varstvu okolja, da v prvi vrsti je onesnaževalec dolžan poplačati škodo, ki jo je
                  ustvaril okolju in ljudem. V drugi vrsti pa lahko ugotovimo, da bo ta tovarna z
                  preusmeritvijo na neazbestno proizvodnjo pridobila na podlagi tega zakona sredstva
                  iz državnega proračuna in na ta način bo pomemben del te tovarne postal državen in
                  do država že v tej vlogi, jasno kot delni lastnik, prevzela del odgovornosti tudi
                  iz teh odškodnin, tako da bo že v tem smislu prevzela verjetno vsaj polovico od
                  teh stroškov. Tako, da osebno menim, da gre vsaj zaenkrat za korektno rešitev in
                  da je s tega stališča sprejemljivo. Hvala lepa.</p>
            </sp>
            <sp xml:id="SDZ1-Redna-40-1996-09-26.sp75">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Geržina.</p>
            </sp>
            <sp xml:id="SDZ1-Redna-40-1996-09-26.sp76">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsednik. Mene je zmotilo to, kar so napisali
                  kolegi iz liberalne demokracije "subsidiarno". Točno vemo, "subsidiarno", kaj to
                  pomeni za Anhovo. Zaradi tega smo šli tudi v sprejemanje tega zakona, da se ta
                  zadeva, ti problemi rešijo. Subsidiarno bi pomenilo, naj podjetje, to se pravi
                  nižji, naredi tisto, kar upa, če ne bo država. V tem primeru pomeni samo to, v
                  drugih besedah, se spravi Anhovo v stečaj in potem bo pač država opravila tisto,
                  kar normalno v drugih podjetjih opravlja. To je to. In to, da ne bom rekel, da je
                  čisti "blef". Mogoče se je komu zapisalo subsidiarno, ker ne ve, kaj je to
                  subsidiarno. Govorijo o liberalizmu. Subsidiarnost je prinesel krščanski socialni
                  nauk s konca prejšnjega stoletja. Pri nas ga je uvedel Janez Evengalist Krek in
                  mislim, da liberalizem pa res s tem nima prav nobene zveze. In zato mogoče je
                  tukaj malo napake. Pravim pa še enkrat, to je zlom sistema Anhovo v tem primeru,
                  ko govorimo, potem pa država prevzame in bo, namesto, da bi rešila, tako kot smo
                  mi predvideli, pač reševala po gasilski akciji še enkrat, ne vem pa, kam bodo
                  ljudje šli. Zato sem proti temu amandmaju. Hvala lepa.</p>
            </sp>
            <sp xml:id="SDZ1-Redna-40-1996-09-26.sp77">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Kopač.</p>
            </sp>
            <sp xml:id="SDZ1-Redna-40-1996-09-26.sp78">
               <speaker>MAG. JANEZ KOPAČ:</speaker>
               <p>Hvala za besedo. Iz nastopa gospe Pečanove in gospoda Geržina izhaja, po mojem
                  mnenju, nerazumevanje ali pa, ki je morda naključno, morda je pa hoteno, tega
                  odnosa. Poglejte, najprej da začnem zgodbo s klasičnem liberalizmom. Takrat so pač
                  nastajali stroški, skratka neke stvari, ki niso bile upoštevane kot cena
                  proizvodnje, so se prenašale na nekoga abstraktnega. Onesnaževalo se je okolje in
                  to ni bilo vključeno v ceno. Poškodovalo se je zaposlene in to ni bilo vključno v
                  ceno. To se je pač dogajalo v industrializaciji, v času industrializacije v vseh
                  državah tega sveta. Potem je seveda prišla, postopoma prihajala zakonodaja, ki je
                  proizvajalcem, torej konkretno recimo Salonitu Ahnovo, lahko bi rekli za
                  ilustracijo, predvidela, da mora na svoje stroške poskrbeti za sanacijo, ali
                  okolja ali za zaščito zaposlenih ali kogarkoli že in naš amandma predvideva, da ta
                  odnos med zaposlenim in podjetjem, med tistim zaposlenim, ki zaradi posledic
                  proizvodnje, kakršna je, utrpi neko škodo, telesno ali kakšno drugo, seveda ta
                  odnos ostane, odnos med zaposlenim in tem podjetjem. Vaš amandma oziroma ta
                  amandma, ki je bil pa sprejet kot novi 11.a člen v drugi obravnavi, pa pravi,
                  avtomatično tega odnosa ni več, obveznost za izplačilo odškodnin, kakršnekoli že
                  so, preidejo na državni proračun in tudi pojasnjevalna določba, ki jo je gospa
                  Pečanova omenila kot amandma na prvi odstavek 12. člena, seveda ne reši nič
                  oziroma je popolnoma nepotrebna zato, ker pravi - ta pojasnjevalna določba - da
                  tista pomoč, ki je v prvem delu zakona predvidena, tisti znesek, ki je v prvem
                  delu zakonu predviden kot pomoč države, na primer Salonitu Anhovo, se šteje, da to
                  gre za te odškodnine. Je popolnoma vseeno, kaj tam piše. Če piše, da država
                  prevzema obveznosti, jih bo pač prevzela, kakršnekoli že bodo. Če bodo zaposleni
                  uveljavljali neko odškodnino, na primer na sodišču, bodo pač s tem, na podlagi te
                  določbe, ki ste jo vi predlagali v drugi obravnavi in je bila sprejeta, tožili
                  državni proračun. Podjetje Salonit Anhovo se bo seveda znebilo skrbi, to je res,
                  ampak treba je vedeti, da je ta zakon poleg tega, da poizkuša sanirati probleme
                  ljudi, ki so utrpeli škodo zaradi vdihavanja azbestnega prahu, je tudi zakon, ki
                  je namenjen temu, da se bilanca Salonita Anhova očisti in se ga pripravi za
                  lastninjenje. Tega se je pač treba zavedati in jaz seveda razumem, da gospodu
                  Fundi ali pa gospodu Vižintinu zelo odgovarja, da se enostavno vse obveznosti
                  prenesejo na državo, da se podjetje Salonit Anhovo znebi te skrbi do zaposlenih,
                  ne govorim do lokalnega okolja, kajti ta skrb tukaj ni razčiščena v tem predlogu
                  zakona ali pa te posledice niso razčiščene in da se seveda pripravi za
                  lastninjenje. Vse lepo in prav, ampak jaz menim, da je to unikaten primer,
                  kakršnega do sedaj še nismo imeli, da seveda ni zanj nobene potrebe, čim smo
                  sprejeli določbe, ki predvidevajo, da bo državni proračun s takim in takim zneskom
                  pomagal temu podjetju pri sanaciji problemov in svarim pred tem, da bi to
                  filozofijo, torej neposredne odgovornosti za podjetniški rizik enostavno
                  prevzemala avtomatično država, ne pa da država vstopa kot nekdo, ki pomaga,
                  osnovni odnos pa še vedno ostane med podjetjem in zaposlenim. Če se uzakoni ta
                  filozofija, je pač moč pričakovati, da bo nekdo drug, skratka, da bo neko drugo
                  podjetje v Sloveniji, ki uporablja neko nevarno snov pri svoji proizvodnji in ima
                  zaradi tega delovne invalide, preprosto upravičeno zahtevalo po vzoru tega zakona,
                  da to, kar je pač odškodnin, ki jih zaposleni terjajo, prevzame država, oni pa še
                  naprej poslujejo tako kot so, ali morda celo tako, da zaposlenim nudijo še zaščito
                  na delovnem mestu kot doslej. To je ta temeljni premik v filozofiji kakršnega
                  prinaša to, kar je bilo sprejeto v drugi obravnavi. Če ste opazili 7. člen, ki
                  predvideva predčasno upokojevanje, ki se je meni osebno zdel izredno sporen, nismo
                  ga amandmirali, čeprav vemo, da bo izjemno drag, ampak vemo, da v tem parlamentu,
                  posebej v tej predvolilni vročici pač ne bi uspeli z nobenim predlogom.</p>
               <p>11.a člen, ki pa ne uvaja samo stroškov, ampak uvaja drugačno filozofijo urejanja
                  odnosov med državo, podjetjem in zaposlenimi, se mi pa zdi tako bistven, da rotim
                  res, da se ga sprejme na način, kot smo mi predlagali, z amandmajem, torej, da
                  država prevzema samo subcidiarno odgovornost.</p>
               <p>In še tistim, ki govorijo, da država ni v preteklosti postorila vsega, kar bi
                  lahko, torej ni sprejela bolj ostrih okoljevarstvenih predpisov. Sankcije iz tega
                  izhajajo pravzaprav že iz zakona o obligacijskih razmerjih. Državo se lahko toži
                  zaradi opustitve nekaterih dejanj, in to nima nobene zveze s tem zakonom v zvezi z
                  azbestom. To velja tudi za vse druge primere. Zato tega problema med nekom, ki je
                  bil zaradi nečesa prizadet, in državo, ta problem je načelno urejen v ustavi in v
                  zakonu o obligacijskih razmerjih. Vi pa ste tukaj v drugi obravnavi uvedli
                  drugačen odnos, ki poleg tega, kar sem omenil, da velja po zakonu o obligacijskih
                  razmerjih in po ustavi, predvideva nič več in nič manj kot prenos podjetniškega
                  rizika na državo. To, poudarjam, je nesprejemljivo in zato predlagam, da se ta 12.
                  člen popravi kot predvideva naš amandma. Hvala.</p>
            </sp>
            <sp xml:id="SDZ1-Redna-40-1996-09-26.sp79">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Pečan replika.</p>
            </sp>
            <sp xml:id="SDZ1-Redna-40-1996-09-26.sp80">
               <speaker>BREDA PEČAN:</speaker>
               <p>Hvala lepa. Jaz ne morem drugače, se zato opravičujem vsem kolegom, da vam jemljem
                  čas, vendar treba je jasno definirati nekatere stvari. Predpisi, bom najprej tako
                  rekla, primerjati onesnaževanje okolja v 19. stoletju, klasičen primer je
                  onesnaževanja okolje v Veliki Britaniji v 19. stoletju. In onesnaževanje okolja v
                  moderni družbi tik pred letom 2000, ko so znani podatki o vplivu na okolje in
                  zlasti na zdravje zaposlenih, ki delajo v določenem okolju, pa je standard, ki ga
                  je predpisala ta država, ne govorim o državi Sloveniji, ampak država, ki je bila v
                  tistem času, ko je bil standard predpisan, pač tista, ki je izvajala oblast in
                  zakonodajo na celem tem prostoru, je ta standard zavezoval Salonit Anhovo in Donit
                  Medvode k bistveno višjim koncentracijam, ne da bi jih morali imeti, ampak
                  dovoljeval bistveno višje koncentracije azbestnih vlaken v ozračju, kot pa so jih
                  ta podjetja že pred 15 leti na delovnem mestu imela. Se pravi, govoriti o
                  subsidiarni odgovornosti države je popolnoma na glavo obrnjena stvar. Država ni
                  predpisala proizvajalcu, da bi na delovnem mestu zmanjšal koncentracijo na neko
                  normo, ki bi vsaj približno omogočila neko večjo zdravstveno varnost zaposlenih.
                  In sedaj bo država šele subsidiarno odgovarjala za finančne obveznosti
                  proizvajalca oziroma proizvodnje. Mislim, da tu ni logike, tu ni logike kolega
                  Kopač. Če bi ta država predpisala eno vlakno na kubični centimeter, pa bi Salonit
                  Anhovo in Donit imela sto vlaken na kubični centimeter, to je potem podjetniški
                  riziko in tukaj potem država nima sploh nobenega razloga, da bi sploh vstopala v
                  odnos med oškodovancem in tistim, ki je oškodovanca oškodoval. Potem ni razloga.
                  Če pa je razmerje obratno, da je proizvajalec imel koncentracijo eno vlakno na
                  kubični centimeter, država je pa predpisala največ sto vlaken, potem je pa mislim,
                  odnos zelo jasen. Oškodovanec se mora obrniti na tistega, ki je dopuščal v
                  preteklosti mnogo višje koncentracije, kot pa bi smele biti. Dopuščala je to
                  država. To je en razlog. Naš amandma, ki smo ga dali na nov 12. člen, pa samo
                  usklajuje zakon. Pojasnjuje kaj pomeni pomoč. Pomoč pomeni prevzem obveznosti za
                  plačilo odškodnin. In toliko, da se ne bi več ponavljali, to je bilo zelo jasno
                  povedano že najmanj desetkrat s te govornice pa tudi kako drugače. Mislim pa, da
                  lahko kdaj pa kdaj kakšnega strokovnjaka vprašamo, ali pa kaj preberemo, pa bomo
                  videli, da so resnice drugačne kot tisto, kar vi govorite.</p>
            </sp>
            <sp xml:id="SDZ1-Redna-40-1996-09-26.sp81">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Geržina.</p>
            </sp>
            <sp xml:id="SDZ1-Redna-40-1996-09-26.sp82">
               <speaker>MIROSLAV GERŽINA:</speaker>
               <p>Hvala lepa. Saj je res, gospod Lipoglavšek, ni treba vsega, ampak treba ponoviti
                  kakšno zadevo, ker se pozablja pa se ne posluša dobro. Namreč ena zadeva je, če bi
                  govorili o subsidiarnosti, če bi imeli tržno ekonomijo že včasih. Mi smo imeli
                  centralno plansko gospodarstvo, kjer ni bilo  dopuščeno posameznim subjektom v tem
                  gospodarstvu, da bi lahko delali oziroma bi morali delati tako kot delajo, ampak
                  je bilo določeno. In to, kar bo sedaj prevzela država, prevzame kot nekakšno rento
                  tem ljudem. Temu bi lahko rekli ekološka renta, po tem, kar je govorila gospa
                  Pečanova.</p>
               <p>Še druga stvar. Rekli ste, da bi bil presedan. Kaj so pa podjetja v Koržetovem
                  skladu, ko se jih je očistilo in dalo na lastninjenje, mi smo pa tukaj sprejeli
                  možnost, da se tudi lastninijo? Kje pa je tam subsidiarnost? Ali se je komu
                  drugemu dalo tiste dolgove, ki so bili, pa niso bili ekološki, ampak so bili,
                  kakršnikoli so bili in verjetno posledica tudi bivšega sistema planskega
                  gospodarstva in je država na to pristala, na sprejeme in da to očisti. Sedaj pa
                  tukaj izgleda malo večja številka, ali pa tudi ne glede na tista podjetja,
                  nekatera, ki so v Koržetovem skladu, pa se seveda borimo zato, da tega ne bi
                  naredili. Mislim, da smo dolžni to narediti, ker ni podjetniški sistem pripeljal
                  do tega, da podjetje danes ni zmožno ekološke rente plačati samo, ampak jo mora
                  država, ampak sistem. Saj pravim, mi pa smo kot država sedaj in kot Državni zbor
                  nasledniki tistega sistema in pač moramo tudi to rešitev najti. In zato predlagam,
                  da tega amandmaja liberalne demokracije ne sprejmemo. Hvala lepa.</p>
            </sp>
            <sp xml:id="SDZ1-Redna-40-1996-09-26.sp83">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Redna-40-1996-09-26.sp84">
               <speaker>IVO HVALICA:</speaker>
               <p>Hvala lepa. Spoštovani! Saj mi ne gre z jezika, ampak moram povedati, da ima
                  deloma gospod Kopač prav. Ne glede na to, mimogrede, ne vem, kje je našel
                  Vižintina. Ta že zdavnaj, vsaj formalno tam ni več, ampak pri tem pa gospod Kopač
                  pozablja, da je dejansko država v to industrijo, v to tako imenovano težko
                  industrijo, kot se je imenovala za časa realsocializma, v to industrijo je vlagala
                  in silila, ne glede na posledice, ki so bile tudi že takrat vidne na okolju;
                  takrat še nismo vedeli za azbestozo, za azbest, ampak okolica Anhovega je bila
                  bela. Tam nisi mogel trgati sadja z dreves. Torej silila je, povečevala
                  proizvodnjo, da je reševala lastne ekspanzionistične, megalomanske gradbene
                  načrte. To je bila doba gradenj velikih površin, hal. Vse bi obetonirali, celo
                  gozdove bi obetonirali. Cement je bil sinonim.</p>
               <p>Spominjam se reklame, obcestne reklame, zgradili bomo novo tovarno cementa z
                  zmogljivostjo, mislim, da je bilo milijon ton. In kako so vsi izgovarjali tisto
                  besedo, kot da je to kakšna beseda svetega pisma, brez da bi pomislili, kakšno
                  polucijo, kakšno onesnaževanje bo to prineslo. In vis-ŕ-vis temu jasno je tudi
                  azbestna proizvodnja tekla. Danes ga ni kraja v Sloveniji, ga ni kraja v
                  Sloveniji, ki ne bi imel vgrajenega proizvoda Salonit Anhovo, proizvoda, ki je,
                  danes ugotovljeno, bil izdelan na škodo prebivalcev Anhovega in Soške doline.
                  Danes je to jasno. Jaz sem postavil Ministrstvu za okolje in prostor, Ministrstvu
                  za zdravstvo dve vprašanji, dolgo sem čakal odgovor, potem sem dobil to precej,
                  moram priznati, elaborirano, žal samo ocena oziroma analiza, presek, posnetek
                  stanja in sem se malo ustrašil, posebno, ko sem videl tisto tabelo bolezni, ki jo
                  imate na začetku v Poročevalcu, kjer je objavljen ta zakon. Torej, absolutno gre
                  za dolžnost te države, ne glede na eventualne možne špekulacije, ki jih tudi
                  dopuščamo, ne glede na eventuelne možne računice nekaterih. Gre za dolžnost te
                  države, da tem ljudem pravzaprav, ampak samo tistim pravzaprav, najnujnejšim,
                  tistim, ki so že zboleli, ki niso več zdravi, da tistim, in ki so tudi potencialni
                  bodoči invalidi, da neko minimalno rento; to vse skupaj ni nič. Ali vi sploh
                  veste, da se cene življenja ne da izračunati. Tam imajo različne cene. Zavisijo od
                  odvetnika, v Združenih državah je ne vem koliko visoka, slišal sem sicer res, da v
                  neki naši zavarovalnici je ta cena enega življenja silno nizko ocenjena. Tu ni
                  cene za eno življenje. Zadnjič sem vam prebral to pismo, ki so ga pisali
                  prebivalci Anhovega, ki pravijo, da je malo družin pri nas, ki so tako srečne, da
                  imajo samo enega bolnika. Pa veste, kaj to pomeni, hipotetično imeti nekoga v
                  hiši, za katerega veš, da ima neki precej, bi rekel, viden transparentni limit. To
                  je grozljivo, malo pomislite, kako to izgleda! Torej, kakorkoli že, to, kar je tu
                  predvideno, to je minimalna renta, ki jo mora država dati, to je obliž na najbolj
                  skelečo rano. Vse, kar bi pripadlo tem ljudem kot renta za to, da so izdelovali
                  izdelke, s katerimi so drugi pokrivali strehe, gradili vodovode in kanalizacijo,
                  vse to bo nemogoče kdajkoli poplačati. Torej, naredimo vsaj to minimalno, kar se
                  narediti da in zato prosim, mi smo že sprejeli ta amandma. Predlagam kompromis,
                  naj se umakneta oba amandmaja, tako gospoda Kopača, kot, ne vem, kdo je podpisan
                  na našem prvem amandmaju k 7. členu, ali je prvi podpisani Madon ali je Breda
                  Pečan, sem ga sopodpisal, oba naj se umakneta in naj ostane pri tistem, kar smo
                  včeraj sprejeli. To je, ponavljam, kompromis, sugeriran kompromis z moje strani.
                  Hvala lepa.</p>
            </sp>
            <sp xml:id="SDZ1-Redna-40-1996-09-26.sp85">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo o splošni razpravi? Gospod Kopač.</p>
            </sp>
            <sp xml:id="SDZ1-Redna-40-1996-09-26.sp86">
               <speaker>MAG. JANEZ KOPAČ:</speaker>
               <p>Hvala lepa. Da ne bi ostala stvar nerazumljena. To, da bo državni proračun
                  participiral pri sanaciji težav Salonita Anhovo, je nesporno in to piše v 2., 3.,
                  4. in 5. členu, mislim, da v vseh teh. Predvideno je s kolikšno vsoto, predvideno
                  je kdaj. Vse to je predvideno. Ampak 12. člen pa predvideva, da to sicer velja,
                  ampak obveznost iz plačila odškodnin, ki je sicer že prej tam predvidena, se pa ne
                  glede na vse tisto pa prenese na državni proračun, in državni proračun bianco za
                  to jamči. Jaz nisem za to. Sem za to, da država pomaga pri izplačilu odškodnin, da
                  pomaga tudi pri subvencioniranju oziroma plačilu predčasnega upokojevanja, vendar
                  mora to potekati v odnosu med zaposlenim in podjetjem, ne pa v odnosu med
                  zaposlenim in državo. Zato smo predvideli subsidiarno odgovornost oziroma
                  subsidiarna jamstva. Predlog zakona kot je zdaj oblikovan in če bi bil sprejet naš
                  amandma, seveda predvideva, da država pomaga Salonitu Anhovo in so predvidene
                  vsote. Tukaj ni nobene dileme in ko nekateri govorci tukaj govorite: "Dolžni smo
                  jim to." Je že zapisano, da smo jim dolžni, ampak ne na tak način, ne v
                  neposrednem odnosu do zaposlenih, ker to pomeni, da potem lahko vsakdo - veste,
                  koliko je takih proizvodenj v Sloveniji - zahteva prenos tega, ker ali ni zadosti
                  skrbel za zaposlene, ali pa je sicer zanje poskušal skrbeti, pa je morda država
                  zamujala z nekimi predpisi, morda prav na pritisk tistega podjetja, češ, nikar nam
                  še ne poostrite predpisov, to bi za nas pomenilo prehudo breme, ki ga ne bi zmogli
                  itd. Koliko takih primerov je. Vse to se potem lahko prenese na državni proračun.
                  Tak državni proračun potem ima seveda vnaprej bianco obveznost, za katero nikoli
                  ne veste, kakšna bo in ki ga lahko podre. Zato se zavzemam, da država sicer pomaga
                  in se predvidijo zneski, vendar da ostane ta odnos med podjetjem in zaposlenim.
                  Samo to predvideva naš amandma k 12. členu, ne da bi se v podjetju Salonit Anhovo
                  dobilo kaj manj denarja, ne da bi zaposleni v podjetju Salonit Anhovo dobili kaj
                  manjše odškodnine. Tega ne. Samo druga filozofija je in to se mi zdi pa zelo
                  pomembno, ker recimo - danes je ozonska luknja. Nekateri ljudje umrejo zaradi tega
                  od raka na koži. Ali bo potem nekdo čez - in so zaposleni ali imajo nek poklic,
                  kjer so zelo izpostavljeni sončnemu žarčenju, recimo nek poklicni profil. Potem bo
                  nekdo prišel in bo rekel: "To podjetje jih ni zaščitilo z zaščitnimi oblačili. Ker
                  to ni bilo predpisano, je dolžna plačati odškodnino država." Malo karikirano,
                  ampak logika je pa ista, kot jo predvideva ta 12. člen, tako kot so ga napisali in
                  obrazlagali predlagatelji v drugi obravnavi. Hvala.</p>
            </sp>
            <sp xml:id="SDZ1-Redna-40-1996-09-26.sp87">
               <speaker>PREDSEDNIK VLADIMIR TOPLER:</speaker>
               <p>Hvala. Gospod Pregelj, potem gospod Madon.</p>
            </sp>
            <sp xml:id="SDZ1-Redna-40-1996-09-26.sp88">
               <speaker>ŽARKO PREGELJ:</speaker>
               <p>Spoštovani! Opažam, da je prišlo do določenih nesporazumov. Ti nesporazumi v
                  bistvu izhajajo do določenega nerazumevanja instrumenta subsidiarnega ukrepanja
                  oziroma subsidiarne odgovornosti. Ta instrument je obdelal zakon o varstvu okolja.
                  Namenjen je za reševanje tistih problemov, ki so pač v okolju v določenem obdobju
                  nastali, ko več krivca ni ali ga je težko ugotoviti in takrat prevzame to
                  odgovornost država. In če mi v tem zakonu določimo, da bo del odškodnin -
                  opozarjam, da tokrat zgolj delavcem, ne bilo komu izven tovarne - prevzela država,
                  v bistvu povemo, da ima problem, ki se mu reče proizvodnja azbestnih izdelkov v
                  Salonitu Ahnovo, pač pravico, da se uveljavi po subsdiarnem principu. Samo to
                  povemo. Vse ostalo je v zakonu o varstvu okolja in je praktično tako zapisano, kot
                  je že sedaj v 12. členu, samo da je to splošnejša dikcija in se, jasno, najprej
                  rešuje po tem, kar pravijo predhodni členi, toda če natančno pogledamo, vsi členi
                  govorijo o jasnih obveznostih države. O obveznostih podjetja ni natančno zapisano,
                  kakšna je njegova vloga. Zato osebno ne vidim nobene spornosti v tej dikciji,
                  kajti razumem jo predvsem kot garancijo, da bodo ne glede na to, kako se bodo
                  odvijala razmerja s sanacijo Salonita, prizadeti delavci na koncu poplačani vsaj s
                  strani države. Hvala lepa.</p>
            </sp>
            <sp xml:id="SDZ1-Redna-40-1996-09-26.sp89">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Madon.</p>
            </sp>
            <sp xml:id="SDZ1-Redna-40-1996-09-26.sp90">
               <speaker>ZORAN MADON:</speaker>
               <p>Spoštovani! Ko poslušam to zelo zavzeto utemeljevanje gospoda Kopača, me je
                  nekoliko strah, da smo spet na nekem robu, ali bo sploh zakon lahko sprejet ali
                  ne. Meni je veliko do tega, da bo ta zakon sprejet in ne glede na to, da si tudi
                  želim, da bi tudi ta del bremena država prevzela na svoja ramena in tudi sodim med
                  tiste, ki bi utemeljeval, da je to dolžna država prevzeti na svoja ramena. Vendar
                  mi je pa toliko do tega zakona, da bi bilo prav, da morda tukaj tisti, ki smo ves
                  čas ta zakon podpirali, morda popustimo in da to rešitev, ki jo LDS predlaga,
                  izglasujemo, da pa tudi izglasujemo skupaj zakon. Tako kot neformalno slišim, bi
                  LDS bil pripravljen ta zakon podpreti, bojim se pa, če bo ta amandma izglasovan,
                  da se bo tako ali drugače proceduralno zapletlo in da lahko ne bomo od vsega
                  skupaj dobili ničesar. Sam osebno bom amandma gospoda Kopača oziroma poslanske
                  skupine LDS podprl z upanjem, da bo zakon podprt. Morda je ta taktika, ki jo tukaj
                  predstavljam, nekoliko tudi gnila, vendar pa le upam, da je garancija, da bo zakon
                  podprt. Hvala.</p>
            </sp>
            <sp xml:id="SDZ1-Redna-40-1996-09-26.sp91">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo k splošni razpravi? <stage>(Ne.)</stage> Prehajamo
                  k razpravi k posameznim členom. Imamo amandma gospe Pečanove k 2. členu. Se
                  opravičujem, skupine poslancev, prvopodpisani gospod doktor Leo Šešerko oziroma
                  poslanske skupine Zelenih LDS. Želi kdo o tem amandmaju, ki spreminja 2. člen,
                  besedo? <stage>(Ne.)</stage> Dajem amandma poslanske skupine Zelenih LDS na
                  glasovanje. Iz prisotnosti se bodo pa videli tisti, ki podpirajo, da se izvrši
                  sanacija Salonita Anhovo. Še vedno ugotavljam prisotnost v dvorani! <stage>(36
                     prisotnih.)</stage> Ugotavljam prisotnost v dvorani! Ugotavljam, da je navzočih
                  36 poslank in poslancev. Državni zbor je nesklepčen. Seja se nadaljuje jutri ob
                  10.00 uri.</p>
            </sp>
            <stage type="time">(SEJA JE BILA PREKINJENA 26. SEPTEMBRA 1996 OB 16.41 URI IN</stage>
         </div>
      </body>
   </text>
</TEI>