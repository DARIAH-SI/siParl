<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-31-1995-05-10">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">2AEE0E5C0B2D82FCC1257832004838E2</idno>
               <idno type="URI">2AEE0E5C0B2D82FCC1257832004838E2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-31-1995-05-10.DZ" n="31">
               <name>Redna</name>
               <date when="1995-05-10"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-31-1995-05-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">31. seja</stage>
            <stage type="date">(10., 11., 12., 16., 17., 23., 24. in 25. maj 1995)</stage>
            <stage type="chairman">Sejo so vodili: Jožef Školč, predsednik Državnega zbora, dr. Lev
               Kreft, Vladimir Topler in Miroslav Mozetič, podpredsednik Državnega zbora</stage>
            <stage type="time">Seja se je pričela ob 10.16 uri.</stage>
            <sp xml:id="SDZ1-Redna-31-1995-05-10.sp1">
               <speaker>PREDSEDNIK JOŽEF ŠKOLČ:</speaker>
               <p>Gospe in gospodje! Pričenjam 31. sejo Državnega zbora Republike Slovenije.
                  Obveščen sem, da so zadržani in se seje ne morejo udeležiti naslednji poslanci in
                  poslanke: dr. Lev Kreft, gospa Metka Karner-Lukač, dr. Peter Tancig, gospod Jožef
                  Kopše, dr. Janko Predan od 11. do 13. ure, gospod Miran Potrč za pričetek seje,
                  gospod Vitodrag Pukl, gospod Andrej Lenarčič in gospa Danica Simšič po 11.30 uri.
                  Ugotovimo prisotnost v dvorani. <stage>(69 prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na sejo sem vabil predstavnike Vlade Republike Slovenije in jih prav lepo
                  pozdravljam.</p>
               <p>Prehajamo najprej na <title>SPREJEM ZAPISNIKOV 25. IN 26. IZREDNE SEJE DRŽAVNEGA
                     ZBORA REPUBLIKE SLOVENIJE</title>.</p>
               <p>Zapisnika izrednih sej zbora sta na vpogled v računalniški mreži, kot je
                  dogovorjeno. Poslance bi prosil, če počasi zasedete svoja mesta. Za poslanke to ne
                  velja, ker so že tam, kjer je potrebno, da so.</p>
               <p>Sprašujem, če ima kdo kakšno dopolnitev k zapisnikoma oziroma kakšno drugo vrsto
                  pripombe? Če nima, potem bomo najprej glasovali o sprejemu zapisnika 25. izredne
                  seje Državnega zbora Republike Slovenije. Ugotovimo sklepčnost! <stage>(63
                     prisotnih.)</stage></p>
               <p>Kdo je za? <stage>(58 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je zapisnik sprejet.</p>
               <p>Prehajamo na sprejem zapisnika 26. izredne seje Državnega zbora. Ugotovimo
                  sklepčnost! <stage>(55 prisotnih.)</stage></p>
               <p>Kdo je za? <stage>(53 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je tudi ta zapisnik sprejet.</p>
               <p>Predlog dnevnega reda 31. seje Državnega zbora je bil pripravljen na podlagi
                  posvetovanj v kolegiju predsednika in ste ga prejeli s sklicem dne 11.4.1995.
                  Kasneje se je kolegij ponovno sestal in se je seznanil s predlogi razširitev po
                  hitrem in skrajšanem postopku. Odločali bomo po vrstnem redu predlogov in po
                  postopku, ki je določen s 64. členom poslovnika.</p>
               <p>Najprej prehajamo na obravnavo predlogov za umik posamezne točke z dnevnega reda.
                  In predlogu dnevnega reda je pod točko 5. uvrščen predlog zakona o spremembah in
                  dopolnitvah zakona o preprečevanju pranja denarja. Matično delovno telo ni
                  soglašalo z obravnavo in sprejemom tega zakona po skrajšanem postopku. Zato bo
                  zbor na podlagi določbe 204.a člena poslovnika Državnega zbora zakon obravnaval v
                  prvi obravnavi. Zaradi navedenega se zakon umakne z dnevnega reda te seje in ga bo
                  zbor obravnaval ob upoštevanju vrstnega reda zakonov, ki so bili zboru že
                  predloženi. S takim stališčem se strinja tudi kolegij predsednika Državnega zbora.
                  Želi s tem v zvezi kdo besedo? Gospod Hvalica. Se opravičujem, gospod Hvalica,
                  nimate besede pri tem, sem se zmotil in upam, da boste to oprostili. Kvečjemu, če
                  boste imeli predlog za umik še kakšne druge točke dnevnega reda. O tem se samo
                  glasuje oziroma je umaknjeno, se opravičujem. Želi še kdo umakniti kakšen predlog
                  zakona? Gospod Peskar.</p>
            </sp>
            <sp xml:id="SDZ1-Redna-31-1995-05-10.sp2">
               <speaker>MATJAŽ PESKAR:</speaker>
               <p>Hvala lepa za besedo. Menim, da se je v tem predlogu dnevnega reda pojavila še ena
                  nelogičnost, in sicer pri 9. točki dnevnega reda. To je predlog zakona o spremembi
                  in dopolnitvi zakona o delovnih razmerjih. Predlagam, da se ta predlog zakona s te
                  seje umakne in uvrsti na naslednjo sejo, ko bo pripravljen tudi predlog zakona o
                  spremembah zakona o družinskih prejemkih. Ta dva sta namreč med seboj neločljivo
                  povezana. Tudi matični odbor je razpravljal o obeh skupaj v paketu in zato sedaj
                  ne vidim razloga, da bi obravnavali vsakega posebej na ločenih sejah, pač pa bi
                  morali razpravljati oziroma sklepati o njih na obeh zakonih naenkrat. Hvala.</p>
            </sp>
            <sp xml:id="SDZ1-Redna-31-1995-05-10.sp3">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. O tem je mogoče razpravljati in sprašujem najprej predstavnika Vlade,
                  če želi besedo? Oprostite, najprej predstavnika predlagatelja še. Gospod
                  Kociper.</p>
            </sp>
            <sp xml:id="SDZ1-Redna-31-1995-05-10.sp4">
               <speaker>ŠTEFAN KOCIPER:</speaker>
               <p>Hvala lepa. Spoštovane gospe in gospodje! Gospod Peskar je malo prehitel, sicer
                  pravilno po proceduri, predlagal je umik. Z nekaterimi člani odbora smo se
                  dogovarjali, da bomo zakon o družinskih prejemkih tudi predlagali v uvrstitev, ker
                  tisto naslednje, kar je povedal gospod Peskar je točno. Oba zakona je potrebno
                  skupaj obravnavati in seveda tvorita celoto. Gre pa zato, da se je odbor
                  opredelil, sicer pri obeh zakonih, da ne podpre predlogov predlagateljev, pač pa
                  je zadolžil s sklepom, ki ga predlaga Vladi oziroma parlamentu, da bi Vlada v roku
                  enega meseca pri obeh zakonih pripravila vse rešitve, ki so se pojavile v javni
                  razpravi. V tem smislu seveda predlagatelji tega zakona tudi predlagamo Državnemu
                  zboru, ne umik tiste točke, ki je že dolgo uvrščena. Do nelogičnosti je prišlo, da
                  kolegij predsednika ni uvrstil še 2. točke, torej zakona o družinskih prejemkih in
                  prav in korektno bi bilo zato, da se lahko tudi izpolni sklep odbora, da se uvrsti
                  še zakon o družinskih prejemkih. Torej že v naprej predlagam, da na to sejo za 9.
                  točko uvrstimo tudi predlog zakona o družinskim prejemkih. Toliko v imenu
                  predlagateljev.</p>
            </sp>
            <sp xml:id="SDZ1-Redna-31-1995-05-10.sp5">
               <speaker>PREDSEDNIK JOŽEF ŠKOLČ:</speaker>
               <p>Sprašujem, če želi besedo predstavnik Vlade? Vmes sem pa dolžan povedati, da je
                  nelogičnost, o kateri govori gospod Kociper nastala na drugem mestu, ne pri
                  predsedniku oziroma kolegiju, ampak takrat, ko smo sprejemali okvirni program,
                  tudi za aprilsko sejo, zaradi nerazumevanja, mislim, da predlagatelja. Kar še
                  velja povedati je, da ne bo mogoče širiti seje s to točko dnevnega reda iz
                  preprostega razloga, ker razlogi za širitev niso nastali kasneje,  niso nastali po
                  sklicu seje. Če je volja vseh, da se to obravnava skupaj, potem mogoče velja res
                  upoštevati predlog gospoda Peskarja. Izvolite, gospa Belopavlovič.</p>
            </sp>
            <sp xml:id="SDZ1-Redna-31-1995-05-10.sp6">
               <speaker>NATAŠA BELOPAVLOVIČ:</speaker>
               <p>Moram reči, da je naše mnenje enako. Zakona sta neločljivo povezana, tako da
                  predlagamo, da se skupaj obravnavata, torej, da se ta odloži s tega dnevnega reda
                  in se obravnava na naslednjem sklicu, skupaj z družinskimi prejemki.</p>
            </sp>
            <sp xml:id="SDZ1-Redna-31-1995-05-10.sp7">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem predstavnikom poslanskih skupin, če jo želijo? Gospa
                  Skukova v imenu SKD. Govorimo o predlogu gospoda Peskarja, da bo stvar
                  razumljiva.</p>
            </sp>
            <sp xml:id="SDZ1-Redna-31-1995-05-10.sp8">
               <speaker>NADA SKUK:</speaker>
               <p>Hvala za besedo. Nisem sicer sedaj prebrala poslovnika, ampak se mi zdi, da zopet
                  uvajamo novo proceduro, ko gre za naš predlog. Mislim, če sta oba zakona vložena
                  januarja, da bi bilo predsedstvo samo in službe dolžne to upoštevati. Ker so bili
                  zakoni obravnavani na delovnih telesih, tudi dodatnega oziroma povezanega s prvim
                  uvrstiti na dnevni red, ne pa obratno slediti zdaj predlogu, da se celo prvi
                  umakne. Tukaj je velika nelogičnosti in nepotrebni triki, da bi se to preprečilo.
                  Bom kar direktna, tako da je verjetno treba le upoštevati to, kdaj je bil zakon
                  vložen, da so obravnavala delovna telesa. In če se meni, da je nastal razlog -
                  mislim, da je nastal razlog po sklicu, to se pravi, da se je pozabilo ali ni
                  hotelo dati na dnevni red, je treba kvečjemu to napako popraviti, ne pa odložiti
                  sprejemanje celo prvega zakona. Kot pravim, bil je vložen v začetku januarja in
                  mislim, da je po vseh proceduralnih pravilih prav, da sta oba na dnevnem redu.</p>
            </sp>
            <sp xml:id="SDZ1-Redna-31-1995-05-10.sp9">
               <speaker>PREDSEDNIK JOŽEF ŠKOLČ:</speaker>
               <p>Gospa Skukova, predlagal bi vam, da preberete magnetogram tiste točke, ko smo
                  razpravljali o okvirnem programu in boste nedvomno presenečeni, ko boste videli,
                  kaj je tam zapisano. Ne upam si tukaj vsega ponoviti, menim, da je ta procedura v
                  tem trenutku absolutno korektna. Vsakdo lahko predlaga, da se lahko nek zakon
                  umakne z dnevnega reda. To je naredil poslanec gospod Peskar in o tem
                  razpravljamo.</p>
               <p>Treba je povedati še to, da je bilo tudi v predhodnem sklicu tako in v tem sklicu,
                  o katerem sedaj razpravljamo, da drugega zakona ni bilo. Če ste govorili v imenu
                  poslanske skupine, potem so ti posveti običajno namenjeni tudi temu, da se te
                  stvari uredijo takrat, ko je za to čas. Govorim samo v bran procedure. Možno je to
                  umakniti. Želi še kdo iz drugih poslanskih skupin? Enkrat imate besedo, to mi
                  lahko verjamete, v imenu poslanske skupine. Ne polemiziram, pojasnjujem. Gospa
                  Skukova, dolžan sem dati pojasnila. Želi še kdo v imenu poslanskih skupin? Želi
                  mogoče predlagatelj dodatno obrazložiti svoj predlog za umik? <stage>(Ne
                     želi.)</stage> Ugotovimo sklepčnost! <stage>(66 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da je predlog sprejet.</p>
               <p>Želi še kdo sodelovati v tej proceduri, ko razpravljamo o umiku posameznih točk z
                  dnevnega reda? <stage>(Ne želi.)</stage></p>
               <p>Prehajamo na predloge in razširitev. Poslanka gospa Irena Oman predlaga razširitev
                  dnevnega reda za obravnavo predloga zakona o spremembah in dopolnitvah zakona o
                  ustanovitvi občin ter o določitvi njihovih območij ter predlaga, da ga zbor
                  sprejme po hitrem postopku. Kolegij predsednika Državnega zbora predlog za sprejem
                  zakona po hitrem postopku podpira. Sprašujem, če želi predlagateljica zakona
                  besedo? <stage>(Ne želi.)</stage> Želi besedo predstavnik Sekretariata za
                  zakonodajne in pravne zadeve? <stage>(Ne želi.)</stage> Želi besedo predstavnik
                  Vlade? <stage>(Ne želi.)</stage> Želijo besedo predstavniki poslanskih skupin?
                  Gospod Sušek v imenu poslanske skupine LDS.</p>
            </sp>
            <sp xml:id="SDZ1-Redna-31-1995-05-10.sp10">
               <speaker>MAKS SUŠEK:</speaker>
               <p>Hvala za besedo. Cenjene kolegice in kolegi! Gre za zadevo, za katero, po našem
                  mnenju, Državni zbor ni dovolj pripravljen, da bi lahko kvalitetno obravnaval to
                  točko dnevnega reda. Predvsem zaradi tega, ker nam je Ustavno sodišče naložilo, da
                  popravimo nezakonito uzakonjene občine in mestne občine. Na tej osnovi mora
                  Državni zbor opraviti resnično temeljite predpriprave. Sprejeti moramo že tako ali
                  tako ta zakon, za katerega smo zadolženi, recimo, tudi sprejeti na osnovi
                  spremenjenega zakona o lokalni samoupravi, o samem postopku nastajanja novih
                  občin. Opredeliti se bomo morali za določene kriterije in tako naprej, da bomo res
                  lahko kvalitetno odločali kompleksno za vse primere. Ta primer sedaj je pravzaprav
                  parcialni, to bi bil parcialni pristop Državnega zbora, ki bi nas spet spravil v
                  nezavidljiv položaj proti Ustavnemu sodišču. Predlagamo, da se ta predlog zakona o
                  spremembah in dopolnitvah zakona o ustanovitvi občin ter o določitvi njihovih
                  območij po hitrem postopku ne sprejme na dnevni red, ampak, da se ga sprejme
                  takrat, ko bo Državni zbor imel vse pogoje, da bo lahko razpravljal tudi o drugih
                  primerih.</p>
            </sp>
            <sp xml:id="SDZ1-Redna-31-1995-05-10.sp11">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin? Gospod Zagožen.</p>
            </sp>
            <sp xml:id="SDZ1-Redna-31-1995-05-10.sp12">
               <speaker>DR. FRANC ZAGOŽEN:</speaker>
               <p>Spoštovani zbor! Sicer se strinjam s tem mnenjem, da se bo moral Državni zbor
                  temeljito pripraviti,  ne samo Državni zbor, tudi občani po občinah, da bodo
                  uredili meje občin v skladu z ustavo in zakonom, kar naroča Ustavno sodišče. V tem
                  primeru pa gre za posebne primere, ko občina Preddvor in tudi občina Luče v nekem
                  smislu nista zakoniti, ker nimata popolnih občinskih svetov. Jezersko in Solčava
                  sta namreč popolnoma bojkotirala volitve, tudi kandidirali niso in nadomestne
                  volitve dejansko niso mogoče, ker sta občini Predvor in Luče razdeljeni na volilne
                  enote in jasno, da tudi sedaj na Jezerskem in v Solčavi niso pripravljeni na
                  volitve, ki so jih bojkotirali decembra. Zaradi tega na Jezerskem in na Solčavskem
                  ni legalne občinske oblasti in če bi čakali s to proceduro še tri leta, potem bo
                  tri leta takšno stanje. No, zelo podobno je tudi v občini Hajdina, kjer je bil
                  tudi bojkot volitev s to razliko, da je tam občinski svet občine Ptuj številčno
                  izpopolnjen in tega problema ni. Gre torej za izjemne primere in mislim, da bi
                  bilo prav, da Državni zbor to obravnava in po hitrem postopku ta zakon sprejme.
                  Kasneje bo pa čas, da se temeljito pripravi za vse druge primere, ki jih bo še
                  zelo veliko po Sloveniji. Hvala lepa.</p>
            </sp>
            <sp xml:id="SDZ1-Redna-31-1995-05-10.sp13">
               <speaker>PREDSEDNIK JOŽEF ŠKOLČ:</speaker>
               <p>Gospod Polajnar.</p>
            </sp>
            <sp xml:id="SDZ1-Redna-31-1995-05-10.sp14">
               <speaker>IGNAC POLAJNAR:</speaker>
               <p>Hvala lepa. Spoštovani gospod predsednik, poslanke in poslanci! Meni je zelo žal,
                  da občina Jezersko ni bila sprejeta že takrat, ko smo določali območja novih
                  občin. Tisti, ki so takrat glasovali proti, so potem pohiteli na Jezersko in
                  razložili, kako hitro se bo dalo to stvar do sedaj urediti.</p>
               <p>Mislim, da je tule tudi nekaj sprenevedanja in zato še enkrat pravim, da ne
                  razumem tistih, ki so najprej glasovali proti, potem so pa pohiteli na Jezersko in
                  tam razložili, kako hitro se da stvar urediti. Če se res da hitro urediti, sem
                  prepričan, da se da in da se samo na ta način, da se o tem odloča Državni zbor.
                  Zato prosim, podprimo ta predlog, da gre zakon na dnevni red, da ga v postopku,
                  kolikor je potrebno, še dodelamo ali tudi dopolnimo, ker vse drugo, oprostite, bo
                  zame spet sprenevedanje. Takrat, ko smo med temi ljudmi, ki to občino zahtevajo in
                  govorimo, kako je stvar preprosta, kako bomo vse naredili, ko se pa tu glasuje,
                  glasujemo drugače. Tako ne gre. Ljudi vlečemo za nos in na Jezerskem smo jih
                  potegnili za nos in to ni prav. Prosim vas, ljudje na Jezerskem pričakujejo, da se
                  bo Državni zbor ta hip resno ukvarjal s tem vprašanjem. To seveda velja tudi za
                  Solčavo. Hvala lepa.</p>
            </sp>
            <sp xml:id="SDZ1-Redna-31-1995-05-10.sp15">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospa Breda Pečan.</p>
            </sp>
            <sp xml:id="SDZ1-Redna-31-1995-05-10.sp16">
               <speaker>BREDA PEČAN:</speaker>
               <p>Hvala gospod predsednik. Oglašam se v imenu poslanske skupine in bi podobno kot
                  smo že slišali, ne repliciram, bi predlagali, da ta zakon odložimo na sejo, ko
                  bomo že vedeli, na kakšen način lahko Državni zbor na trdnih temeljih,
                  spremenjenih ali pa na novo sprejetih zakonov, ustanovi občine kot sta Jezersko in
                  Solčava. Naša poslanska skupina v principu ne nasprotuje nastanku konkretno teh
                  dveh občin. Gre pa za to, da, če bomo znova na tak način spreminjali območja občin
                  in ustanavljali nove občine, ne da bi pred tem postavili trdne pogoje za to, da se
                  ne bo katerikoli ustavni spor, ki ga bo sprožil kdorkoli v tej državi, izšel tako,
                  da bodo te občine potem v odločbi Ustavnega sodišča ugotovljene kot protiustavne
                  in nezakonite. Se pravi, da mora Državni zbor z zakonom ugotoviti, da obstajajo
                  tehtni razlogi, ki se dajo meriti, ki se dajo določiti, da nekatera območja v
                  Sloveniji ni potrebno, da izpolnjujejo pogoj 13. in 13.a člena, ker so taki in
                  taki razlogi. Te bi bilo seveda treba z zakonom določiti, da imajo ta območja
                  možnost in pravico postati samostojne občine kljub temu, da so majhne, kljub temu,
                  da imajo malo prebivalcev, kljub temu, da ne izpolnjujejo nekaterih pogojev iz 13.
                  in 13.a člena kot je, na primer v teh dveh popolna osnovna šola.</p>
               <p>Zaradi tega menimo, da bi morali počakati s spreminjanjem tega zakona na sprejem
                  zakona o postopku za spreminjanje območja občin, se pravi tisti zakon, ki nam ga
                  služba Vlade za lokalno samoupravo in Vlada obljubljata za naslednjo sejo. Že na
                  naslednji seji naj bi imeli prvo obravnavo tega zakona in spremembo zakona o
                  lokalni samoupravi. Lahko je pa to zapisano tudi v zakonu o regionalnem razvoju,
                  čeprav osebno mislim, ker to ni mnenje poslanske skupine, da bi to bil primeren
                  zakon za tako tematiko. V zakon o lokalni samoupravi bi bilo treba eksplicitno
                  napisati in sprejeti v Državnem zboru pogoje, ki dopuščajo takim območjem da
                  postanejo samostojne občine. Mislim, da je to tehten razlog za to, da moram
                  povedati, da tudi v razgovoru s predstavniki teh dveh območij, teh dveh bodočih
                  občin, sem jim jasno povedala, da je treba najprej postaviti okvire, ki jim bodo
                  zagotavljali trajnost in gotovost zato, da bo njihova občina tudi lahko ostala za
                  naprej. Ne pa, da bo tudi njihova občina sodila v množico tistih, ki jih je
                  Ustavno sodišče določilo, da moramo pred volitvami oziroma, da jih mora Državni
                  zbor pred volitvami 1998 spremeniti, združiti ali razdružiti. Mislim, da je to
                  tehten razlog, da bi se Državni zbor raje odločil in to temo preložil na eno
                  naslednjih sej. Hvala.</p>
            </sp>
            <sp xml:id="SDZ1-Redna-31-1995-05-10.sp17">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Sašo Lap.</p>
            </sp>
            <sp xml:id="SDZ1-Redna-31-1995-05-10.sp18">
               <speaker>SAŠO LAP:</speaker>
               <p>Spoštovani! V imenu poslanske skupine bi rad pojasnil, da smo od prvega dne, ko je
                  bila na dnevnem redu problematika Jezerskega, vedno glasovali za, govorim za našo
                  poslansko skupino in bi prosil, gospod Polajnar, v bodoče, ko boste zadeve
                  razlagali in gledali v naš konec, da ni dvoumno, lahko prosim povem do konca.
                  Podpiramo, da se stvar uvrsti na dnevni red te seje in ne na eno prihodnjih sej,
                  ker je tukaj spet ponovno manever kako nekaj ne narediti. Res smo pohiteli
                  nekateri na Jezersko, gospod Polajnar, in obljubili, da bi bilo... <stage>(bil je
                     prekinjen)</stage></p>
            </sp>
            <sp xml:id="SDZ1-Redna-31-1995-05-10.sp19">
               <speaker>PREDSEDNIK JOŽEF ŠKOLČ:</speaker>
               <p>Gospoda Polajnarja morate  pustiti popolnoma pri miru, drugače vam bom vzel
                  besedo.</p>
            </sp>
            <sp xml:id="SDZ1-Redna-31-1995-05-10.sp20">
               <speaker>SAŠO LAP:</speaker>
               <p>... Zaključujem. Torej, podpiramo predlog, ki ga je dala poslanska skupina Ljudske
                  stranke, da se uvrsti na dnevni red te seje problematika občine Jezersko oziroma
                  ustanovitev občine.</p>
            </sp>
            <sp xml:id="SDZ1-Redna-31-1995-05-10.sp21">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Drago Šiftar.</p>
            </sp>
            <sp xml:id="SDZ1-Redna-31-1995-05-10.sp22">
               <speaker>DRAGO ŠIFTAR:</speaker>
               <p>Spoštovani! Sam in tudi poslanska skupina podpiramo, da gre predlog gospe Omanove
                  na dnevni red. Rad bi pa povedal to, tukaj se sedaj omenjata občina Jezersko in
                  občina Solčava. Mislim, da zakon ne more iti samo zaradi teh dveh občin, ampak teh
                  problemov je v Sloveniji dosti. Zlasti je bilo na našem področju precej
                  nezadovoljstva. Ljudje so že glede na tolmačenje resornega ministra napravili tudi
                  javne razprave. Se pravi celo vložili vloge, vse po proceduri, ki jo pač zakon
                  predpisuje in takrat smo bili polnih ust, kako bomo sproti reševali vse nastale
                  probleme, kako mora ta zakon o lokalni samoupravi sproti doživljati take
                  transformacije, da bo po volji ljudi. Sedaj pa nikakor iz enega dela tega
                  parlamenta ni te želje. Še enkrat vas prosim, da to damo na dnevni red, da s
                  pozornostjo poslušamo probleme oziroma s pozornostjo poslušamo tolmačenja ljudi iz
                  teh okolij in jih upoštevamo. To smo nenazadnje obljubili. Hvala.</p>
            </sp>
            <sp xml:id="SDZ1-Redna-31-1995-05-10.sp23">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospa Pozsonec.</p>
            </sp>
            <sp xml:id="SDZ1-Redna-31-1995-05-10.sp24">
               <speaker>MARIA POZSONEC:</speaker>
               <p>Hvala lepa. Mislim, da ne moremo iti mimo Hodoša in Prosenjakovcev. Treba jih je
                  urediti skupaj in temeljito. Zelo zelo dolgo čakamo na ta zakon. To ni odnos do
                  naših ljudi, da se v štirih mesecih ni zgodilo nič.</p>
            </sp>
            <sp xml:id="SDZ1-Redna-31-1995-05-10.sp25">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo? Razpravljamo pa ne o vseh problemih novo nastalih občin
                  in tistih krajev, ki želijo biti občine, ampak o predlogu gospe Irene Oman za
                  razširitev dnevnega reda z njenim zakonom. Želi še kdo od poslanskih skupin?
                     <stage>(Ne želi.)</stage> Želi predlagateljica dodatno obrazložiti?</p>
            </sp>
            <sp xml:id="SDZ1-Redna-31-1995-05-10.sp26">
               <speaker>IRENA OMAN:</speaker>
               <p>Hvala lepa. Spoštovani! Na začetku se nisem oglasila, ker sem glede na mnenje
                  kolegija pričakovala, da bodo šle stvari bolj gladko skozi. Dovolite pa, ker sem
                  se očitno zmotila, da opozorim še na nekatere stvari. Zakon o ustanovitvi občin, o
                  določitvi njihovih območij, ki ga je Državni zbor sprejel oktobra lani, določa, da
                  naselji Spodnje in Zgornje Jezersko sodita v območje občine Preddvor. S tem je
                  parlament, kot se spomnimo, zanikal voljo prebivalcev Jezerskega, seveda ne samo v
                  tem primeru in tudi voljo sosednjega Preddvora. Sledili so številni protesti
                  prizadetih, bojkot lokalnih volitev in tudi prizadevanja krajanov Jezerskega, da
                  dobijo svojo občino.</p>
               <p>V ta prizadevanja sodi tudi elaborat o utemeljenosti ustanovitve občine Jezersko,
                  vse poslanske skupine ste ga prejele, predstavitev elaborata je bila v soboto, 1.
                  aprila letos, na Jezerskem. Predstavitve smo se udeležili poslanci štirih
                  poslanskih skupin, gospa Primožičeva v imenu SKD, gospod Bavdek v imenu Združene
                  liste in gospod Lap v imenu Slovenske nacionalne desnice ter sama v imenu
                  poslanske skupine Slovenske ljudske stranke in vsi štirje poslanci smo dali
                  podporo temu zakonu. Sodeloval je tudi gospod Verginc iz vladne službe za lokalno
                  samoupravo, ki je dejal, da Vlada takšnemu predlogu ne bo nasprotovala.</p>
               <p>Če tega zakona oziroma uvrstitve zakona na dnevni red ne podpremo, gre za navadno
                  sprenevedanje. Gre za politično voljo, ali uvrstimo to na dnevni red ali ne. Gre
                  za dano besedo in gre za tisto, o čemer je prej govoril gospod Polajnar. Gospa
                  Pečanova je, kolikor vem, Jezerjanom obljubila, da ne bo nasprotovala, ne
                  ustanovitvi občine Jezersko in ne ustanovitvi občine Solčava, pa še kdo, pa mi
                  dovolite, da ne berem imen.</p>
               <p>Močno upam, da zdajle, ko bomo glasovali, ne bo obveljala tista, ki so mi jo
                  prenesli krajani Jezerskega - vsaj za eno stranko to lahko trdim, za Združeno
                  listo socialnih demokratov, da predloga zakona ne bo podprla, ker je vložen s
                  strani opozicije in še huje, ker sem ga vložila jaz osebno. Hvala.</p>
            </sp>
            <sp xml:id="SDZ1-Redna-31-1995-05-10.sp27">
               <speaker>PREDSEDNIK JOŽEF ŠKOLČ:</speaker>
               <p>Proceduralno imate, ampak upam, da se nanaša na ta predlog, da ne boste zlorabili
                  tega instituta.</p>
            </sp>
            <sp xml:id="SDZ1-Redna-31-1995-05-10.sp28">
               <speaker>BREDA PEČAN:</speaker>
               <p>Gospod predsednik, proceduralno imam samo to, da ste prejle opozorili kolega Lapa,
                  medtem ko pa gospe Omanove sploh niste opozorili, ko polemizira, kritizira in
                  replicira vsem predhodnim govornikom v imenu poslanskih skupin.</p>
            </sp>
            <sp xml:id="SDZ1-Redna-31-1995-05-10.sp29">
               <speaker>PREDSEDNIK JOŽEF ŠKOLČ:</speaker>
               <p>Gospa Pečanova, kolega Lap je govoril v imenu poslanske skupine. Gospa Omanova je
                  predlagateljica in če ste jo pozorno poslušali, je predvsem opisala stvari, ki so
                  se govorile pred to razpravo o uvrščanju na dnevni red. Menim, da sem pozorno
                  poslušal in ustrezno ravnal, ker sem pustil gospe Omanovi, da svoje argumente pove
                  do konca. Na glasovanje dajem predlog za razširitev dnevnega reda z navedenim
                  predlogom zakona in ugotavljamo sklepčnost. Ugotovimo sklepčnost! <stage>(60
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(19
                     poslancev.)</stage></p>
               <p>Ugotavljam, da je predlog razširitve sprejet.</p>
               <p>Na glasovanje dajem tudi predlog, da se navedeni zakon sprejme po hitrem postopku.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da predlog za hitri postopek ni sprejet in zakon bomo obravnavali med
                  tistimi zakoni, ta trenutek nimam pri sebi številke, ki govori o zakonih v prvih
                  obravnavi, na koncu teh zakonov.</p>
               <p>Gospod Kociper, ali imate proceduralni predlog? <stage>(Ne.)</stage> Širitve imam
                  še, vas bom pozval, bodite brez skrbi. Skupina poslancev: Jadranka Šturm-Kocjan,
                  Jožef Školč, Marjan Šetinc, Roberto Battelli, Lojze Peterle, Borut Pahor, Ivo
                  Hvalica, Zmago Jelinčič, Polonca Dobrajc, Danica Simšič in Ivo Verzolak predlagajo
                  razširitev dnevnega reda z obravnavo predloga zakona o začasnem financiranju
                  ustanov Slovenske narodne skupnosti v Italiji. Predlagajo, da zbor sprejme zakon
                  po hitrem postopku.</p>
               <p>Kolegij predsednika predlog podpira. Sprašujem predstavnico predlagateljev, če
                  želi besedo? <stage>(Ne želi.)</stage> Želi besedo predstavnik Sekretariata za
                  zakonodajo in pravne zadeve? <stage>(Ne želi.)</stage> Želi besedo predstavnik
                  Vlade? <stage>(Ne želi.)</stage> Želijo besedo predstavniki poslanskih skupin?
                     <stage>(Ne želijo.)</stage></p>
               <p>Na glasovanje dajem predlog za razširitev dnevnega reda z navedenim predlogom
                  zakona. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je razširitev sprejeta.</p>
               <p>Na glasovanje dajem tudi predlog, da se zakon sprejme po hitrem postopku.
                  Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog sprejet.</p>
               <p>To bo 4.a točka dnevnega reda.</p>
               <p>Vlada Republike Slovenije predlaga razširitev dnevnega reda z obravnavo predloga
                  zakona o ureditvi določenih vprašanj v zvezi z graditvijo avtocest v Republiki
                  Sloveniji in predlaga, da ga zbor sprejme po hitrem postopku.</p>
               <p>Kolegij predsednika Državnega zbora predlog za sprejem zakona ne podpira. Predvsem
                  je bilo vprašanje hitrega postopka, da sem bolj korekten. Želi besedo predstavnik
                  Vlade? Besedo dajem ministru za promet in zveze, Umku.</p>
            </sp>
            <sp xml:id="SDZ1-Redna-31-1995-05-10.sp30">
               <speaker>IGOR UMEK:</speaker>
               <p>Gospod predsednik, gospe in gospodje poslanci! Dovolite, da vam v malo daljšem
                  govoru nanizam argumente za hitri postopek.</p>
               <p>V letu 1995 je v skladu s programom dela DARS-a pridvideno intenzivno izvajanje
                  del na odsekih Arja vas - Vransko, Malence - Šentjakob in Zadobrova - Tomačevo.
                  Ministrstvo za okolje in prostor bo predvidoma pripravilo uredbi o lokacijskih
                  načrtih za odseke Šentjakob - Blagovica in Blagovica - Vransko do oktobra 1995.
                  Vsi zgoraj našteti odseki so glede na prioriteto gradnje vzhod-zahod v prvem
                  prioritetnem razredu. Našteti odseki predstavljajo rešitve najtežjih prometnih
                  problemov Slovenije in ravno na teh odsekih se zgodi največ prometnih nesreč in
                  ravno vožnja na teh odsekih dnevno prizadene največji del uporabnikov slovenskih
                  cest.</p>
               <p>Predvidoma bi se gradnja odsekov Arja vas - Vransko in severovzhodne ljubljanske
                  obvoznice morala pričeti konec marca oziroma aprila 1995. Dosedaj so se dela
                  pričela le na najkrajšem pododseku trase Arja vas - Vransko, na ostalih odsekih pa
                  del ni mogoče pričeti, kljub temu, da so zagotovljena finančna sredstva in da so
                  sklenjene pogodbe z izvajalci. Razlog je dejstvo, da naročnik ne more pridobiti
                  enotnega dovoljenja za gradnjo, ker nima pridobljenih vseh zemljišč na trasi
                  avtoceste.</p>
               <p>Dela na trasi vzhodne in severne ljubljanske obvoznice je pridobil izvajalec SCT,
                  ki je za gradbeno sezono 1995 rezerviral svoje materialne potenciale in tudi
                  sklenil z drugimi slovenskimi izvajalci <stage>(Gradis, Primorje in tako
                     naprej)</stage> podizvajalske pogodbe.</p>
               <p>V primeru, da se dela na vzhodni in severni obvoznici ne bi mogla pričeti v
                  najkrajšem času, bodo najpomembnejši slovenski izvajalci imeli veliko škodo, ker
                  ne bodo mogli realizirati svojih planov v skladu s programom dela slovenskih
                  avtocest. Slovenski izvajalci bodo morali škodo zaradi nepravočasne uvedbe v delo
                  uveljaviti proti investitorju, kar pa seveda ni v interesu Republike Slovenije.
                  SCT, Gradis in Primorje so že prejeli avanse v višini 10% vrednosti celotnega
                  projekta vzhodne in severne ljubljanske obvoznice. Vsaka zamuda pri pričetku del
                  nujno pomeni izjemne dodatne stroške, kar seveda lahko prepreči realizacijo
                  projekta gradnje avtocest.</p>
               <p>Na odseku Arja vas - Vransko ni mogoče uvesti izvajalca v delo na štirih
                  pododsekih, to je skoraj na dolžini 18 kilometrov, kljub temu, da je že
                  pridobljenih 96% potrebnih zemljišč. Pri obstoječi zakonodaji se lahko zgodi, da
                  bo investitor pridobil manjkajoče 4% šele v roku nekaj naslednjih let.</p>
               <p>To pomeni, da bi bil program izgradnje do leta 1999 lahko onemogočen in bi bili
                  vsi dosedanji napori za zadovoljitev izredne potrebe države razvrednoteni. Odseka
                  avtoceste Šentjakob in Blagovica in Blagovica - Vransko predstavljata skupaj 35 km
                  avtoceste na najzahtevnejšem delu celotne avtoceste vzhod - zahod. Če septembra
                  1995 ob sprejemanju uredb, uredb o določitvi lokacijskih načrtov ne bo zagotovljen
                  zakonski temelj, ki bi omogočil pridobitev zemljišč v roku 6 do 8 mesecev od
                  uveljavitve lokacijskih uredb, se dela na teh najtežjih odsekih ne bodo mogla
                  pričeti spomladi 1996. Kakršnekoli zamude na teh odsekih bi pomenile, da program
                  izgradnje slovenskih avtocest do leta 1999 ne bi mogel biti realiziran v skladu z
                  že sprejetimi odločitvami Državnega zbora.</p>
               <p>Vlada Republike Slovenije je res temeljito in pazljivo pretehtala razmere in se
                  odločila predlagati navedeni zakon po hitrem postopku. Pri pripravi zakona, ki je
                  zaradi njegove pomembnosti in občutljivosti problemov, ki jih rešuje, res zelo
                  skrbno pretehtan, so sodelovali Ministrstvo za okolje in prostor, Služba Vlade za
                  zakonodajo, Ministrstvo za kmetijstvo in gozdarstvo, Ministrstvo za pravosodje in
                  Ministrstvo za gospodarske dejavnosti. Predlagani zakon razrešuje vprašanje, kako
                  uskladiti varstvo lastninske pravice in potrebe javne koristi v ustavnem okviru.
                  Prav to vprašanje do sedaj ni ustrezno rešeno, ker ni mogoče v vseh primerih
                  prizadetim lastnikom zagotoviti pravične odškodnine in z ustavnim varovanjem
                  lastninske pravice, na drugi strani pa zaradi dolgotrajnosti postopka ni mogoče
                  pravočasno pridobiti vseh potrebnih zemljišč.</p>
               <p>Sodobni zahodnoevropski in anglosaksonski pravni redi vsebujejo rešitve, ki
                  omogočajo državi efekten odvzem lastninske pravice proti pravični odškodnini.
                  Predlagani zakon omogoča določitev pravične odškodnine v ustreznem roku in s tem
                  zagotavlja možnosti pravočasnega pričetka del pri izgradnji avtocest. Predlagani
                  zakon ne posega v sistemsko zakonodajo, pač pa jo le dopolnjuje, tako da je
                  zagotovljena pravna varnost državljanov v okviru ustavnih določb, hkrati pa
                  zagotovljeno varovanje javne koristi. Rešitve, ki jih predvideva predlagani zakon,
                  bodo lahko uporabljene tudi v zakonih na področjih urejanja prostora in urejanja
                  premoženjskih pravnih razmerij, ki so v pripravi.</p>
               <p>Edina možnost, da se zagotovi realizacija programa gradnje avtocest in da se
                  prepreči nastanek večje materialne škode je, da Državni zbor obravnava predlagani
                  zakon po hitrem postopku. Obravnava predlaganega zakona po rednem postopku bi
                  verjetno pomenila, da bi Državni zbor o predlaganem zakonu odločil nekje konec
                  leta 1995.</p>
               <p>To pomeni, da del na navedenih odsekih ne bi mogli pričeti oziroma nadaljevati
                  prej kot marca ali aprila 1996. Vse navedeno narekuje ugotovitev, da je obravnava
                  predlaganega zakona po hitrem postopku nujna zaradi izrednih potreb države, pri
                  čemer tudi glede na obstoječo zakonodajo bistveno izboljšuje pravno varstvo
                  državljanov. Hvala.</p>
            </sp>
            <sp xml:id="SDZ1-Redna-31-1995-05-10.sp31">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi besedo predstavnik sekretariata? <stage>(Ne želi.)</stage> Želijo
                  besedo predstavniki poslanskih skupin? Gospod Pregelj v imenu SLS.</p>
            </sp>
            <sp xml:id="SDZ1-Redna-31-1995-05-10.sp32">
               <speaker>ŽARKO PREGELJ:</speaker>
               <p>Spoštovani! Gre za zelo problematično zakonsko besedilo, ki ga matični odbor še ni
                  obravnaval, ker je prišlo v zbor pred kratkim. Glede na to, da tudi ni bilo
                  primernih terminov za ustrezno obravnavo, je taka naglica v resnici nekoliko
                  presenetljiva. Dejstva, ki jih je naštel minister Umek, popolnoma držijo. V
                  resnici je izvajanje avtocestnega programa ogroženo, toda razlogi niso nastali po
                  sklicu te seje. Ti razlogi obstajajo vsaj že dve leti. Brez dvoma je pa že eno
                  leto vsem jasno, da postopki ne morejo teči, tako kot jih sedanja zakonodaja
                  omogoča. Na to je bila Vlada velikokrat opozorjena, tudi s strani Slovenske
                  ljudske stranke in tudi z moje osebne strani. Tako da menim, da je bil že davno
                  čas, da bi ta zakon prišel po normalni proceduri v parlament.</p>
               <p>Glede na to, da je zakon pred nami, glede na to, da je kljub vsemu, po
                  informacijah, ki jih imam kot predsednik odbora, tudi s pravnega stališča v
                  marsičem sporen menim, da je neprimerno, da ga danes tako na <q>"horuk"</q> Vlada
                  predlaga kot razširitev dnevnega reda, sploh ob dejstvu, da je dnevni red te seje
                  zelo skrčen in da je želja predsednika Državnega zbora, da se ta seja opravi v
                  vsaj doglednem roku, da bo možna še majska seja. Menim, da je primerneje, da se ta
                  točka uvrsti na naslednjo, 32. sejo in da dovolite in dopustite in omogočite
                  matičnemu delovnemu telesu, da ta zakon normalno obdela. Jasno je, da je za to
                  potreben določen čas. Iz izkušenj, ki jih imam ob 60 sejah odbora, vem, da je taka
                  problematika tako kompleksna, da tri, štiri, tudi pet ur strjenega kolektivnega
                  dela odbora ne more izostati.</p>
               <p>Zato menim, da je nemogoče, da bi med sejo ta zakon obravnavali ob tem, da sta na
                  tej seji že dve točki s cestnega dela oziroma s prometnega dela, ki sta enako
                  zahtevni in zahtevata tudi še dodatno sestajanje odbora, tako na primer zakon o
                  javnih cestah, utegne se enako zgoditi tudi pri obravnavi poročil DARS-a za leto
                  1994 in program dela za 1995. V Slovenski ljudski stranki menimo, da je
                  pravilneje, da se najprej seznanimo z dejstvi, dejstva so pa pojasnjena v poročilu
                  o realizaciji programa za leto 1994, kakor tudi v načrtih za leto 1995, in da se
                  nato odločamo o teh interventnih zakonih, ki jih je Vlada pripravila.</p>
               <p>Imamo tudi informacijo, da so v pripravi še štirje zakoni s podobnega področja, ki
                  jih baje pripravljajo ustrezna ministrstva. Menim, da je prav, da Vlada nastopi
                  enotno in da pripravi celoten paket zakonodaje, ki bo omogočila, da se bo lahko
                  avtocestni program sploh izvajal.</p>
               <p>Če dovolite, Slovenska ljudska stranka meni, da ni razlogov, da bi lahko ta zakon
                  obravnavali na 31. seji in da ni razlogov, ki bi omogočili obravnavo tega zakona
                  po hitrem postopku, da je pa smiselno, da ta zakon uvrstimo na naslednjo sejo, ki
                  bo predvidoma že ta mesec in da se omogoči, da se priprava mnenja na tako pomemben
                  zakon opravi v normalnih pogojih. V kolikor bodo mnenja drugih  poslanskih skupin
                  drugačna, predlagamo, da Državni zbor sklene, da se pred odločanjem oblikuje
                  mnenje matičnega delovnega telesa. Hvala lepa.</p>
            </sp>
            <sp xml:id="SDZ1-Redna-31-1995-05-10.sp33">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Geržina v imenu poslanske skupine SKD.</p>
            </sp>
            <sp xml:id="SDZ1-Redna-31-1995-05-10.sp34">
               <speaker>MIROSLAV GERŽINA:</speaker>
               <p>Hvala lepa za besedo, gospod predsednik. Spoštovani! Poslanska skupina SKD
                  podpira, da se ta predlog zakona uvrsti na dnevni red in tudi, da se opravi po
                  hitrem postopku. Rečeno je bilo, da ni razlogov za to, da bi šel po hitrem
                  postopku. Mislim, da je bilo iz poročila pred kratkim, ki ga je dal DARS,
                  razvidno, da ni večjih problemov pri pridobivanju zemljišč. V tem času, to pa je
                  tri tedne ali še celo manj, je prišlo do zapletov, ki niso bili predvideni.
                  Zemljišč se ne pridobiva, po drugi strani se pa pridobiva denar. V tem Državnem
                  zboru je bilo že povedano, da moramo storiti vse in da je najboljša naložba, da se
                  denar, ki ga pridobivamo, denar davkoplačevalcev, vloži tja, kjer je potrebno.
                  Potrebno je pa, če smo sklenili, da bomo naredili avtocesti križ, da ga vlagamo na
                  avtoceste. Sicer tudi program za 1995. leto, ki ga je DARS pripravil, ne bo veljal
                  nič, ker tega ne bo mogel izvesti in bo to samo črka na papirju. Mislim, da je
                  naša dolžnost, da ravnamo racionalno, ne glede na zadeve, ki nas razdvajajo v tem
                  trenutku. Kot je bilo že rečeno pred kratkim, da so avtoceste oziroma cestni fond
                  Slovenije je od državljanov. Mi smo predstavniki vseh državljanov in mislim, da
                  moramo sprejeti to zadevo, da gre zakon v postopek na tej seji po hitrem postopku.
                  Mislim, da tisti, ki so poslušali ministra, so slišali, da ne posega v zakon o
                  urejanju prostora, ampak kot napoveduje naslov, da obravnava samo nekatera
                  vprašanja izključno v zvezi z gradnjo avtocest in to v dobro tistih državljanov,
                  ki so prizadeti. Mislim, da je to pozitivno in zato naša skupina Slovenskih
                  krščanskih demokratov podpira, da damo ta zakon v obravnavo in da ga po hitrem
                  postopku pozitivno sprejmemo. Hvala lepa.</p>
            </sp>
            <sp xml:id="SDZ1-Redna-31-1995-05-10.sp35">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Tone Peršak.</p>
            </sp>
            <sp xml:id="SDZ1-Redna-31-1995-05-10.sp36">
               <speaker>ANTON PERŠAK:</speaker>
               <p>Spoštovane poslanke in poslanci! V poslanski skupini mislimo, da je ta zakon
                  najbrž res potreben, da pa je zelo daljnosežen. Ureja namreč stvari, ki so skrajno
                  občutljive, recimo, to, da se začnejo dela, ne da bi bilo že zemljišče odkupljeno
                  ali razlaščeno. Potem so tu roki za obveščanje v zvezi z začetkom pripravljalnih
                  del itd. Strinjamo se s tem, da nekatere stvari, ki jih zakon omogoča, gredo v
                  prid tistim, ki bodo morali prodati parcele ali pa bodo njihove parcele
                  razlaščene. Cela vrsta rešitev je pa tudi takih, ki so skrajno občutljive in zato
                  mislimo, da ta zakon zahteva nekoliko temeljitejšo obravnavo in tudi konzultacije
                  pravne narave.</p>
               <p>Podpiramo to - če bo zakon uvrščen na dnevni red, da gre po normalnem postopku,
                  ali to, kar je bilo predlagano, da se ne uvrsti na tej seji na dnevni red, ampak
                  na naslednji in je potem možna tudi obravnava po hitrem postopku, vsekakor pa ni
                  mogoče tako hitro. Se pravi, če bi ga danes uvrstili na dnevni red po hitrem
                  postopku - da bi bil jutri, pojutrišnjem že sprejet in tudi premisliti vse stvari
                  oziroma vse te zadeve, ki jih predlagatelj zakona predlaga. Stvari v zakonu je
                  potrebno urediti. Gotovo jih je potrebno urediti hitro, ampak tako na vrat na nos
                  pa ne, zaradi tega ker se bojim, da bomo sprejeli nekaj, kar lahko potem tudi
                  Ustavno sodišče, če bo kdo to sprožil, <q>"kasira"</q>. Zlasti to, da se začnejo dela na
                  zemljišču, ki še ni last investitorja, je po moje skrajno sporno in bomo
                  glasovali, če bo, kot pravimo, uvrščen na dnevni red za normalni postopek, ali pa
                  tudi za to, da se da na naslednjo sejo. Hvala.</p>
            </sp>
            <sp xml:id="SDZ1-Redna-31-1995-05-10.sp37">
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želi še kdo besedo v imenu poslanskih skupin? O tem predlogu gospoda
                  Preglja, da bi to uvrstili na naslednjo sejo, je mogoče v bistvu glasovati oziroma
                  upošteva samo, če Vlada to umakne oziroma če zbor ne sprejme. Sprašujem najprej
                  predlagatelja, če želi dodatno obrazložiti svoj predlog? Gospod minister ima
                  besedo.</p>
            </sp>
            <sp xml:id="SDZ1-Redna-31-1995-05-10.sp38">
               <speaker>IGOR UMEK:</speaker>
               <p>Spoštovani! Odzval bi se na to, da bi ta zakon že moral biti precej časa. Resnica
                  je ta, da bi morala biti sistemska zakonodaja že precej časa, ker se mi zdi, da je
                  bila uskladitev z ustavo predvidena z 31.12.1993. Vendar pa v tem, ker teh zakonov
                  ni, in ti zakoni imajo intenco podobno urejati te zadeve, kot je tu urejeno v
                  specialnem primeru, zaradi tega se tudi ta zakon potem zdaj predlaga, ker so ti
                  zakoni v pripravi. Verjetno bodo kmalu prišli v parlament, vendar bodo šli po
                  normalnem in rednem postopku. Vendar pa na tem področju, kot je bilo ugotovljeno
                  tudi v Vladi, zaradi izjemnih zadev ne moremo čakati.</p>
               <p>Drugo, glede delikatnosti - mi mislimo, da ni delikatnih zadev. Nasprotno, da se
                  zelo ugodno rešuje za tiste, ki so prizadeti. Treba je namreč vedeti, da v
                  razlastitvenem postopku, kjer je bil zdaj čas enega leta, da vse izkušnje kažejo,
                  da se je večino zadev sporazumno razrešilo v treh mesecih. Mislim, da okrog 90% v
                  šestih mesecih. Vse drugo, kar se ni rešilo, se ni razrešilo tudi ne v ostalih
                  šestih mesecih, ker so zadeve čakale. Samo ta rok je tisti, ki se skrajšuje,
                  temelji pa tudi na ugotovljeni praksi, da je dodatnih šest mesecev neko mrtvo
                  obdobje, v katerem se praktično ničesar ne dogaja in pozneje še vedno pride do
                  razlastitev, praviloma v vseh teh primerih.</p>
               <p>Drugič, razlastitve, ki pridejo po enem letu, so veliko bolj neugodne za
                  posameznika, kot pa se tukaj predlaga za sporazumne rešitve, ker sedaj zakonske
                  rešitve ne omogočajo neto za neto. Ne omogočajo koncepta pravične odškodnine itd.
                  Tako, da tudi po tem konceptu se pravzaprav gre na roke tistim, ki so udeleženi v
                  tem postopku in mi mislimo, da niso prizadeti, ampak glede na obstoječo zakonodajo
                  pridobivajo in da zadeve tu anticipiramo. Zato menimo, da zadeve niso kritične in
                  pravzaprav rešujemo življenjska vprašanja in gremo na roke ljudem.</p>
               <p>In še nekaj, kar je pomembno. Ta zakon implicira to, da se veliko več razreši
                  sporazumno. Če vi gledate obstoječo  zakonodajo, se veliko zadev razreši preko
                  razlastitve, ker je takšen postopek in takšen zakon. Mi smo se, in DARS se je
                  trudil, da se čimveč razreši sporazumno in to tudi uspel. Ta zakon pa tudi
                  napeljuje k temu, da se še v večji meri zadeve razrešujejo sporazumno in da se
                  najde rezultat v korist obeh, tako tistega ki se mu odvzema kot za hitro odvijanje
                  projekta avtocest. Zato menimo, da ti očitki ne držijo in lepo prosim, če lahko
                  podprete, tudi iz vsebinskih razlogov podprete zakon, da se čim hitreje obravnava
                  in sprejme. Hvala.</p>
            </sp>
            <sp xml:id="SDZ1-Redna-31-1995-05-10.sp39">
               <speaker>PREDSEDNIK JOŽEF ŠKOLČ:</speaker>
               <p>Na glasovanje dajem predlog za razširitev dnevnega reda z navedenim predlogom
                  zakona in ugotavljam prisotnost. Gospod Pregelj ima proceduralni predlog.</p>
            </sp>
            <sp xml:id="SDZ1-Redna-31-1995-05-10.sp40">
               <speaker>ŽARKO PREGELJ:</speaker>
               <p>Spoštovani! Hotel sem opozoriti na nedoslednost. Ko sem nastopil v imenu poslanske
                  skupine, sem predlagal, da naj zbor predhodno odloča, da pred odločanjem o
                  uvrstitvi te točke na dnevni red poda svoje mnenje matično delovno telo. Upam, da
                  to ni bilo preslišano in bi prosil, da se najprej o tem zbor odloča.</p>
            </sp>
            <sp xml:id="SDZ1-Redna-31-1995-05-10.sp41">
               <speaker>PREDSEDNIK JOŽEF ŠKOLČ:</speaker>
               <p>Gospod Pregelj, če ste pozorno prebrali poslovnik, v kar ne dvomim, potem boste
                  videli, da je možno o tem predlogu Vlade oziroma ministra glasovati brez stališča
                  matičnega delovnega telesa, ker gre za hitre postopke in vašega predloga ne morem
                  dati na glasovanje. Nov proceduralni predlog imate?</p>
            </sp>
            <sp xml:id="SDZ1-Redna-31-1995-05-10.sp42">
               <speaker>ŽARKO PREGELJ:</speaker>
               <p>Spoštovani! Ugovarjam, 64. člen jasno določa v četrtem odstavku, da, kadar Državni
                  zbor odloča o razširitvi dnevnega reda, ko so nastali razlogi po sklicu seje in če
                  je bilo poslancem poslano iz občine gradivo, ki je podlaga za uvrstitev zadeve na
                  dnevni red, o predlogih za razširitev dnevnega reda, lahko poda mnenje Vlada, če
                  ni sama predlagateljica, Državni zbor lahko sklene, da mora pred odločanjem podati
                  mnenje matično delovno telo. Moj proceduralni predlog se opira na ta četrti
                  odstavek 64. člena.</p>
            </sp>
            <sp xml:id="SDZ1-Redna-31-1995-05-10.sp43">
               <speaker>PREDSEDNIK JOŽEF ŠKOLČ:</speaker>
               <p>Se opravičujem. Torej bomo najprej glasovali o predlogu, da pred odločanjem o
                  uvrstitvi na dnevni red poda svoje mnenje matični delovni odbor in ugotavljam
                  sklepčnost. Gospodu Preglju se še enkrat opravičujem in tudi zahvaljujem za
                  pojasnilo. Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da je predlog sprejet.</p>
               <p>Obstojata zdaj dve možnosti. Predlagam, da o tem odločimo, če se strinjate,
                  čeravno je to samo možnost predsedujočega, da gremo skozi vsa druga vprašanja
                  dnevnega reda, da pa dnevni red v celoti sprejmemo šele potem, ko se bo matično
                  delovno telo opredelilo samo do te razširitve. Drugače pa je potrebno v tem
                  trenutku prekiniti sejo in potem nadaljevati. Moj prvotni predlog utemeljujem tudi
                  s tem, ker so tudi drugi predlogi taki, da lahko potem druga matična delovna
                  telesa tisti čas izkoristijo za to, da začnejo razprave o drugih točkah, ki so
                  prišle po tem hitrem postopku na dnevni red. Dajem predlog, bom rekel, svoj
                  predlog proceduralne narave, da sprejemamo dnevni red do predzadnjih dveh
                  odločitev, se pravi o tej razširitvi, o kateri bo podalo mnenje matično delovno
                  telo in o dnevnem redu v celoti na koncu, da pa pred tem naredimo odmor in
                  sprašujem, kdo je za to. Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(52 poslancev.)</stage> Je kdo proti? <stage>(1
                     poslanec.)</stage></p>
               <p>Nadalje Vlada Republike Slovenije predlaga razširitev dnevnega z obravnavo
                  predloga zakona o odlogu določenih davkov in prispevkov ter predlaga, da ga zbor
                  sprejme po hitrem postopku. Kolegij predsednika predlog za sprejem zakona po
                  hitrem postopku podpira in sprašujem predstavnika Vlade, če želi besedo.
                     <stage>(Ne želi.)</stage> Želi besedo sekretariat? <stage>(Ne želi.)</stage>
                  Želijo besedo predstavniki poslanskih skupin? Gospod Jelinčič.</p>
            </sp>
            <sp xml:id="SDZ1-Redna-31-1995-05-10.sp44">
               <speaker>ZMAGO JELINČIČ:</speaker>
               <p>Hvala lepa za besedo in lep pozdrav.</p>
               <p>Sodim, da je kolegij predsednika zelo površno pogledal ta zakon oziroma predlog
                  zakona, čeprav piše kar zakon o odlogu določenih davkov in prispevkov. Gre ponovno
                  za državno intervencionistično politiko na področju gospodarstva, kar se je že
                  pred časom pokazalo za zelo slabo in v bistvu gre v tem primeru za korak nazaj.
                  Dejstvo je, če hočemo v tržno gospodarstvo, ne moremo dovoliti tega, kar piše v
                  oceni stanja, da bi bilo mogoče z instrumentom odloga davkov in prispevkov
                  vplivati tudi na obnašanje gospodarskih subjektov pri prilagajanju ekonomski
                  politiki Vlade. Kakšna ekonomska politika Vlade je to? To se pravi zopet državna
                  uravnilovka, ki bo določala, kaj se bo delalo in kaj se ne bo, hkrati pa bo delila
                  pogačo malo tu malo tam, predvsem bo pa ščitila nesposobna in slabo stoječa
                  podjetja.</p>
               <p>Zakon govori pri ciljih in načelih, da bi se s tem v bistvu povečala možnost
                  ohranitve podjetij. Vendar, katerih podjetij? Slabih podjetij, ki ne delajo tako
                  kot bi morala. Hkrati pa pri tem zakonu, če bi kaj moralo biti, bi v tej oceni
                  stanja oziroma v uvodu, ki je sestavljen iz 18 vrstic in obrazložitve, da bi tukaj
                  moral biti vsaj spisek strateško pomembnih podjetij, kjer bi bil ta odlog smiseln,
                  ne pa, da se to dela kar tako.</p>
               <p>Odlog plačila davkov bi še enkrat zelo prizadel proračun. Vemo kakšen je bil odlog
                  plačila davkov borznim hišam, ki je olajšal državni proračun po  nekaterih
                  objavljenih podatkih kar za 600 milijonov nemških mark. Ali hočemo zdaj še enkrat
                  nekaj podobnega izvesti? Ti podatki so bili objavljeni v dnevnem časopisju in
                  zanimivo je, da tisti, ki so se zavzemali za odlog plačila davkov borznim hišam,
                  niso nič protestirali proti tem objavljenim številkam. Ko piše o finančnih
                  posledicah tega zakona, jih obravnava en sam stavek, in sicer piše: <q>"S predloženim
                  zakonom se bo deloma spremenila dinamika prilivov prihodkov v državni proračun, ki
                  pa ne bo vplivala na izvrševanje proračuna."</q> Seveda se bo spremenila dinamika
                  prilivov, namreč denarja bo v proračunu bistveno manj. Ta utemeljitev kaže na zelo
                  ignorantski odnos Vlade do parlamenta, vendar v nekaterih primerih je ta odnos kar
                  opravičljiv, kajti parlament dostikrat <q>"požegna"</q> tudi neumnosti. Upam, da jih v
                  tem primeru ne bo.</p>
               <p>Če gremo kar k besedilu členov...</p>
            </sp>
            <sp xml:id="SDZ1-Redna-31-1995-05-10.sp45">
               <speaker>PREDSEDNIK JOŽEF ŠKOLČ:</speaker>
               <p>Gospod Jelinčič, ni razprave o zakonu ampak samo o predlogu za uvrstitev na dnevni
                  red in o hitrem postopku in bi vas prosil, da poveste to, kar velja povedati s
                  stališča poslanske skupine za razširitev dnevnega reda. Če bo to uvrščeno, potem
                  bo seveda priložnost mesariti po členih.</p>
            </sp>
            <sp xml:id="SDZ1-Redna-31-1995-05-10.sp46">
               <speaker>ZMAGO JELINČIČ:</speaker>
               <p>... Rad bi povedal, da so členi pisani nekonsistentno, nesmiselno in bedasto.
                  Vendar pa razumem intenco Vlade, kajti, bliža se predvolilni čas in je potrebno
                  kanalizirati nekatera finančna sredstva v proračune nekaterih strank. Naša
                  Slovenska nacionalna stranka je proti temu in bo glasovala proti temu zakonu. Tako
                  proti uvrstitvi zakona na dnevni red, če pa bo šel slučajno na dnevni red, pa tudi
                  proti hitremu postopku. Hvala.</p>
            </sp>
            <sp xml:id="SDZ1-Redna-31-1995-05-10.sp47">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo v imenu poslanskih skupin o razširitvi? Gospod
                  Janez Podobnik.</p>
            </sp>
            <sp xml:id="SDZ1-Redna-31-1995-05-10.sp48">
               <speaker>JANEZ PODOBNIK:</speaker>
               <p>Spoštovani gospod predsednik, poslanke in poslanci! V poslanski skupini Slovenske
                  ljudske stranke menimo, da ni poslovniških razlogov oziroma argumentov, da se ta
                  zakon uvrsti na dnevni red, saj niso jasni razlogi, ki bi nastali po sklicu seje
                  Državnega zbora, na podlagi katerih bi lahko ta zakon uvrščali na dnevni red. Prav
                  tako pa predlagatelj zakona ni opredelil razlogov, zakaj ga predlaga po hitrem
                  postopku, tako da ne podpiramo tudi tega, da je zakon obravnavan po hitrem
                  postopku. Ne bi se dotikali posameznih členov. Dejstvo je, da je zakon povsem
                  nejasen in človek bi pomislil, da se morda želi s tem zakonom, če je argument ta,
                  da so nastali razlogi po sklicu 31. seje, reševati Tobačno tovarno Ljubljana, ki
                  je zašla v težave in se nekako skozi stranska vrata nekorektno, v nasprotju s
                  poslovnikom, želi s tem zakonom reševati nekatere težave podjetij, ki so nastale
                  iz povsem drugih razlogov. Zato v poslanski skupini ne podpiramo predloga, da se
                  ta zakon uvrsti na dnevni red, prav tako pa tudi ne, da se ga obravnava po hitrem
                  postopku. Hvala.</p>
            </sp>
            <sp xml:id="SDZ1-Redna-31-1995-05-10.sp49">
               <speaker>PREDSEDNIK JOŽEF ŠKOLČ:</speaker>
               <p>Hvala. Gospod Tone Peršak.</p>
            </sp>
            <sp xml:id="SDZ1-Redna-31-1995-05-10.sp50">
               <speaker>ANTON PERŠAK:</speaker>
               <p>V poslanski skupini nimamo toliko pomislekov o tem, da se ta zakon sprejme oziroma
                  obravnava in o tem, ali je potreben ali ne. Imamo pa pomisleke o hitrem postopku
                  in bomo proti hitremu postopku. Moram povedati, zakaj. Zakon se sklicuje na
                  pogoje, ki jih določa zakon, zato, da pride do odloga prispevkov, davkov itd. Če
                  pa beremo ta zakon, vidimo, da je teh pogojev v zakonu zelo malo in da so
                  relativno formalni, kaj pač mora podjetje obljubiti. To seveda lahko pripelje do
                  tega - nikoli ni dobro a priori ne zaupati ali a priori zaupati - lahko pride do
                  političnega arbitriranja v dveh pomenih besede, in sicer, da se bo delala
                  politična selekcija med podjetji istega ranga, iste velikosti itd. in da se bo
                  delalo to, kar se že dogaja, da mi pač sprejemamo določene zakone. Tudi mi smo
                  glasovali za zakon o sanaciji TAM-a in je prav, da smo ga izglasovali, ampak to je
                  veliko podjetje, z zelo velikim številom zaposlenih in je razumljivo, da se ga
                  rešuje. Imamo pa v drugih, manjših krajih manjša podjetja, ki so za to pokrajino
                  oziroma kraj enakega pomena, kot, recimo, TAM za Maribor, pa seveda nikomur ne
                  pride na misel, da bi sprejemal zakon o sanaciji kakšnega Belta v Črnomlju itd.
                  Zato mislimo, da je treba v tem zakonu nekoliko precizneje dodelati stvari, zlasti
                  glede pogojev, pod katerimi naj pride do tega odloga - kar je najbrž v tem obdobju
                  še smiselno in potrebno, da v kakšnem primeru pride - pod kakšnimi pogoji do tega
                  lahko pride in izključiti možnosti političnega arbitriranja v teh primerih, da bi
                  se iz takšnih ali drugačnih simpatij to delalo. Zato nasprotujemo hitremu
                  postopku, ne pa samemu zakonu oziroma obravnavi zakona. Hvala.</p>
            </sp>
            <sp xml:id="SDZ1-Redna-31-1995-05-10.sp51">
               <speaker>PREDSEDNIK JOŽEF ŠKOLČ:</speaker>
               <p>Hvala. Ali želi še kdo besedo v imenu poslanskih skupin? <stage>(Ne.)</stage> Ali
                  želi Vlada mogoče sedaj pojasniti? Izvolite.</p>
            </sp>
            <sp xml:id="SDZ1-Redna-31-1995-05-10.sp52">
               <speaker>NEIDENTIFICIRANA GOVORNICA:</speaker>
               <p>Hvala za besedo. Spoštovani zbor! Menim, da moram odgovoriti na nekaj vprašanj, ki
                  so bila zdaj ob tej širitvi dnevnega reda postavljena. Prvič, predvsem je namen
                  zakona eden ekonomskih ukrepov politike Vlade v letošnjem letu. Nadalje moram
                  opozoriti, da je v posebnem členu zakona o izvrševanju proračuna predlog, ki ste
                  ga s splošno obravnavo končali opredeljeno, da je določena maksimalna kvota, ki se
                  bo porabila za odlog teh določenih davkov in prispevkov. Taka kvota znaša do 3
                  milijarde tolarjev v letošnjem letu. Nadalje je treba opozoriti, da gre tukaj samo
                  za določene davke in prispevke in to sicer za tiste vrste davkov in prispevkov, ki
                  so prihodek proračuna in so našteti v 2. členu, ne gre pa za prispevke za socialno
                  in zdravstveno zavarovanje.</p>
               <p>Nadalje, kot je gospod poslanec Podobnik omenil, ni to noben zakon, ki bi reševal
                  problem tobačne. Prvič ne gre za odlog prometnega davka in gre za odlog davkov na
                  posebno zahtevo ob izpolnjevanju podjetij po tem zakonu, ne pa za nekaj, kar se je
                  dogodilo nazaj. Tako da to dilemo takoj razčistimo. To je eden predlogov Vlade, da
                  bi se pač olajšalo likvidnostno stanje v teh, predvsem izvoznih podjetjih, ki
                  ustvarjajo izvoz na konvertibilne trge in da bi mogoče omogočili podjetjem tudi
                  lažje prestrukturiranje.</p>
               <p>Zakaj niso bolj podrobno in natančneje opredeljene zahtevke, kot so v 7. členu, je
                  razlog tudi to, ker bo država od vseh teh podjetij z višino odloženih davkov in
                  prispevkov zahtevala garancijo poslovne banke ali zavarovanje zavarovalnice. To
                  pomeni, da bo država imela 100% zavarovan odlog davkov in prispevkov in da bo to
                  breme in zahtevke kdaj, v katerih primerih bo banka dala garancijo, predvsem
                  nosila banka. Toliko samo v pojasnilo. Zato je naš predlog, da bi lahko že v
                  letošnjem letu začeli vsaj z zahtevki in deloma izkoristili to kvoto, ki bi
                  pomenila likvidnostni zamik do kvote 3 milijard tolarjev v letošnjem proračunu.
                  Hvala.</p>
            </sp>
            <sp xml:id="SDZ1-Redna-31-1995-05-10.sp53">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Prehajamo na glasovanje. Najprej glasujemo o predlogu za razširitev
                  dnevnega reda z navedenim predlogom zakona. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da je predlog razširitve sprejet.</p>
               <p>Na glasovanje dajem predlog, da se navedeni zakon sprejme po hitrem postopku.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(21 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da predlog za hitri postopek ni sprejet.</p>
               <p>Nadalje Vlada Republike Slovenije predlaga razširitev dnevnega reda z obravnavo
                  predloga zakona o spremembi carinskega zakona ter predlaga, da ga zbor sprejme po
                  skrajšanem postopku. Matično delovno telo s predlogom za sprejem zakona po
                  skrajšanem postopku soglaša, navedeni predlog pa podpira tudi kolegij predsednika.
                  Sprašujem predstavnika Vlade, če želi besedo. <stage>(Ne želi.)</stage> Želi
                  besedo poročevalec matičnega delovnega telesa? <stage>(Ne želi.)</stage> Želi
                  besedo predstavnik Sekretariata za zakonodajo? <stage>(Ne želi.)</stage> Želijo
                  besedo predstavniki poslanskih skupin? <stage>(Ne želijo.)</stage></p>
               <p>Na glasovanje dajem predlog za razširitev dnevnega reda z navedenim predlogom
                  zakona. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je predlog sprejet.</p>
               <p>Na glasovanje dajem tudi predlog, da se navedeni zakon sprejme po skrajšanem
                  postopku. Ugotovimo sklepčnost! <stage>(48 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(?
                     poslancev.)</stage></p>
               <p>Ugotavljam, da je predlog sprejet.</p>
               <p>Prehajamo na druge predloge razširitev. K besedi se je javil poslanec gospod
                  Kociper.</p>
            </sp>
            <sp xml:id="SDZ1-Redna-31-1995-05-10.sp54">
               <speaker>ŠTEFAN KOCIPER:</speaker>
               <p>Hvala lepa. Gospod predsednik, spoštovane gospe in gospodje! Predlagam razširitev
                  današnje seje z dvema točka dnevnega reda. Da ne bom hodil dvakrat gor, bi
                  izkoristil priložnost, da to opravim z enim zamahom.</p>
               <p>Najprej predlagam, da ta Državni zbor razširi to sejo dnevnega reda s predlogom
                  zakona o dopolnitvi in spremembi zakona o družinskih prejemkih in potem ponovno
                  predlagam, zaradi zavajanja predsednika Državnega zbora gospoda Školča, pa bom
                  tudi dokumentiral z magnetogrami, na katere se je gospod predsednik skliceval, da
                  ponovno glasujemo o uvrstitvi na dnevni red tudi zakon o spremembi in dopolnitvi
                  zakona o delovnih razmerjih.</p>
               <p>Predlagam, da uvrstimo najprej zakon o spremembi in dopolnitvi zakona o družinskih
                  prejemkih. Po 53. členu poslovnika je dolžan predsednik Državnega zbora, citiram:
                  <q>"Uvrstiti vložene zadeve najkasneje v predlog dnevnega reda druge redne seje po
                  seji, pred katero je bila zadeva vložena."</q> Gre torej za predlog, ki je bil vložen
                  - zakon o družinskih prejemkih - januarja. Predsednik gospod Školč je podpisal
                  dodelitev 31. januarja matičnemu delovnemu telesu. Mislim, če prav razumemo
                  poslovnik, da je bilo 31. marca tudi vse formalno urejeno in takrat se še ni
                  začela februarska seja, bi lahko gospod Školč uvrstil to točko in zakon o delovnih
                  razmerjih na februarsko sejo, najkasneje pa na marčevsko sejo. Velja enako za
                  zakon o delovnih razmerjih. Ta zakon so poslanci Slovenskih krščanskih demokratov
                  vložili 22. decembra. En mesec prej je predsednik gospod Školč ta zakon dodelil
                  matičnemu delovnemu telesu, 3.1.1995. Torej tudi zakon o delovnih razmerjih, ki ga
                  je gospod predsednik uvrstil v okvirni dnevni red šele za april, je bil
                  pripravljen že za februarsko sejo.</p>
               <p>In jaz bi, tako kot rad gospod Školč tudi uporabi, da se ne bo mogel načuditi, če
                  bi prebral svoj magnetogram oziroma magnetogram svoje razprave, bi povedal, da je
                  najprej predsedujoči gospod Kreft ob mojem predlogu na februarski seji pri 31.
                  točki dnevnega reda, ko sem predlagal razširitev oziroma uvrstitev v okvirni
                  dnevni red za marčevsko sejo obeh točk opomnil takole, da moramo vedeti, da ta
                  okvirni predlog ne pomeni uvrstitev na dnevni red, ampak pomeni okvirni program.
                  In tudi gospod Školč je pozneje v dolgi razpravi, ki se je razvila nato, jaz sem
                  se namreč skliceval na proračun, in se je seveda začela razprava o tem ali je
                  pomembno, da se te stvari pripravijo ali ne pred proračunom, je bilo potem precej
                  odziva in je gospod Školč tudi prosil. Zato bi prosil, da seje, ki je za marec, ne
                  širimo na točki, ko govorimo o programu in potem pravi, da je to možno razširiti
                  kasneje.</p>
               <p>Skratka, želel sem malo dokumentirati, kako so te stvari potekale in predlagam, da
                  ponovno glasujemo o uvrstitvi na dnevni red zakon o spremembi zakona o delovnih
                  razmerjih, in sicer iz dveh razlogov. Prvič, ker bi moral biti uvrščen na redno
                  sejo že davno prej, ker so bili izpolnjeni pogoji, ki nalagajo predsedniku
                  Državnega zbora, da uvrsti to točko. Drugič, ker smo bili pri prejšnjem glasovanju
                  o umiku s strani predsednika zavedeni.</p>
               <p>Drugič predlagam uvrstitev na dnevni red tudi predloga zakona o spremembi in
                  dopolnitvi zakona o družinskih prejemkih, in sicer zato, ker je bil kršen
                  poslovnik v točki, ki sem jo že prebral. To je tretji odstavek 53. člena, ki
                  zadolžuje predsednika Državnega zbora, da uvrsti vložene zadeve najkasneje v
                  predlog dnevnega reda druge redne seje po seji, pred katero je bila zadeva
                  vložena.</p>
               <p>Razumem predlagatelje za umik, da imajo destruktivno pozicijo pri tako pomembnih
                  dopolnitvah teh dveh zakonov, ki nam jih tudi nalaga resolucija, dve leti bo od
                  takrat. Razumem v tem smislu, da se bliža predvolilni čas, ki so ga s strani LDS-a
                  tukaj že oznanjali in da seveda sprejemanje teh pomembnih zadev vsekakor lahko
                  pokaže na to, da nekdo s svojim programom za družinsko politiko resno razmišlja in
                  tudi želi kaj narediti. Pa ne gre za to. Matični odbor se je tudi odločil, da je
                  treba na tem področju kaj narediti in kljub temu, da je zavrnil naše predloge, je
                  zadolžil Vlado, da takoj, to se pravi v roku enega meseca po obravnavi tukaj v
                  Državnem zboru, pripravi oba predloga zakona, tako da bo vključil vse predloge iz
                  javne razprave. Če sem prav razumel gospode, ki se niso zmotili pri glasovanju in
                  so glasovali za umik, jim je do tega, da ta dva zakona ostaneta v proceduri in
                  torej ovirata sklep matičnega delovnega telesa, torej da Vladi onemogočata, da
                  pripravi predloge sprememb zakona o delovnih razmerjih in družinskih prejemkih.
                  Zato prosim, da se da to na glasovanje.</p>
            </sp>
            <sp xml:id="SDZ1-Redna-31-1995-05-10.sp55">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Jaz bi mogoče glede na to, da se me nekaj stvari tiče, kljub vsemu
                  rekel. Izvolite.</p>
            </sp>
            <sp xml:id="SDZ1-Redna-31-1995-05-10.sp56">
               <speaker>ŠTEFAN KOCIPER:</speaker>
               <p>Se oproščam. Medtem, ko sem predlagal uvrstitev točk na dnevni red, bi želel
                  opozoriti na to, da smo tudi razstavili tukaj podpise 35.000 slovenskih
                  državljanov, polnoletnih državljanov, ki so v tem času, pol leta, odkar smo
                  Slovenski krščanski demokrati vložili oba predloga v proceduro, izrazili zelo
                  jasno, vi boste imeli tudi možnost to prebrati v teh izjavah, da podpirajo tak
                  predlog sprememb in dopolnitev zakona o delovnih razmerjih in družinskih
                  prejemkih, kot smo ga vložili Slovenski krščanski demokrati. Teh 35.000 podpisov
                  vam je tukaj na razpolago. Seveda boste imeli možnost v odmoru ali pa takrat, ko
                  bo tudi razprava o zakonu. Hvala lepa.</p>
            </sp>
            <sp xml:id="SDZ1-Redna-31-1995-05-10.sp57">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Odgovoril bi samo na tisti del, ki se mi zdi edini povsem korekten, to
                  je tretji odstavek 53. člena, ki nalaga predsedniku, da vlaga, da uvršča vložene
                  zadeve najkasneje - pardon, tako piše: <q>"Predsednik Državnega zbora uvrsti vložene
                  zadeve najkasneje v predlog dnevnega reda druge redne seje po seji, pred katero je
                  bila zadeva vložena."</q> Vi sami veste, da je v zakonodajni proceduri toliko teh
                  stvari, da marsikateri zakon čaka bistveno dalj časa in da je bila soglasna
                  odločitev kolegov, ki sodelujejo v kolegiju Državnega zbora, da se na dnevni red
                  kljub vsemu uvršča samo tiste stvari, ki so najbolj nujne, zato da bi lahko
                  Državni zbor zasedal v tistih terminih, ki si jih je začrtal v začetku. Tako da je
                  to določilo kršeno marsikdaj in seveda tudi v tem primeru in tukaj ne bi rekel, da
                  gre kakšno posebno samovoljo.</p>
               <p>Ko govorimo o oblikovanju tega dnevnega reda, sem hotel reči samo to, kar pa
                  nedvomno drži, da pri oblikovanju dnevnega reda sodelujejo kolegi iz vseh
                  poslanskih skupin in na ta možen zaplet niso opozorili. Osebno nimam nič proti, da
                  se to obravnava enkrat ali drugič. Kar se tiče pojasnil o  sejah, jih imate
                  napisane in tam je res prišlo do tega, da predvsem predlagatelji teh zakonov niso
                  pristali, da bi se obravnavali na aprilski seji, ko so bili uvrščeni in je zato
                  prišlo do tega. Na to se nanašajo moje opombe k temu, da je treba brati
                  magnetogram, ampak mislim, da je to irelevantno.</p>
               <p>Tisto, kar velja povedati zdaj, da je možno pri teh dveh predlogih glasovati samo
                  o enem, in sicer o predlogu za razširitev zakona o družinskih prejemkih, ker o
                  drugem predlogu smo enkrat že glasovali, da se umakne s seje dnevnega reda in ni
                  običaj, da bi o isti stvari na isti seji dvakrat glasovali in zato v bistvu ne bom
                  dal te odločitve zboru v ponovno odločitev, ker je bilo tudi takrat povsem jasno
                  predočeno, kaj to pomeni in v tem smislu ne gre za zavajanje. Menim pa, da je iz
                  drugih proceduralnih razlogov, ne govorim o vsebinskih, korektno glasovati o
                  predlogu zakona o družinskih prejemkih za uvrstitev na to sejo dnevnega reda, da
                  ne govorim o tem, da je seveda možnost doseči zmeraj, kadar je volja, to je pa
                  težko takrat, ko se tukaj glasuje o dnevnem redu. To, da se uvrsti na neko sejo,
                  če ljudje pravočasno opozorijo in je to lahko tudi že majska seja, v kolikor se
                  doseže sporazum v kolegiju. To je seveda vedno vprašanje predlagateljev, ki morajo
                  izkoristiti vse poslovniške možnosti, ki jih imajo pri oblikovanju reda. Dajem
                  predlog gospoda Kocipra, da se razširi dnevni red z zakonom o družinskih prejemkih
                  v obravnavo. Najprej sprašujem predstavnika Vlade, če želi besedo? ...<stage>(Glas
                     iz klopi.)</stage>... Imate proceduralen predlog? Izvolite.</p>
            </sp>
            <sp xml:id="SDZ1-Redna-31-1995-05-10.sp58">
               <speaker>ŠTEFAN KOCIPER:</speaker>
               <p>Hvala lepa, gospod predsednik. Če sem prav razumel, imate namen ignorirati predlog
                  poslanske skupine, torej, da uvrstimo na dnevni red dve točki. Razumel sem, da
                  boste dali na glasovanje predlog o spremembi in dopolnitvi zakona o družinskih
                  prejemkih, zakon o delovnih razmerjih pa ne. Mislim, da bi šlo tukaj za eklatantno
                  kršitev poslovnika, kajti mi predlagamo razširitev dnevnega reda tudi z zakonom o
                  delovnih razmerjih. Prej, če ste prav poslušali, je gospod Peskar opozoril, da je
                  oba zakona potrebno skupaj obravnavati. In če želimo kaj narediti na področju
                  družinske politike, potem bomo seveda obravnavali oba zakona skupaj, tako da bo
                  šla procedura naprej kakorkoli bo šla, ali bomo nadaljevali predlagatelji ali pa
                  Vlada, tako kot predlaga matično delovno telo. Ne boste se mogli načuditi, ker ste
                  prej v svoji razpravi obtožili predlagatelje, če bi prebrali zdaj magnetogram te
                  seje, da smo zakrivili to napako predlagatelji. Torej bi bilo korektno, da se
                  opravičite predlagateljem, nisem pa slišal tega opravičila. Torej predlagatelji
                  smo pravočasno vložili, smo predlagali razširitev marčevske seje s to točko in sta
                  nas zavrnila tako podpredsednik Kreft kot predsednik Školč. Mislim, da je bilo
                  tega zavajanja dovolj in vsaj toliko korektnosti izkažite in dajte še enkrat v
                  presojo Državnemu zboru, da se odloči ali je prav, da se za družinsko politiko kaj
                  stori ali ne. Hvala lepa.</p>
            </sp>
            <sp xml:id="SDZ1-Redna-31-1995-05-10.sp59">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Kociper, moram še enkrat povedati zaradi drugih poslancev. To,
                  kar vi trdite, da gre za zavajanje, preprosto ne bo držalo. Predlog, ne vem točno
                  čigav, je bil, da se ta predlog zakona o družinskih prejemkih uvrsti na marčno
                  sejo. Državni zbor tega ni sprejel in potem je to izpadlo iz tega programa.
                  Predlagatelji pa niso pristali, da bi se uvrstilo v aprilsko sejo. Napaka, ki je
                  bila storjena skupaj, in o tem sem govoril, zato sem govoril o kolegiju, je bila,
                  da ko smo oblikovali predlog dnevnega reda za aprilsko sejo, nihče na to ni
                  opozoril. Samo o tem sem rekel in če sem jaz dolžan na to opozoriti, da bi bilo
                  mogoče potrebno še kakšen zakon uvrstiti, potem se seveda opravičujem, ker sem to
                  spregledal. Ampak v programu aprilske seje tega ni bilo in zato je do tega
                  prišlo.</p>
               <p>Kar se tiče drugega očitka, da ignoriram vaše predloge v zvezi z zakonom o
                  delovnih razmerjih, enostavno ne bo držalo.</p>
               <p>Zakon oziroma predlog zakona o spremembi in dopolnitvi zakona o delovnih razmerjih
                  je bil uvrščen v predlog dnevnega reda ravno z mojim podpisom. Z dnevnega reda je
                  pa bil vzet z glasovanjem zbora. Moj podpis je stal s tem, da se to uvrsti gor in
                  po tej plati bi bilo mogoče potrebno opravičilo v drugi smeri. Moja pripomba je
                  samo, da če je bilo na to opozorjeno, ni mogoče o istem zakonu dvakrat glasovati,
                  ker se je Državni zbor že odločil, da ga umakne z dnevnega reda. Moj predlog v
                  razpravi je tudi bil, da umaknete tudi ta drugi predlog, in da se oba uvrsti na
                  majsko sejo, ki bi se lahko, če bo vse po sreči začela s 23. majem. To je vse, kar
                  sem povedal in kot pojasnila, bolj kot polemika.</p>
               <p>Sprašujem predstavnika Vlade, če želi besedo? <stage>(Ne želi.)</stage> Želijo
                  besedo predstavniki Sekretariata za zakonodajo? <stage>(Ne želijo.)</stage> Želijo
                  besedo predstavniki poslanskih skupin? Gospod Polajnar.</p>
            </sp>
            <sp xml:id="SDZ1-Redna-31-1995-05-10.sp60">
               <speaker>IGNAC POLAJNAR:</speaker>
               <p>Hvala lepa, gospod predsednik. Spoštovane poslanke in poslanci, predstavniki
                  Vlade! Res je sicer, da ni bilo pripomb na dnevni red aprilske seje, ampak ni jih
                  bilo iz preprostega razloga. Predvidevali smo, da bo ta seja imela res samo
                  najbolj nujne točke, da se z ničemer ne razširja. Včeraj pa je Vlada prišla z
                  novimi pobudami oziroma razširitvami, in ko se je včeraj ta stvar začela
                  razširjati, smo bili tudi v naši poslanski skupini prepričani, da je mogoče, če že
                  razširjamo, razširiti s še kakšno točko in mislimo, da sta omenjena zakona takšna,
                  da bi bila te razširitve vredna. Zaradi tega smo potem predlagali to. Ne zato, ker
                  ne bi vedeli, kaj delamo, kot se je morda razumelo ali, da smo, recimo, na
                  kolegiju pozabili kakšno stvar predlagati.</p>
               <p>Tukaj je sedaj, bom rekel, zaplet in ponovno opozarjam. Danes smo že sprejeli
                  nekaj točk, ki dnevni red razširjajo.  Dnevni red ni več tak, kakršnega smo prej
                  sestavljali, ko smo rekli, naj obsega res samo tiste točke, ki bodo pripomogle, da
                  se ta seja čimprej konča. Prepričan sem, da se ta seja ne bo čimprej končala,
                  ampak da bo zelo dolga, in da to pomeni tudi, da maja je težko govoriti, da bomo
                  imeli še majsko sejo. Včeraj smo se tudi na kolegiju predsednika nekako
                  dogovorili, da ne bomo več govorili ne o aprilski, ne o majski seji, ampak zgolj o
                  30., 31. in 32. seji in sem seveda prepričan, da se moramo sedaj posvetiti 31.
                  seji. Če smo jo že toliko razširili, potem jo brez škode razširimo še s tema dvema
                  točkama. To seveda govorim v imenu poslanske skupine. Hvala lepa.</p>
            </sp>
            <sp xml:id="SDZ1-Redna-31-1995-05-10.sp61">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanske skupine besedo? <stage>(Ne.)</stage>
                  Želi mogoče predlagatelj še kakšen dodatni argument? Gospa Nada Skuk.</p>
            </sp>
            <sp xml:id="SDZ1-Redna-31-1995-05-10.sp62">
               <speaker>NADA SKUK:</speaker>
               <p>Hvala za besedo. Najprej bi se opravičila vsem kolegom in prisotnim, da se
                  sprejemanje dnevnega reda zavlačuje. Samo tukaj gre dobesedno za princip, za
                  zavajanje in za poslovniška pravila, kako se dela in sprejema dnevni red. Že ob
                  glasovanju za umik sem hotela ponovno razložiti, kaj se je dogajalo pri
                  sprejemanju okvirnega programa in potem sem šla po kompleten magnetogram 28. seje,
                  kako se je sprejemal okvirni program dela. Zaradi korektnega informiranja in
                  zaradi podpore argumentom gospodu Kocipru, kot predlagatelju, ko je predlagal
                  ponovno razširitev dnevnega reda, želim ponovno natančno razložiti, kako je to
                  potekalo, komentarje pa prepuščam seveda vsakemu posebej.</p>
               <p>Gospod Kociper je predlagal pri obravnavi programa dela, da se uvrsti omenjena
                  zakona na 30. sejo dnevnega reda. To se pravi, v okvirni program 30. seje dnevnega
                  reda. Nakar je bilo seveda po obrazlagah tako predsedujočega, ki je bil takrat dr.
                  Lev Kreft, kot samega predsednika Državnega zbora, ki se je javil k besedi
                  obrazloženo, da je 30. seja preveč obsežna, in da gre pri sprejemanju okvirnega
                  programa za okvirni program. Imam prav napisano, da je gospod Kreft - magnetogram
                  - sam rekel, da gre za mogoče napačno razumevanje, tukaj gre vendarle samo za
                  okvirne programe in da so vedno možne razširitve. Nato je sledilo glasovanje in
                  izglasovano je seveda bilo, da se za 30. sejo ta zakona ne uvrstita na dnevni red,
                  nakar sem sama prosila za besedo in bom prebrala, kaj sem izjavila: <q>"Se
                  opravičujem, samo ker ni bil sprejet naš predlog, je potrebno potem, da dam nov
                  predlog, in sicer, da se uvrsti v program dela, ne v program katerekoli seje, tudi
                  zakon o spremembah zakona o družinskih prejemkih, ker je že v proceduri Državnega
                  zbora, v teh seznamih pa ni naveden"</q>. Potem je ponovno podpredsednik oziroma za
                  tem je bilo to, kar sem prej rekla, da je podpredsednik dr. Lev Kreft razlagal, da
                  gre pri tej točki samo zaradi nerazumevanja pomenov okvirnega programa dela in
                  tako dalje. Torej, o 31. seji in o naslednjih glede na to, kar je gospod Školč v
                  prejšnji razlagi rekel, da naj se pogovarjamo samo o naslednjih sejah, ni bilo
                  potem več govora in smo vzeli dobesedno razlago, da je vedno možno še razširiti
                  seje, če je material pripravljen, če so vse poslovniške zahteve izpopolnjene. Mi
                  smo pač seveda v skladu s tem delali z zakoni na vseh odborih in kot veste, je
                  tudi sam Odbor za delo, družino in socialne zadeve, ko je opazil, da tega zakona
                  ni na dnevnem redu, sprejel sklep, da se sprejme razširitev dnevnega reda, ker je
                  normalno, da dva zakona, ki sodita skupaj, se tudi skupaj obravnavata. Kot sem
                  rekla, sem pač natančno zdaj povedala, lahko preberemo vsi, čeprav imate vsi
                  magnetograme v računalnikih, tako da ne bi, prosim, jemali razlage predlagateljev,
                  kot da hočemo zdaj obiti proceduralne zahteve. Mislim pa, da danes, gospod
                  predsednik, ne vem zakaj, ne želi, da bi te točke obravnavali in ne želi, da bi
                  poslovniško sploh sprejemali ta dnevni red, zato prosim, da z razumevanjem
                  sprejmete in upoštevate, da so razmere za uvrstitev na dnevni red teh zakonov
                  nastale po sklicu, kar je tudi v skladu s 70. členom poslovnika.</p>
            </sp>
            <sp xml:id="SDZ1-Redna-31-1995-05-10.sp63">
               <speaker>PREDSEDNIK JOŽEF ŠKOLČ:</speaker>
               <p>Gospa Skukova, mislim, da gre za popolne nesporazume. Trkate na odprta vrata.
                  Najprej je bil predlog, da se to umakne z dnevnega reda in je bil izglasovan. Zdaj
                  je predlog, da se drugi od teh zakonov uvrsti na dnevni red in o tem razpravljajo.
                  Če bi ocenil, da to ni možno, potem o tem pač ne bi razpravljali, zato zaključujem
                  to razpravo in dajem predlog za razširitev dnevnega reda z zakonom o spremembi
                  zakona o družinskih prejemkih na dnevni red. Ugotovimo sklepčnost! <stage>(
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(36
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Besedo dajem gospe Bredi Pečan. Smo še vedno pri razširitvah.</p>
            </sp>
            <sp xml:id="SDZ1-Redna-31-1995-05-10.sp64">
               <speaker>BREDA PEČAN:</speaker>
               <p>Hvala za besedo. Predlagam, da bi razširili dnevni red te seje s točko obvezna
                  razlaga 19. člena zakona o lokalni samoupravi in utemeljujem z naslednjim.</p>
               <p>V javnosti, seveda v javnosti, ki to potrebuje, se pravi v občinah v Sloveniji,
                  sta se pojavili različni mnenji o tekstu v 19. členu zakona o lokalni samoupravi,
                  kjer je zapisano, da je krajevna skupnost lahko pravna oseba. Eno mnenje razlaga,
                  da krajevna skupnost ne more biti pravna oseba. Drugo mnenje pa, da je lahko oseba
                  javnega prava. Glede na to, da v poslovniku jasno piše, da obvezna razlaga zakona
                  pride v poštev predvsem takrat, kadar se v javnosti začno pojavljati različna
                  tolmačenja ali različne uporabe istega člena, istega teksta, je torej smiselno, da
                  bi to obvezno razlago tudi sprejeli. S tem pa, da predlagam, da se razširi dnevni
                  red te seje zaradi tega, ker je to tema, ki jo obravnavajo statuti občin, ki še
                  nastajajo. Del statutov je že sprejet, večji del statutov pa je še v fazi, ali
                  dokončnega sprejemanja ali pa celo še v fazi osnutka. Zaradi tega bi občinam in
                  občinskih svetom zelo pomagali, če bi Državni zbor v zvezi s tem členom sprejel
                  avtentično razlago in tako odpravil vse dvome in nesporazume v slovenskih občinah.
                  Maj mesec je tukaj, v kolikor bi na tej seji sprejeli obvezno razlago, bi lahko v
                  tistih občinah, kot sem rekla, v večini slovenskih občin je še tako, sprejeli brez
                  kakršnihkoli dvomov tak tekst v zvezi s statusom krajevnih skupnosti, kot se bodo
                  pač občinski sveti svobodno in demokratično odločili. Prosim za podporo, da bi
                  razširili dnevni red. Mislim, da tudi časovno ta obvezna razlaga ni problematična
                  in vas prosim, da izglasujete razširitev. Hvala.</p>
            </sp>
            <sp xml:id="SDZ1-Redna-31-1995-05-10.sp65">
               <speaker>PREDSEDNIK JOŽEF ŠKOLČ:</speaker>
               <p>Žal tukaj ni možnosti za razširitev dnevnega reda. Niti nimamo materiala niti
                  razlogi, ki ste jih navedli, niso nastali po sklicu seje Državnega zbora. Tako da
                  se Državni zbor o tem ne more odločati.</p>
               <p>Bomo predvideli za kasneje, ko bomo dobili korekten predlog. Lahko tudi povem, da
                  smo v predhodnem sklicu za naslednjo sejo to postavili kot eno izmed osmih točk
                  dnevnega reda. Želi še kdo v zvezi z razširitvami? Prosim, če se držite zdaj točke
                  dnevnega reda, se pravi, da razpravljamo o dnevnem redu.</p>
            </sp>
            <sp xml:id="SDZ1-Redna-31-1995-05-10.sp66">
               <speaker>BREDA PEČAN:</speaker>
               <p>Predsednik, samo to bi vas vprašala kaj štejete za korekten material. Predlog
                  obvezne razlage je vložen in mnenje Sekretariata za zakonodajo je tudi že napisano
                  in razdeljeno. Danes bo na dnevnem redu Komisije za lokalno samoupravo tudi ta
                  točka. Ne vem, kaj je potem še potreben material.</p>
            </sp>
            <sp xml:id="SDZ1-Redna-31-1995-05-10.sp67">
               <speaker>PREDSEDNIK JOŽEF ŠKOLČ:</speaker>
               <p>Običajno to pomeni 30 dnevni rok, ko morajo poslanci imeti gradivo. Želi še kdo v
                  zvezi z razširitvijo?</p>
               <p>Če ne, potem prehajamo na glasovanje o hitrih postopkih, ki ste jih dobili v
                  dnevnem redu. Vlada Republike Slovenije je zboru predložila predlog zakona o
                  dopolnitvah zakona o matičnih knjigah in predlaga zboru, da ga sprejme po hitrem
                  postopku. Kolegij ta predlog podpira. Sprašujem predstavnika Vlade, ali želi
                  besedo? <stage>(Ne želi.)</stage> Želi besedo predstavnik Sekretariata za
                  zakonodajo in pravne zadeve? <stage>(Ne želi.)</stage> Želijo besedo predstavniki
                  poslanskih skupin? Želi predstavnik Vlade mogoče besedo? <stage>(Ne
                  želi.)</stage></p>
               <p>Na glasovanje dajem predlog za sprejem navedenega predloga zakona po hitrem
                  postopku. <stage>(Nekdo nekaj vpraša iz klopi.)</stage> Zakon o matičnih knjigah;
                  glasujemo samo o postopku. Ugotovimo sklepčnost! <stage>(60
                  prisotnih.)</stage></p>
               <p>Kdo je za hitri postopek? <stage>(45 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je ta postopek sprejet.</p>
               <p>Poslanec Miloš Pavlica je v obravnavo zboru predložil predlog zakona o najnižji in
                  najvišji dejanski plači in predlaga, da ga zbor sprejme po hitrem postopku.
                  Kolegij ta predlog podpira. Sprašujem predlagatelja, ali želi besedo?
                  Izvolite.</p>
            </sp>
            <sp xml:id="SDZ1-Redna-31-1995-05-10.sp68">
               <speaker>MILOŠ PAVLICA:</speaker>
               <p>Hvala lepa za besedo. Ta zakon, ki je danes uvrščen na dnevni red, je seveda
                  smiseln samo, če gre po hitrem postopku. S tem omogočimo tudi Vladi, da v ta zakon
                  vgradi tisto, kar zadnjič nismo mogli uvrstiti na dnevni red na izredni seji,
                  skratka določbe, ki bi omogočale tudi izvajanje podpisanega dogovora iz socialnega
                  pakta. Tako predlagam, da podprete hitri postopek in da v parlamentarni proceduri
                  te seje ta zakon nadgradimo tudi s to vsebino.</p>
            </sp>
            <sp xml:id="SDZ1-Redna-31-1995-05-10.sp69">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi besedo pred</p>
               <p>stavnik sekretariata? <stage>(Ne želi.)</stage> Želijo besedo predstavniki
                  poslanskih skupin? Gospod Verzolak.</p>
            </sp>
            <sp xml:id="SDZ1-Redna-31-1995-05-10.sp70">
               <speaker>IVAN VERZOLAK:</speaker>
               <p>Hvala za besedo. V poslanski skupini SND ocenjujemo, da ta predlog zakona tehnično
                  ni tako pripravljen, da bi bil izvedljiv. Nekatere določbe niso natančno
                  opredeljene, ni omejitve, kaj ta plača dejansko pomeni. V SND menimo, da bi bilo
                  potrebno predlagane zakonske rešitve dodatno preučiti z vidika njihove skladnosti
                  z drugimi zakoni in predpisi s področja sistemskega urejanja plač. S
                  pravno-tehničnega vidika pa bi bilo potrebno nekatere določbe zakonskega besedila
                  natančneje definirati. V SND menimo, da vsebuje ta predlog zakona še vedno
                  elemente uravnilovke in ga kot takšnega zavračamo. Kolikor vem, tudi matično
                  delovno telo zavrača hitri postopek in predlaga normalni postopek oziroma v 2.
                  točki predlaga, da predlagatelj skupaj z Vlado pripravi nov predlog zakona o
                  najnižji in najvišji dejanski plači, kar pa mislim, da Vlada že tudi pripravlja.
                  Prosim, da to upoštevate in sem proti temu, da sprejmemo ta zakon po hitrem
                  postopku.</p>
            </sp>
            <sp xml:id="SDZ1-Redna-31-1995-05-10.sp71">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin? Gospod Nace Polajnar.</p>
            </sp>
            <sp xml:id="SDZ1-Redna-31-1995-05-10.sp72">
               <speaker>IGNAC POLAJNAR:</speaker>
               <p>Hvala lepa. Gospod Pavlica, kot predlagatelj zakona, je zelo prijazno razložil, da
                  je stvar čisto neproblematična. V naši poslanski skupini nismo prepričani, da je
                  povsem tako. Zato bi želel slišati tudi Vlado, ki doslej ni rekla ne ja, ne ne.
                  Kot pa vem, je Vlada spet pripravila nekaj novega na tem področju. Mi se
                  strinjamo, da je treba skladno s socialnim paktom potem tudi zakonodajo
                  prilagoditi. Res bi želel, da je tukaj Vlada tista, ki te stvari pripravi, če se
                  je že Vlada pogajala s partnerji, ne pa, da zdaj eden od poslancev. Prosim, da
                  Vlada res jasno pove, kaj je zdaj z njenim zakonom, kaj si misli o zakonu, ki ga
                  je vložil gospod Pavlica, ker šele potem se bo mogoče odločati. Kar takole na
                  pamet ali pa zgolj s prijazno besedo poslancev si pa ne upam. Mislim, da gre za
                  dovolj resne reči, ki prizadevajo mnoge v tej državi. Hvala lepa.</p>
            </sp>
            <sp xml:id="SDZ1-Redna-31-1995-05-10.sp73">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Moram reči, da sem Vlado v tistem trenutku, ko bi lahko o tem
                  govorila, pozval, da pove svoje mnenje in ga ni povedala in zdaj to žal ni več
                  mogoče. Lahko vas pa obvestim, da je Vlada spet poslala svoj zakonski predlog, ki
                  rešuje te stvari, ki ga pa jaz ne morem dodeliti delovnim telesom zato, ker so
                  drugi zakoni, ki to urejajo. Gospod Jelinčič se je javil za besedo. Govorimo pa
                  absolutno samo o hitrem postopku, ker nihče ni predlagal, da se to umakne z
                  dnevnega reda.</p>
            </sp>
            <sp xml:id="SDZ1-Redna-31-1995-05-10.sp74">
               <speaker>ZMAGO JELINČIČ:</speaker>
               <p>Hvala lepa. Ja, res je, nihče ni predlagal, da bi se umaknilo. Meni je žal, da
                  tega nisem predlagal, nekako mi je ušlo. Namreč, sem pa proti hitremu postopku.
                  Samo po sebi se mi zdi, da je zadeva preveč, bi rekel, preveč nekako sili nazaj v
                  boljševistične vode, kjer je potrebno omejevati dobre gospodarstvenike, da ne bi
                  imeli preveč in da ne bi zaslužili preveč. In če že govorimo o tem zakonu, potem
                  govorimo o tem zakonu premišljeno in trezno, počasi, ne pa ga poskušati na vrat na
                  nos spraviti skozi majhna vrata notri. Zato sem proti hitremu postopku.</p>
            </sp>
            <sp xml:id="SDZ1-Redna-31-1995-05-10.sp75">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin. Gospod Potrč.</p>
            </sp>
            <sp xml:id="SDZ1-Redna-31-1995-05-10.sp76">
               <speaker>MIRAN POTRČ:</speaker>
               <p>Hvala lepa. Ker govorimo samo o hitrem postopku, in ker je pošteno, da jasneje
                  zlorabljam priložnosti in polemiziram z mnenji v imenu poslanskih skupin naj
                  rečem, da podpiramo v naši poslanski skupini hitri postopek. Podpiramo ga iz
                  vsebinskih razlogov zakona, predvsem pa, in to drugo bi rad opozoril. Podpiramo pa
                  zato, da bi prešli zmedo ali pa nejasnosti, ki jih imamo v zvezi z mnogo ali več
                  zakoni, ki so o isti vsebini predloženi. Če nismo pripravljeni sprejeti hitri
                  postopek in potem zakon amandmirati tudi s predlogi Vlade v zvezi s
                  sankcioniranjem kolektivnih pogodb, potem bomo ostajali zopet pri vprašanju, kdaj,
                  o kakšnem zakonu, s kakšno vsebino bomo ali ne bomo odločali. In zelo možno bo, da
                  bo komentar v sredstvih javnega obveščanja, ne glede na to, ali bo objektiven ali
                  ne, napisan, da smo se tako odločili iz razloga, ker predlogi, ki jih daje Vlada,
                  vključujejo tudi poslanske plače. Mislim, da je zato prav, da ta zakon po hitrem
                  postopku uvrstimo, o vsebini pa se odločamo na način, kakor bo pač vsak od nas
                  prepričan, da jo je prav opredeliti. Hvala.</p>
            </sp>
            <sp xml:id="SDZ1-Redna-31-1995-05-10.sp77">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin? Gospod Petrovič, potem gospod
                  Hvalica.</p>
            </sp>
            <sp xml:id="SDZ1-Redna-31-1995-05-10.sp78">
               <speaker>PETER PETROVIČ:</speaker>
               <p>Hvala lepa. Spoštovane kolegice in kolegi! Bil sem prepričan, da ne bo potrebno
                  nastopiti v imenu poslanske skupine, ker smo o tem predlogu zakona razpravljali že
                  pred časom, in da so stvari do danes več kot jasne, vendar kaže, da je potrebno
                  nekaj spregovoriti. V poslanski skupini LDS podpiramo hitri postopek za predlog
                  zakona kolege Pavlice iz enostavnega razloga, ker menimo, da bomo v okviru tega
                  lahko v nadaljnji razpravi tudi na tem zasedanju rešili nekatere probleme, ki so
                  odprti tudi v tistem predlogu zakona, ki ga ne bo v proceduri v zvezi s predlogom
                  Vlade. Drugi razlogi mislim, da ta trenutek niti niso tako zelo pomembni in bomo
                  tako ali tako v razpravi mi govorili, če bomo tako izglasovali. Hvala.</p>
            </sp>
            <sp xml:id="SDZ1-Redna-31-1995-05-10.sp79">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Hvalica.</p>
            </sp>
            <sp xml:id="SDZ1-Redna-31-1995-05-10.sp80">
               <speaker>IVO HVALICA:</speaker>
               <p>Hvala lepa. Spoštovani! Ne glede na to, da ima tudi naša poslanska skupina podoben
                  zakon v proceduri, podpiramo predlog zakona gospoda Pavlice. Menimo sicer, da ni
                  najboljši, mi imamo nekatera druga izhodišča, druge poglede, ampak nam ni do
                  avtorstva. Mislim, da se da zakon amandmirati tako, da bo približno takšen, kot mi
                  mislimo, skratka, mi bomo zakon podprli. Hvala.</p>
            </sp>
            <sp xml:id="SDZ1-Redna-31-1995-05-10.sp81">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin? Gospod Pregelj.</p>
            </sp>
            <sp xml:id="SDZ1-Redna-31-1995-05-10.sp82">
               <speaker>ŽARKO PREGELJ:</speaker>
               <p>Spoštovani! V Slovenski ljudski stranki ugotavljamo, da v zahtevi po uvedbi
                  hitrega postopka oziroma po obravnavi zakona po hitrem postopku ni jasno
                  pojasnjeno, na podlagi česa se ta hitri postopek predlaga. Zavedamo se, da je 201.
                  člen poslovnika jasen in da omogoča uvedbo hitrega postopka, kadar gre za izredne
                  potrebe države, interese obrambe in naravne nesreče. V tem mnenju ni jasno, ali
                  gre za izredne potrebe države, niti ni dokazano in v takem primeru, ko gre za
                  številke, mislim, da bi moralo biti pri predlogu za hitri postopek jasno napisano,
                  da bo država zaradi nesprejema zakona po hitrem postopku oškodovana za točno
                  določeno vsoto. Hvala lepa.</p>
            </sp>
            <sp xml:id="SDZ1-Redna-31-1995-05-10.sp83">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo v imenu poslanskih skupin? Če ne, sprašujem predlagatelja,
                  ali želi odgovoriti na pomisleke in dodatno utemeljiti svoj predlog. Izvolite.</p>
            </sp>
            <sp xml:id="SDZ1-Redna-31-1995-05-10.sp84">
               <speaker>MILOŠ PAVLICA:</speaker>
               <p>Hvala lepa. Ne bi vsega komentiral, vseh pripomb, ki so bile zdaj podane. Mislim,
                  da bo v razpravi o samem zakonu dovolj priložnosti, da tudi z argumenti podamo, da
                  ne bi zdaj ob dnevnem redu vlekli predolgo razprave.</p>
               <p>Vsekakor, zakona se ne da niti dopolniti niti spremeniti, če sploh ne pride na
                  dnevni red. To je prva zadeva in očitno je nekaterim v interesu, da ne pride na
                  dnevni red.</p>
               <p>Drugo, izgovori seveda, ki so bili podani v sami razpravi, kažejo na to, da
                  nekateri niso pripravljeni sprejeti razprave o tej točki, ki je vendarle izjemno
                  pomembna za našo državo.</p>
               <p>Tretja zadeva. Razlogi za hitri postopek so bili seveda navedeni s tega vidika, da
                  na področju plačne politike prehajamo v stihijsko situacijo, ki resno ogroža tudi
                  konkurenčnost našega gospodarstva. Dodatni razlogi seveda so se pojavili s
                  podpisom socialnega pakta in dogovora o politiki plač, ki so ga podpisali vsi
                  socialni partnerji in ki vendarle pomeni najširši krog, najširši družbeni konsenz,
                  s katerim se lahko pohvalijo le redke države. Dopolnitev tega zakona seveda
                  omogoča to, kar zaradi proceduralnih razlogov, ker vemo, da je bilo nekaj zakonov
                  uvrščenih na podobne teme, ni bilo omogočeno s predlogom vladnega zakona.</p>
               <p>Glede na to, da so v pripravi tudi že amandmaji Vlade na ta zakon, ki bi omogočal
                  uvedbo in sankcioniranje socialnega pakta, s čimer se v celoti z amandmaji seveda
                  ne strinjam in bom vložil svoje amandmaje tudi na ta amandma in bom povedal
                  razloge zakaj, ob sami razpravi zakona, vendarle predlagam, da ta zakon uvrstimo
                  danes na dnevni red, ga uvrstimo po hitrem postopku, ker samo tako je smiseln ta
                  zakon. Če ne bo uvrščen po hitrem postopku, mi še dolgo ne bomo prišli do
                  sankcioniranja socialnega pakta in dogovora o politiki plač, kar bi bila pa seveda
                  zelo velika družbena škoda glede na to, da so se socialni partnerji po
                  dolgotrajnih pogajanjih uspeli dogovoriti za dokumente, kot so se pač dogovorili
                  in s čimer se pravzaprav, kot sem že prej rekel, lahko pohvalijo le redke države v
                  svetu. Zato je odločitev o hitrem postopku ali ne hitrem postopku odločitev o
                  pripravljenosti, da spoštujemo voljo socialnih partnerjev, ki je bila izražena v
                  podpisu socialnega pakta. Hvala lepa.</p>
            </sp>
            <sp xml:id="SDZ1-Redna-31-1995-05-10.sp85">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Prehajamo na glasovanje. Dajem na glasovanje predlog za sprejem
                  navedenega predloga zakona po hitrem postopku. Ugotovimo sklepčnost! <stage>(56
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je predlog sprejet.</p>
               <p>Poslanci dr. Mateja Kožuh-Novak, dr. Lev Kreft in Feri Horvat so v obravnavo zboru
                  predložili predlog zakona o zagotavljanju sredstev za spodbujanje tehnološkega
                  razvoja do leta 2000 in predlagajo, da ga zbor sprejme po hitrem postopku. Kolegij
                  predlog podpira. Sprašujem, ali želijo predlagatelji besedo? <stage>(Ne.)</stage>
                  Ali želi besedo predstavnik Sekretariata za zakonodajo? <stage>(Ne.)</stage> Ali
                  želi besedo predstavnik Vlade? <stage>(Ne.)</stage> Ali želijo besedo predstavniki
                  poslanskih skupin? <stage>(Ne.)</stage> Na glasovanje dajem predlog za sprejem
                  navedenega predloga zakona po hitrem postopku. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da predlog za hitri postopek ni sprejet in bo šel zakon po normalni
                  proceduri. Sprašujem, če želi v zvezi z dnevnim redom še kdo besedo? Gospa Nada
                  Skuk.</p>
            </sp>
            <sp xml:id="SDZ1-Redna-31-1995-05-10.sp86">
               <speaker>NADA SKUK:</speaker>
               <p>Hvala za besedo. Želim povedati, da pri sprejemanju takega dnevnega reda, kot
                  poslanka in kot predlagateljica in kot članica tega parlamenta, ne bom sodelovala,
                  ker ne morem pristati na to, da Državni zbor ignorira - kot ste videli tu, smo
                  dobili 35 tisoč podpisov za podporo zakonov. Z nekimi poslovnimi in ne vem
                  kakšnimi triki in izgovori želimo zdaj te zakone umakniti oziroma smo jih in iz
                  tega razloga ne morem sprejeti takega dnevnega reda in pri tej farsi, kar se je
                  danes dogajalo glede sprejemanja dnevnega reda, ne želim sodelovati. Vemo, da je
                  za precej manj podpisov, za precej manj podpore šlo pri marsikateri zadevi, pri
                  marsikaterem zakonu in so kolegi iz poslanskih klopi zagovarjali ravno na ta
                  način, da je to potrebno izpeljati. Tokrat se pa to Državnemu zboru to ne zdi
                  potrebno in lahko povem, da bodo tudi moji kolegi glasovali proti takemu dnevnemu
                  redu, ker mislimo, da je naša osnovna naloga, da prisluhnemo in podpremo in
                  upoštevamo voljo ljudi. Če smo mi kot predlagatelji pač naleteli na različne
                  razprave, vendarle bomo upoštevali, da smo le dobili toliko podpore in kot sem
                  rekla, še enkrat ponavljam - pri takem dnevnem redu in na takem zasedanju, s
                  takimi točkami, ko govorimo hkrati o argumentih za nekoga, da so veljavni, ko gre
                  pa za naš predlog, je pa preveč prozorno, za kaj gre in mislim, da tak dnevni red
                  ni vreden današnjega zasedanja oziroma sprejemanja, tako da bomo glasovali proti
                  takemu dnevnemu redu.</p>
            </sp>
            <sp xml:id="SDZ1-Redna-31-1995-05-10.sp87">
               <speaker>PREDSEDNIK JOŽEF ŠKOLČ:</speaker>
               <p>Želi še kdo o dnevnem redu oziroma, če je še kakšno vprašanje odprto pri dnevnem
                  redu, ker bomo odločanje za to točko preložili. V zvezi z določitvijo dnevnega
                  reda bi vas rad opozoril, da je Državni zbor na svoji 30. seji sklenil, da bo
                  glasovanje o predlogu sklepa matičnega delovnega telesa v zvezi s prvo obravnavo
                  predloga zakona o spremembah in dopolnitvah zakona o denacionalizaciji opravil na
                  31. seji zbora in bo to uvrščeno kot 6.a točka. In ravno tako bo zbor pod točko
                  volitve in imenovanja obravnaval predlog odloka o spremembi odloka o sestavi
                  Odbora za finance in kreditno-monetarno politiko in o izvolitvi predsednika, dveh
                  podpredsednikov in članov odbora; predlog odloka o spremembi odloka o sestavi
                  Odbora za znanost, tehnologijo in razvoj in o izvolitvi predsednika,
                  podpredsednika in članov odbora; predlog odloka o spremembi odloka o sestavi
                  Odbora za notranjo politiko in pravosodje in o izvolitvi predsednika,
                  podpredsednice in članov odbora; predlog odloka o spremembi odloka o sestavi
                  Odbora za spremljanje uresničevanja resolucije o izhodiščih za osnove nacionalne
                  varnosti Republike Slovenije in o izvolitvi predsednika, podpredsednika in članov
                  odbora; predlog odloka o spremembi odloka o sestavi Odbora za gospodarstvo in o
                  izvolitvi predsednika, podpredsednika in članov odbora; predlog odloka o spremembi
                  odloka o sestavi Odbora za nadzor proračuna in drugih javnih financ in o izvolitvi
                  predsednika, podpredsednika in članov odbora; predlog odloka o soglasju k
                  imenovanju štirih članov nadzornega sveta javnega podjetja Slovenske železnice;
                  predlog odloka o razrešitvi vodje Okrožnega državnega tožilstva v Ljubljani;
                  predlog odloka o izvolitvi sodnice za prekrške s sedežem v Ljubljani; poročilo k
                  predlogu generalnega državnega tožilca za razrešitev okrožnega državnega tožilca
                  na Okrožnem državnem tožilstvu v Kopru; poročilo k predlogu odloka o povračilu
                  stroškov in nagradah sodnikom porotnikom; predlog odloka o imenovanju nadzornega
                  odbora Sklada kmetijskih zemljišč in gozdov Republike Slovenije; predlogi odlokov
                  za razrešitev namestnice in dveh namestnikov Javnega pravobranilca Republike
                  Slovenije; predlog odloka o razrešitvi sodnice za prekrške s sedežem v Logatcu,
                  gre za predstojnico organa.</p>
               <p>Ker drugih vprašanj ni bilo, predlagam, da se sestane Odbor za infrastrukturo in s
                  sejo nadaljujemo ob dveh. Najprej z odločitvijo o razširitvi in hitrem postopku
                  zakonov, o katerem smo razpravljali in potem s sprejemanjem dnevnega reda v
                  celoti. Rad bi vas pa še obvestil, da bo danes ob 17. uri v mali dvorani Državnega
                  zbora javna predstavitev mnenj o vključevanju Slovenije v Evropsko unijo in ste
                  vsi k tej predstavitvi vljudno vabljeni.</p>
               <p>Gospod Pregelj ima še proceduralni predlog.</p>
            </sp>
            <sp xml:id="SDZ1-Redna-31-1995-05-10.sp88">
               <speaker>ŽARKO PREGELJ:</speaker>
               <p>Spoštovani! Želim sporočiti, da ima Odbor za infrastrukturo sejo ob 13. uri v mali
                  dvorani na Tomšičevi.</p>
            </sp>
            <sp xml:id="SDZ1-Redna-31-1995-05-10.sp89">
               <speaker>PREDSEDNIK JOŽEF ŠKOLČ:</speaker>
               <p>Hvala lepa in dober tek. Sejo nadaljujemo ob 14. uri popoldan.</p>
            </sp>
            <stage type="time">(Seja je bila prekinjena ob 12.26 uri in se je nadaljevala ob 14.06
               uri.)</stage>
            <sp xml:id="SDZ1-Redna-31-1995-05-10.sp90">
               <speaker>PREDSEDNIK JOŽEF ŠKOLČ:</speaker>
               <p>Nadaljevali bomo sejo Državnega zbora. Predlagam, da najprej ugotovimo prisotnost.
                  Ugotavljamo prisotnost. Gospodje v prvi vrsti, prosil bi, če zasedete svoja mesta.
                  Ugotavljamo sklepčnost! <stage>(39 poslank in poslancev.)</stage> Prosil bi vodje
                  in sekretarje poslanskih skupin, da zagotovijo prisotnost v dvorani. Ponavljam
                  ugotavljanje, preverjam sklepčnost. Ugotavljam, da je prisotnih 54 poslank in
                  poslancev. Zbor je sklepčen in lahko odloča. Vračamo se k predlogu Vlade Republike
                  Slovenije, ki predlaga razširitev dnevnega reda z obravnavo predloga zakona o
                  ureditvi določenih vprašanj v zvezi z graditvijo avtocest v Republiki Sloveniji.
                  Sprašujem oziroma prosim gospoda Preglja, da poda mnenje odbora k tej
                  razširitvi.</p>
            </sp>
            <sp xml:id="SDZ1-Redna-31-1995-05-10.sp91">
               <speaker>ŽARKO PREGELJ:</speaker>
               <p>Spoštovani! Odbor za infrastrukturo in okolje se je v odmoru sestal. Obravnaval je
                  predlog zakona o ureditvi določenih vprašanj v zvezi z gradnjo avtocest v
                  Republiki Sloveniji, in sicer predlog o naknadni uvrstitvi tega zakona na dnevni
                  red 31. seje. Odbor podpira uvrstitev tega zakona in tudi podpira hitri postopek.
                  Pri tem ugotavlja, glede na to, da je bil zakon dodeljen odboru šele 25.4. in da
                  do sedaj ni bilo mogoče pripraviti mnenja o tem zakonu, da je potrebno ta zakon
                  uvrstiti bolj na konec dnevnega reda in odbor se bo predvidoma sestal spet
                  prihodnji teden, takoj ko dobi mnenje sekretariata oziroma že prej in bo poskušal
                  pripraviti ustrezno mnenje. Hvala lepa.</p>
            </sp>
            <sp xml:id="SDZ1-Redna-31-1995-05-10.sp92">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Torej, lahko preidemo k glasovanju. Na glasovanje dajem najprej
                  predlog za razširitev dnevnega reda z navedenim zakonom. Ugotovimo sklepčnost!
                     <stage>(57 prisotnih.)</stage></p>
               <p>Kdo je za? <stage>(51 poslancev.)</stage> Je kdo proti? <stage>(7
                     poslancev.)</stage></p>
               <p>Ugotavljam, da je predlog za razširitev sprejet.</p>
               <p>Na glasovanje dajem tudi predlog, da se zakon sprejme po hitrem postopku.
                  Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(44 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da je tudi ta predlog sprejet.</p>
               <p>Prehajamo h glasovanju o predlogu dnevnega reda v celoti. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(8
                     poslancev.)</stage></p>
               <p>Ugotavljam, da je dnevni red 31. seje Državnega zbora sprejet.</p>
               <p>V zvezi s potekom seje bi vas želel še opozoriti, da bo zbor točko vprašanja in
                  pobude poslancev obravnaval v petek, 12. maja, od 10. do 12. ure. In v zvezi z
                  opravičili, da se za popoldanski del seje opravičujejo gospod Borut Pahor, gospod
                  Lojze Peterle po 16. uri in gospod Izidor Rejc.</p>
               <p>Prehajamo na <title>1. TOČKO DNEVNEGA REDA - NA OBRAVNAVO PREDLOGA ZAKONA O
                     RATIFIKACIJI SPORAZUMA O GOSPODARSKEM SODELOVANJU MED VLADO REPUBLIKE SLOVENIJE
                     IN VLADO REPUBLIKE BOLGARIJE</title>.</p>
               <p>Predlog je v obravnavo zboru predložila Vlada Republike Slovenije. Sprašujem, ali
                  želi predstavnik Vlade besedo? <stage>(Ne želi.)</stage></p>
               <p>Predlog zakona je obravnaval Odbor za mednarodne odnose kot matično delovno telo.
                  Sprašujem poročevalca, če želi besedo? <stage>(Ne želi.)</stage> Želi besedo
                  predstavnik Sekretariata za zakonodajo? <stage>(Ne želi.)</stage> Želijo besedo
                  predstavniki poslanskih skupin? <stage>(Ne želijo.)</stage> Želi kdo razpravljati
                  o tem predlogu? <stage>(Nihče.)</stage> Ker ne želi nihče razpravljati, tudi ni
                  bilo vloženih amandmajev, bi najprej glasovali o tem proceduralnem predlogu, da v
                  skladu z drugim odstavkom 213. člena Poslovnika Državnega zbora sklenemo, da bomo
                  glasovali le o predlogu zakona v celoti.</p>
               <p>Želim vas opozoriti, da je tak predlog sklepa sprejet oziroma ni sprejet, če mu
                  nasprotuje najmanj tretjina navzočih poslancev. Želi kdo v zvezi s tem sklepom
                  razpravljati? Če ne, dajem ta proceduralni sklep na glasovanje. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog sklepa sprejet.</p>
               <p>Na glasovanje dajem predlog zakona v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je predlog zakona v celoti sprejet.</p>
               <p>S tem je ta točka dnevnega reda zaključena.</p>
               <p>Prehajamo na <title>2. TOČKO DNEVNEGA REDA - OBRAVNAVA PREDLOGA ZAKONA O
                     DOPOLNITVAH ZAKONA O MATIČNIH KNJIGAH PO HITREM POSTOPKU</title>.</p>
               <p>Predlog zakona je v obravnavo zboru predložila Vlada Republike Slovenije in
                  prehajamo k prvi obravnavi in sprašujem, ali želi predstavnik Vlade besedo?</p>
            </sp>
            <sp xml:id="SDZ1-Redna-31-1995-05-10.sp93">
               <speaker>NEIDENTIFICIRANI GOVORNIK:</speaker>
               <p>Gospod predsednik, spoštovane poslanke in poslanci! Zakon, ki je pred vami z
                  namenom, da ga obravnavate in se do njega opredelite, ureja način ugotovitve smrti
                  ter vpise v matično knjigo umrlih ljudi, ki so umrli pred 50 leti, pa njihove
                  smrti vse do današnjih dni še niso vpisane v matične evidence. Zato za te osebe ni
                  mogoče izdati mrliškega lista.</p>
               <p>Država je pooblaščena, da v javnem interesu skrbi za vodenje matičnih knjig,
                  katerih temeljni namen je razvid matičnih dejstev ter pravnih razmerij, ki
                  vplivajo na spremembo osebnega statusa posameznikov. Zato imajo matične knjige in
                  iz njih izdane listine lastnost javnih listin. To pa pomeni, da velja za resnično,
                  kar je v njih zapisano. Dokazna moč javnih listin omogoča predvsem hitrejši potek
                  pravnega prometa, ko gre za dokazovanje pravnih razmerij, iz katerih izhajajo
                  pravice ali obveznosti posameznikov. Smrt kot ena od dejstev, o kateri se vodijo
                  matične knjige, predstavlja prenehanje pravne subjektivitete posameznika. Če ni
                  ugotovljena in vpisana v matično knjigo umrlih, ni mogoče dokazovati njenega
                  obstoja ter uvesti, na primer postopka dedovanja ali sklenitve nove zakonske zveze
                  itd. Dolžnost pravne države zato je, da poskrbi za zakonsko podlago, ki bi služila
                  za ugotovitev in vpis teh smrti, ki še niso vpisane v matične knjige.</p>
               <p>Ker gre za ureditev specifičnih primerov smrti ob upoštevanju precejšnje
                  odmaknjenosti od časa dogodkov, v katerem so smrti nastopile, je iz tega razloga v
                  predlogu zakona predlagan poenostavljen način dokazovanja ugotavljanja smrti. Da
                  bi bilo postopke sploh mogoče izvesti, je v zakonu opredeljen najširši krog
                  predlagateljev postopka - od svojcev v najširšem krogu do državnega tožilca in
                  društev, pobudo za uvedbo postopka pa lahko poda tudi Preiskovalna komisija
                  Državnega zbora za ugotavljanje povojnih množičnih pobojev. Na ta način je
                  praktično dana možnost vsakomur, ki so mu znane okoliščine o smrti teh oseb, da
                  predlaga uvedbo postopka.</p>
               <p>Vloga državnega tožilca v teh postopkih ni njegova osnovna funkcija, torej
                  funkcija pregona zaradi kaznivega dejanja, temveč v teh postopkih zaradi javnega
                  interesa predlaga uvedbo postopka. Javni interes, v katerem se tudi vodijo matične
                  knjige, pa vsekakor je, da se v njih z vpisom smrti dokončno uredi osebni status
                  oseb, ki so dejansko mrtve že pol stoletja. Državni tožilec bi predlagal uvedbo
                  postopka predvsem v primerih smrti oseb, ki nimajo svojcev, če razpolaga z dokazi
                  o njihovih smrtih.</p>
               <p>Iz podobnega razloga, kot je opredeljena funkcija tožilca, je kot pobudnik
                  postopka opredeljena tudi vloga Preiskovalne komisije Državnega zbora za
                  ugotavljanje množičnih povojnih pobojev, pravno dvomljivih procesov in drugih
                  nepravilnosti. Ta komisija nima lastnosti pravne osebe, zato v skladu s pravili
                  upravnega postopka ne more nastopati kot stranka v postopku. Lahko pa poda pobudo
                  za njegovo uvedbo. Preiskovalna komisija in pred tem Komisija Državnega zbora je
                  bila med drugim ustanovljena z namenom, da rekonstruira sezname žrtev ter da
                  pridobi dokaze o okoliščinah, v katerih so se smrti dogodile. Domneva, da
                  preiskovalna komisija razpolaga z dokazi o smrtih, je bila tudi edini razlog, da
                  naj bi komisija zakonodajnega telesa nastopila kot pobudnik postopka. Njene
                  ugotovitve pa bi lahko služile kot dokaz obstoja smrti.</p>
               <p>V zakonu smo predlagali, da bi njegove določbe veljale za obdobje 5 let, saj bi ta
                  doba zadostovala, da bi se vsi postopki v tem času tudi izvedli.</p>
               <p>Spoštovane poslanke in poslanci! Na koncu bi omenil tudi sklep Častnega državnega
                  odbora za obeležitev 50 letnice zmage nad nacizmom in fašizmom, ki državo
                  zavezuje, da sprejme zakon, ki bo uredil vpise o smrti oseb, ki so bile pobite ob
                  koncu druge svetovne vojne na način, kot je bilo to urejeno za žrtve
                  koncentracijskih taborišč, da bi lahko njihovi svojci pridobili mrliške liste.
                  Sklep oziroma stališče tega odbora je v predlogu zakona upoštevano v celoti. To bi
                  bilo na kratko, kratka predstavitev našega zakona. Hvala lepa.</p>
            </sp>
            <sp xml:id="SDZ1-Redna-31-1995-05-10.sp94">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Predlog zakona je obravnaval Odbor za notranjo politiko in pravosodje
                  kot matično delovno telo in prosim poročevalca, da predstavi mnenje odbora, hkrati
                  pa prosim podpredsednika Toplerja, da nadaljuje vodenje seje. Želi kdo? Gospa
                  Dobrajčeva.</p>
            </sp>
            <sp xml:id="SDZ1-Redna-31-1995-05-10.sp95">
               <speaker>POLONCA DOBRAJC:</speaker>
               <p>Hvala za besedo. Kolegice poslanke, kolegi poslanci! Odbor Državnega zbora
                  Republike Slovenije za notranjo politiko in pravosodje je na seji, dne 19.4.1995,
                  in na nadaljevanju te seje, dne 25.4.1995, obravnaval predlog zakona o dopolnitvah
                  zakona o matičnih knjigah, hitri postopek.</p>
               <p>V splošni razpravi so navzoči podprli temeljne rešitve predloženega zakonskega
                  akta ter menili, da je primeren za obravnavo v Državnem zboru. V nadaljevanju
                  razprave so nekateri člani odbora menili, da je poenostavitev postopka za vpis
                  smrti umrle osebe v matično knjigo in dokončna ureditev tega vprašanja nujno
                  potrebna, vendar je potrebno o ponujenih zakonskih rešitvah opozoriti na določena
                  vprašanja oziroma pomisleke. Tako je bilo v zvezi z določbo 18.b člena opozorjeno,
                  da je vsebina drugega odstavka odveč oziroma, da bi kazalo črtati besedilo
                  <q>"društva, ki kažejo upravičen interes,"</q> saj je potrebno upoštevati dejstvo, da gre
                  v teh primerih za zelo občutljivo problematiko in tudi za poseganje v osebno sfero
                  posameznika v tem smislu ali želi, da se vpiše umrlo osebo v matično knjigo ali
                  ne, kar je nedvomno potrebno spoštovati.</p>
               <p>Prav tako po mnenju nekaterih ni razloga, da lahko poda pobudo za uvedbo postopka
                  Preiskovalna komisija Državnega zbora Republike Slovenije za raziskavo povojnih
                  množičnih pobojev, pravno dvomljivih procesov in nepravilnosti. Upravna enota pa
                  izvede postopek po uradni dolžnosti, kar naj bi določal tretji odstavek 18.b
                  člena. Smiselno je namreč preiskovalna komisija namenjena predvsem delu Državnega
                  zbora in v primeru, da bi prevzela to nalogo oziroma ta namen, bi morala dobiti
                  tudi razširjen mandat Državnega zbora. Pri tem je potrebno upoštevati tudi
                  dejstvo, da je pri teh zadevah možen oseben ali javni interes, iz česar sledi, da
                  so predlagatelji predloga oziroma pobude za uvedbo postopka svojci umrle osebe ali
                  pa država, društva in preiskovalna komisija pa lahko pri tem le pomagajo oziroma
                  opozarjajo državnega tožilca.</p>
               <p>Po drugi strani pa je v zvezi z navedenimi pomisleki del razpravljavcev menil, da
                  gre za specifiko vpisov umrlih oseb v matično knjigo in ne za navaden vpis ter ne
                  razloga, da bi društva ali preiskovalno komisijo črtali iz zakonskih določb. Pri
                  tem je potrebno upoštevati tudi primere, da nekateri svojci umrlih ne bodo sami
                  ničesar urejali v tej smeri in v takšnih primerih je prav, da se te zadeve uredijo
                  preko društev. Prav tako bodo društva lahko odigrala vlogo v primerih, ko svojcev
                  umrlih ni več, da bi sprožili oziroma začeli potrebne korake v smeri ureditve
                  statusa umrlih. V zakonskih določbah naj ostane tudi preiskovalna komisija, saj je
                  bila med drugim ustanovljena z namenom, da ugotovi relevantna dejstva v zvezi z
                  množičnimi poboji ter rekonstruira sezname žrtev. Državni organi in posamezniki,
                  ki razpolagajo s podatki, ki so pomembni za delo komisije, so le-tej komisiji
                  dolžni posredovati te podatke. Iz tega razloga ima komisija tudi dolžnost dati
                  pobudo za uvedbo postopka na podlagi katere upravna enota uvede postopek
                  ugotovitve ter vpisa smrti po uradni dolžnosti.</p>
               <p>Na podlagi mnenj in predlogov iz razprave, je odbor najprej glasoval o predlogu za
                  črtanje drugega in tretjega odstavka 18.b člena in ga ni podprl. Odbor je nato
                  glasoval in podprl predlog, da se v drugem odstavku 18.b člena črta besedilo
                  <q>"društva, ki izražajo upravičen interes ter"</q> in tretji odstavek v celoti. Skladno
                  z mnenjem oziroma opozorilom sekretariata, da bi kazalo dokazovanje smrti osebe ob
                  upoštevanju določb zakona o upravnem postopku natančneje definirati, tako da bi
                  bilo poleg pisnih ali ustnih izjav strank, prič in drugih upravičencev, ne glede
                  na časovno odmaknjenost dogodkov, kot dokaz mogoče uporabiti tudi listine ali
                  druga dokazna sredstva, pa je odbor podprl predlog, da se v tem smislu dopolni
                  zadnji odstavek 18.b člena. Preostanek besedila tega člena, ki se glasi: <q>"In tudi
                  ugotovitev komisije"</q> iz tretjega odstavka tega člena pa se črta. Izhajajoč iz
                  odprtih predlogov iz razprave in mnenja sekretariata je odbor sprejel tudi dva
                  amandmaja, ki ju imate v poročilu in odbor predlaga Državnemu zboru, da ju ob
                  obravnavi zakona sprejme. Hvala.</p>
            </sp>
            <sp xml:id="SDZ1-Redna-31-1995-05-10.sp96">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospe Dobrajčevi. Želi predstavnik Sekretariata za zakonodajo in pravne
                  zadeve besedo? <stage>(Ne želi.)</stage> Želijo besedo predstavniki poslanskih
                  skupin? Gospod Pučnik, predstavnik Socialdemokratske stranke Slovenije.</p>
            </sp>
            <sp xml:id="SDZ1-Redna-31-1995-05-10.sp97">
               <speaker>DR. JOŽE PUČNIK:</speaker>
               <p>Spoštovani! Socialdemokrati podpiramo ta zakon. Ugotavljamo samo, da, žal, prihaja
                  vsaj 49 let prepozno. Ima pa ta zakon nekatere slabosti, ki bi jih rad tukaj v tej
                  zvezi poudaril. Prvič, ne razumem razlogov, zakaj je matična komisija črtala
                  društva, ki imajo utemeljene razloge, da se ukvarjajo s temi rečmi.
                  Socialdemokrati menimo, da bi predlog Vlade, kakor je bil predložen, moral ostati
                  nespremenjen in zato tega predloga komisije ne bomo podprli.</p>
               <p>Kar zadeva črtanje vloge preiskovalne komisije za povojne poboje, jaz se v imenu
                  poslanske skupine v to vprašanje ne bi poglabljal. Kot zadnjo pripombo
                  socialdemokratov bi omenil naslednje. Ta zakon ima strukturno slabost. To
                  strukturno slabost vidimo socialdemokrati v tem, da se država na nek način preveč
                  izmakne dolžnosti, da uredi to staro vprašanje. Da prepušča prijavljanje in
                  urejanje teh neevidentiranih mrtvih tako rekoč sorodnikom, svojcem, društvom, kar
                  jaz pozdravljam in tudi preiskovalni komisiji. Socialdemokrati obžalujemo, da se
                  tukaj ni našla neka drugačna, učinkovitejša rešitev, da bi država prevzela
                  dolžnost in evidentirala te mrtve.</p>
               <p>Spoštovane kolegice in kolegi! Jaz ne morem mimo tega, da ne bi še enkrat s tega
                  mesta z vso jasnostjo povedal, da je bila država tista, ki je te svoje državljane
                  pobijala in jih ni evidentirala. In jaz mislim, da je država dolžna, da te svoje
                  žrtve tudi evidentira in tudi s svojim upravnim sistemom poskrbi, da se ta
                  barbarska zadevščina iz povojnega časa na nek način reši. Torej moj očitek oziroma
                  očitek socialdemokratov temu zakonu je, da država tukaj ni našla možnosti, da bi
                  prevzela večjo vlogo pri urejanju teh stvari. Mi smo trdno prepričani, da bi tukaj
                  primarna vloga morala pripasti državni upravi in dodatno bi te naloge seveda,
                  kakor je tudi vladni predlog nakazal, to vlogo lahko prevzemali tudi sorodniki,
                  svojci, društva in eventualno tudi, če bi Državni zbor tako sklenil, tudi predlogi
                  preiskovalne komisije.</p>
               <p>V tej zvezi bi v imenu naše poslanske skupine le zastavil vprašanje Ministrstvu za
                  notranje zadeve. To vprašanje je nekako v zvezi s tem, pravzaprav želimo izvedeti,
                  dobiti naslednjo informacijo, ali bo Ministrstvu za notranje zadeve mogoče izdati
                  ustrezne podzakonske predpise, s katerimi bo lahko vlogo države le na neki način
                  vključilo v to zadevo. Socialdemokrati ne sprejemamo rešitve, s katero se država
                  izmakne iz te svoje naloge, kakor da se je to nič ne bi tikalo in prepušča vse
                  sorodnikom, svojcem in ostalim. Mislim, da je to  bistvena slabost tega zakona.
                  Morda je mogoče med razpravo o tem zakonu še najti kompromisno rešitev, s katero
                  bi se ta zadeva lahko le rešila in s katero se država ne bi izmikala temu, kar je
                  njena primarna dolžnost. Hvala lepa.</p>
            </sp>
            <sp xml:id="SDZ1-Redna-31-1995-05-10.sp98">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Pučnik. Želi še kdo besedo kot predstavnike poslanske skupine?
                  Gospod Zagožen, predstavnik Slovenske ljudske stranke in potem gospa Skukova.</p>
            </sp>
            <sp xml:id="SDZ1-Redna-31-1995-05-10.sp99">
               <speaker>DR. FRANC ZAGOŽEN:</speaker>
               <p>Spoštovani zbor! Poslanska skupina Slovenske ljudske stranke podpira sprejem tega
                  zakona, vendar z enakimi pomisleki, kot jih je v imenu Socialdemokratske stranke
                  navedel gospod Pučnik. Menimo, da društva in tudi državnozborska komisija morajo
                  ostati v zakonu. Pogrešamo pa v tem zakonu nekaj. Ta zakon, kar ga lahko razumemo,
                  ne ureja problema, kje so namreč trupla umrlih. Svojci bi seveda hoteli vedeti
                  tudi ta podatek in menim, da bi morali v postopku sprejemanja tega zakona le
                  doseči to, da država z vsem svojim aparatom in arhivi bolj aktivno sodeluje pri
                  ureditvi tega problema. Hvala lepa.</p>
            </sp>
            <sp xml:id="SDZ1-Redna-31-1995-05-10.sp100">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, gospod Zagožen. Predstavnica Slovenskih krščanskih demokratov gospa
                  Nada Skuk.</p>
            </sp>
            <sp xml:id="SDZ1-Redna-31-1995-05-10.sp101">
               <speaker>NADA SKUK:</speaker>
               <p>Hvala za besedo. Tudi naša skupina podpira, da se uredi s tem zakonom vpis v
                  matično knjigo na ta način, da bi resnično omogočili vsem, ki do zdaj tega niso
                  mogli, da dokončno dobijo dokaz oziroma dokument, ki je osnova v vseh civilnih
                  družbah in ki tudi zagotavlja, da spoštujemo vse, kar je zahteva humane in civilne
                  družbe in to, da s tem, če priznaš, da je nekdo umrl, priznaš tudi, da je živel,
                  ker se dogaja, da sedaj marsikdo tudi ni sploh bil vpisan tudi že za življenja in
                  je bil izbrisan v knjigi in da bi vsaj zdaj ob teh postopkih lahko dosegli, da bi
                  te napake ali pa krivice popravili. Zato se strinjamo, da je nujno in, pa tudi po
                  hitrem postopku to uredi.</p>
               <p>Kljub temu pa bi želeli, da bi dodatno popravili oziroma uredili glede na to, da
                  Vlada samo delno podpira amandma odbora, da bi mogoče z dodatnim amandmajem Vlada
                  le popravila ta amandma in bi res zagotovili, da bi se vsi podatki in vsi, ki so
                  zainteresirani, lahko udeležili pri tem postopku. Kot je napisano sedaj, je
                  možnost, da bi kljub temu, da želimo to resnično vsi in verjamem, da smo tu
                  enotni, da se te stvari uredijo, da kljub temu lahko kdo izpade pri tem, ker, na
                  primer društvo, ki je zainteresirano, mogoče v prvi vrsti, ali pa na hitro, če
                  pogledamo, ne pride v poštev, ali pa ne kaže, da bi bilo res upravičeno to
                  uveljavljati. Vendar pa moramo pomisliti na primere, ko gre za dedovanje nekega
                  premoženja oziroma volilo nekega člana, da naj društvu pripada premoženje. Ker pa
                  ni dokumenta, ker ni potrditve, da je ta član mrtev, društvo ne more dedovati tega
                  premoženja itd. Kot sem pa že prej omenila, je tudi nevarnost, ker niso bili niti
                  vpisani za življenja, sedaj ne bo možno dobiti podatkov, ker sorodnikov nihče več
                  ni živ in tožilec ne bo mogel niti, kot piše v drugem odstavku 18. člena - upravna
                  enota, po uradni dolžnosti izpeljati postopka, ker ne bo podatek dostopen.</p>
               <p>V imenu skupine prosim za dodatno pojasnilo, če je to dovolj zagotovljeno, da bodo
                  vsi predlogi, zahtevki in vsi podatki možni za raziskavo in za vpis, v nasprotnem
                  primeru, kot sem rekla, bi želeli, da se z dodatnim amandmajem to uredi, ker si ne
                  znam predstavljati, kako bo tožilec prišel do podatkov, če ne bo nekaterih
                  navedenih zamajal upravičeni interes to zahtevati. Kot sem rekla v uvodu, pa v
                  načelu podpiramo ta zakon in je gotovo nujno, da se te zadeve uredijo. To je eden
                  od sklepov tudi tega Državnega zbora in mislim, da resnično mislimo vsi, da ga je
                  potrebno tudi uresničiti, kot smo si zastavili. Hvala.</p>
            </sp>
            <sp xml:id="SDZ1-Redna-31-1995-05-10.sp102">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo besedo kot predstavnik poslanske skupine? Gospod Janez
                  Kocijančič, predstavnik Združene liste socialnih demokratov.</p>
            </sp>
            <sp xml:id="SDZ1-Redna-31-1995-05-10.sp103">
               <speaker>MAG. JANEZ KOCIJANČIČ:</speaker>
               <p>Spoštovani gospod podpredsednik, kolegice in kolegi! V Združeni listi socialnih
                  demokratov podpiramo sprejem tega zakona, ki res prihaja prekasno. Menimo, da
                  predlog ustrezno ureja vprašanje in omogoča, da se ta problem dokončno uredi.</p>
               <p>Pri 18.b členu v drugem odstavku pa sprejemamo in podpiramo stališča, ki so
                  prevladala na pristojnem Odboru za notranjo politiko. Interes za uvedbo postopka
                  je lahko dvojen. Lahko je zasebni in zato je treba brez slehernih omejitev dati
                  možnost sorodnikom in svojcem po svaštvu, da ta postopek uvedejo in lahko je javni
                  interes. V tem primeru je treba določiti državni organ, ki zasleduje ta javni
                  interes in to izvede. Po zakonu je predvideno, da bi to funkcijo imelo tožilstvo.
                  Če gledamo na stvari tako, poleg zasebnega in javnega interesa ni možno definirati
                  nekega tretjega interesa ali pa vzpostaviti paralelizem, da bi drugi državni
                  organi, mimo tožilstva lahko presojali o javnem interesu za razreševanje tega
                  vprašanja. Paralelizem velja v pravni teoriji in tudi praksi za najslabši način
                  reševanja problemov in zato menim, da je povsem pravilno, da so tako društva, ki
                  kažejo upravičen interes kot Preiskovalna komisija iz teh vprašanj oziroma enkrat
                  kot predlagatelj, drugič kot pobudnik, da so upravičeno izpuščena po predlogu
                  Odbora za notranjo politiko in menim, da iz pravno sistemskih in vsebinskih
                  razlogov ne bi bilo primerno, da jih vključujemo.</p>
            </sp>
            <sp xml:id="SDZ1-Redna-31-1995-05-10.sp104">
               <speaker>PODPREDSEDNIK VLADIMIR TOPLER:</speaker>
               <p>Hvala. Ali želi še kdo kot predstavnik poslanske skupine besedo? Gospod Maks
                  Lavrinc, Liberalna demokracija Slovenije.</p>
            </sp>
            <sp xml:id="SDZ1-Redna-31-1995-05-10.sp105">
               <speaker>MAKSIMILJAN LAVRINC:</speaker>
               <p>Hvala, gospod predsednik, za besedo. Kolegice in kolegi! Ko sem šel sem in
                  premišljeval, kaj bi rekel v uvodu v imenu naše poslanske skupine, mi je kolegica
                  Vika prišepnila misel: bolje pozno, kot nikoli. Prav to velja za sprejem tega
                  zakona, da smo se za takšen zakon odločili oziroma, da smo ga ne samo voljni
                  podpreti, temveč tudi sooblikovati, je menda jasno že od dne, ko smo v tem
                  prostoru razpravljali o drugih zakonih iz tega sklopa. V osnovi pa podpiramo
                  čistejše, pravno čistejše rešitve, ki so, mislim, da prevladale na Odboru za
                  notranjo politiko in pravosodje. Torej razlogi za in proti so bili povedani.
                  Hvala.</p>
            </sp>
            <sp xml:id="SDZ1-Redna-31-1995-05-10.sp106">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo kot predstavnik poslanske skupine besedo?
                     <stage>(Ne.)</stage> Besedo dajem poslankam in poslancem. Gospod Tone Peršak,
                  izvolite.</p>
            </sp>
            <sp xml:id="SDZ1-Redna-31-1995-05-10.sp107">
               <speaker>ANTON PERŠAK:</speaker>
               <p>Tako kot je, spoštovane poslanke in poslanci, tudi iz opredelitev nekaterih
                  poslanskih skupin razumeti, je vsaj del parlamenta zelo zadovoljen, ker bo država
                  na zelo poceni način rešila problem, ki je sicer verjetno težji, sicer po obsegu,
                  kot bo sama rešitev. Rad bi povedal to, ne zaradi tega, da bi zdaj obujal spomine
                  na zakon, ki sem ga sam sopredlagal, ampak, kaj se je pravzaprav v zvezi s to
                  tematiko v preteklosti govorilo, kaj se je zahtevalo, da bi se naredilo v smislu
                  poprave krivic ali pa moralnih dolgov države. Govorilo se je o ugotavljanju tega,
                  kje, kako, kdaj je kdo umrl. Govorilo se je o tem, da bi se omogočilo samo
                  avtomatsko izdajo mrliških listov za vse tiste, za katere bi se vedelo, da so
                  umrli. Govorilo se je o tem, da bi se omogočilo tistim, kjer to še ni, prekop ali
                  dostojen pokop in tudi obeleževanje grobov itn. O vsem tem se je govorilo. Zdaj
                  smo dobili zakon, ki ga bomo seveda podprli, najbrž več ali manj vsi, ker rešuje
                  pač vsaj del teh problemov. To je zakon, ki izhaja, čeprav v zakonu to ne piše,
                  izhaja iz neke ugotovitve, da nekoč v preteklosti nekaj ni bilo storjeno. Storjeno
                  pa ni bilo to, da nekateri ljudje, ki so domnevno umrli, ali bili ubiti, niso bili
                  vpisani v matične knjige umrlih iz različnih razlogov, kot piše v obrazložitvi
                  zakona. Zdaj, kakšni so bili ti različni razlogi, najbrž nima smisla govoriti,
                  ampak smrti so bile zamolčane in zdaj se bo ta napaka popravila zato, da bo država
                  imela popolne evidence.</p>
               <p>Pravzaprav zdaj mi uresničujemo neki interes države. Država ima na nekem področju
                  eno pomanjkljivost, matične knjige niso urejene in je zdaj treba to popraviti. Nič
                  od tega, kar se je v skladu na nek način z interesom, če je mogoče tako govoriti -
                  seveda pa mrtvi ljudje nimajo interesov več - kar se je nekako</p>
               <p>v interesu teh mrtvih govorilo, naj so bili to po vojni pobiti ali pa med vojno,
                  na tej ali na drugi strani padli pa to še ni bilo ugotovljeno, kar naj bi bil
                  njihovi interes. Nič od tega se ne bo zgodilo, samo država bo popravila svoje
                  evidence. Tudi to je seveda dober razlog zato, da se zakon sprejme. Mislim pa, ne
                  glede na to, da osebno nisem popolnoma nič zainteresiran pri tem, da ni zadosti,
                  pri tem pa ni to tisto, kar naj bi bilo cilj ali pa dejanje te države v smislu
                  sprave, o čemer se v tem zboru in tudi sicer se v teh dneh zelo veliko govori. Sam
                  mislim, da bi, tu se strinjam z nekaterimi predgovorniki, da bi država morala
                  storiti nekaj več, še zlasti mogoče v tistem delu, ki zadeva mrtve oziroma umrle,
                  pobite po vojni, po formalnem koncu vojne. To bo na nek način pač ostal dolg
                  države, ali bo za to potrebno sprejeti še kakšen zakon ali ne. Mislim, da bi ga
                  bilo potrebno, zato, da bi se ta dolg uredil, ampak to bom v prihodnje rajši
                  prepustil vladni koaliciji, tej ali pa naslednji.</p>
               <p>Rad bi rekel še to, da sam predlagam nekatere dopolnitve, ki bi vsaj nekaj stvari
                  uredile tudi v tem smislu kot sem rekel. Mislim, da bi bilo oportuno, da bi vpisu,
                  ki bi na zahtevo svojcev ali kogarkoli že sledila, čeprav to ni v skladu s
                  siceršnjimi postopki, ampak to bi ta zakon lahko uredil, sledila avtomatska izdaja
                  mrliškega lista in objava smrti, vsaj to. Poleg tega mislim, da bi bilo prav, da
                  bi tam, kjer obstaja samo domneva smrti, čeprav jo je po 50 letih mogoče jemati za
                  zelo zanesljivo domnevo, da bi se vsaj nekatera dejanja v smislu preiskave
                  naredila, da bi se mogoče še za koga ugotovilo, kje, kako in zakaj je umrl.
                  Mislim, da bi to bilo smiselno, čeprav vem, da je tematsko nekoliko problematično,
                  ker zakon se pač nanaša samo na majhno dopolnitev zakona o matičnih knjigah.</p>
               <p>Rad bi pa rekel da seveda s tem, ko se bo ta zakon realiziral, se bodo pojavila
                  nekatera vprašanja, ki jih bo treba reševati z drugimi zakoni, kljub vsemu.
                  Pojavilo se bo verjetno nekaj vprašanj v zvezi z dedovanji. In še kakšno
                  vprašanje, ki bo glede na število teh umrlih lahko problem v naslednjih letih, ko
                  se bodo pojavile zahteve na podlagi ugotovitev oziroma vpisov.</p>
               <p>Glede na stališča Vlade in stališča odbora, če lahko, glede na to, da je hitri
                  postopek, pa mislim da lahko, predlagam, da se amandmaja, ki sem ju vložil,
                  prekvalificirata v amandmaja na amandma odbora. In da se prvi amandma, ki sem ga
                  vložil razume kot amandma na amandma odbora in se v napovednem stavku pač
                  spremeni, da se v 18.c členu, ki ga predlaga odbor, dodan nov prvi odstavek, ne
                  drugi. Nov prvi odstavek, ki se potem glasi, tako kot se besedilo sicer glasi, in
                  da se pri drugem amandmaju ravno tako reče, da se v 18.č členu, ki ga sedaj
                  predlaga odbor, dodata novi četrti in peti odstavek. Verjetno bo potrebna potem še
                  kakšna redakcija, formalistično gledano, v tretji obravnavi, če bo seveda
                  sprejeta. Na koncu bi pa še enkrat rad poudaril. To, kar govorim in kar domnevam,
                  da bo na nek način potrebno še urediti, kot pravim, ne govorim iz nikakršnega
                  osebnega interesa. Sam nimam nobenega umrlega te vrste, niti v daljnem niti v
                  bližjem sorodstvu. Mislim pa, da bi tudi glede na vse to govorjenje in na splošno
                  pripravljenost za spravo, ki trenutno tako <q>"evforično vlada v Sloveniji"</q>, bilo
                  prav, da bi se sprejelo nekaj več, kot se sedaj sprejema, ko pač država samo
                  korigira svoje evidence. Hvala.</p>
            </sp>
            <sp xml:id="SDZ1-Redna-31-1995-05-10.sp108">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Mozetič, prosim.</p>
            </sp>
            <sp xml:id="SDZ1-Redna-31-1995-05-10.sp109">
               <speaker>MIROSLAV MOZETIČ:</speaker>
               <p>Hvala lepa. Sedaj je sicer bolj moderno govoriti o zmagovalcih in poražencih,
                  ampak na žalost v vsaki vojni in po vojni so tudi umrli. Najbolj grozljiva stvar,
                  ki jo človek pri tem zakonu prebere je to, kar je prvi stavek obrazložitve. Zakon
                  ureja postopek vpisa zamolčanih smrti oseb, zamolčanih. Mislim, to je tista
                  zadeva, ki človeka najbolj pretrese. Vendar, ne glede na to in čeprav je ta zakon
                  v bistvu tako napisan, kakor da gre za to, da so nekateri birokrati, nekateri
                  matičarji enostavno pozabili vpisati ali pa, da svojci umrlih matičarjem niso
                  prinesli, <q>"naš sin, naš oče je  umrl, prosim, da ga vpišete"</q>. Ne glede na to
                  pravim. Ne glede na to mislim, da je ta zakon jasno, da je skrajni čas, in da je
                  res tudi to, da je prepozno, in da je boljše pozno kot nikoli ga je nujno
                  sprejeti, čeprav imam tudi sam pripombe. Ampak, še enkrat poudarjam. Najbolj
                  grozljivo je to in to hočem dvakrat, pa če je potrebno, bom še enkrat poudaril, da
                  gre za vpis zamolčanih smrti in to je tisto, kar je najbolj problematično.</p>
               <p>Niso birokrati pozabili vpisati. Vpisati niso smeli. To je tisto, kar je bilo.
                  Zato tudi, kar zadeva te določbe, ne vidim in se ne strinjam s tistimi, ki
                  pravijo, da bi, če bi notri bila kot pobudniki določena društva oziroma komisija,
                  da bi to škodilo pravni čistosti zakona. Mislim, da to ne bi čisto nič škodilo
                  pravni čistosti zakona. Bi pač določena društva, ki bi izkazala upravičen interes
                  in naša komisija, bi svoje ugotovitve, svoje sezname, pobude dala ustreznim
                  organom, tako ali tako mora država to delati. Matične knjige so stvar v prvi vrsti
                  države. Niti ne toliko svojcev, čeprav imajo jasno interes, ker je potem, če nekdo
                  ne umre, ni mogoče dedovati po njem, ampak v prvi vrsti je to evidenca
                  državljanov. Mislim, da je to bilo narobe, kar je bilo na odboru sprejeto in bom
                  tudi amandma, ki bo vložen, da ostane to notri, podprl in v glavnem tudi
                  amandmaje, ki jih je gospod Peršak vložil. Mislim, da so taki, da se jih lahko
                  podpre in bi bilo prav, če so notri. In še enkrat bom ponovil to. Niso birokrati
                  pozabili vpisati teh ljudi, ti ljudje so bili zamolčani. In še to, kar je gospod
                  Peršak, ne vem sicer zakaj poudaril, da nima med svojci, jaz tudi nimam med
                  svojci, ne na eni, ne na drugi strani, čeprav lahko to, kar se zdaj govori o
                  zmagovalcih, sem jaz bil na zmagoviti strani. Ampak ponovim, zamolčane žrtve, ne
                  birokrati.</p>
            </sp>
            <sp xml:id="SDZ1-Redna-31-1995-05-10.sp110">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Gospod Potrč.</p>
            </sp>
            <sp xml:id="SDZ1-Redna-31-1995-05-10.sp111">
               <speaker>MIRAN POTRČ:</speaker>
               <p>Hvala lepa. Samo o enem vprašanju, kar je sicer v imenu poslanske skupine govoril
                  poslanski kolega Kocijančič in nekaj o argumentih, zakaj mislim, da je vredno
                  razmisliti o podpori sklepom, ki jih je dalo matično delovno telo. Najbrž bo spet
                  kdo poskušal očitati, da hočem biti preveč pravniško natančen, vendar mislim, da
                  je vredno ob takih stvareh tudi o tem razmišljati. Gre za vprašanje preiskovalne
                  komisije.</p>
               <p>Poglejte, v zakonu o parlamentarni preiskavi piše, da parlamentarna preiskava v
                  zadevah javnega pomena se opravi, da se ugotovi in oceni dejansko stanje, ki je
                  kasneje podlaga za odločanje v Državnemu zboru in tudi odgovornost nosilcev javnih
                  funkcij. Ampak omejujem se, da se ugotovi in oceni dejansko stanje. Gotovo je to
                  pomembna naloga, ki jo ima vsaka preiskovalna komisija in tudi preiskovalna
                  komisija za povojne množične poboje. Vendar, če pogledamo naprej v poslovnik o
                  parlamentarni preiskavi, ki smo ga sprejeli, ugotovimo, da ugotovitve o dejanskem
                  stanju pripravi komisija v vmesnem ali dokončnem poročilu in da jih Državni zbor
                  ne sme spreminjati, lahko jih sprejme ali pa zavrne. Ampak ugotovitve so za
                  Državni zbor in tudi za javnost veljavne, ko jih je Državni zbor sprejel, lahko
                  jih pa zavrne, če meni, da so neustrezne, eventualno zahteva dopolnitve. Mi smo
                  se, kar sem pri tem poslovniku preko poslovniške komisije tudi sam sodeloval in
                  mislim, da se bo še kakšen kolega med člani poslovniške komisije spomnil te
                  razprave, zavestno opredelili, da Državni zbor ugotovitev ne more spreminjati, ker
                  bi bilo to nekorektno. Ugotovitve so lahko točne, mi pa ne moremo licitirati z
                  večino v Državnem zboru, ali je nekaj prav ugotovljeno ali ne. Posledice, torej
                  predloge sklepov o odgovornosti in podobno, so pa politična stvar in o tem pač
                  večinsko poslanci glasujemo, zato na tej točki so razlike v načinu odločanja.</p>
               <p>Ampak hotel sem povedati to, da ni ugotovitev preiskovalne komisije izven
                  poročila, ki ga daje Državnemu zboru, tako je zakon in tako je poslovnik
                  parlamentarne preiskave pripravljen. Zato težko razumem, kaj je zakonodajalec v
                  predlogu zakona mislil, ko je v zadnjem odstavku 5. člena, 18.b člena napisal: in
                  ugotovitve komisije. Če je mislil na ugotovitve komisije, ki so predložene
                  Državnemu zboru v poročilu in na to, da jih Državni zbor potrdi ali zavrne, potem
                  bi iz logike stvari to razumel in na ta način bi tudi to sprejel. Če je pa mislil
                  karkoli drugega, potem mora to, ali jasneje napisati ali mora eventualno
                  predlagati spremembe zakona in poslovnika o parlamentarni preiskavi, ker drugih
                  ugotovitev preiskovalne komisije ni. So preiskovalna dejanja, ki jih opravlja. So
                  tudi odredbe, ki jih daje, zaslišuje, se dogovarja o dokaznih sklepih, določa, kdo
                  bo zaslišan, ali kot preiskovanec ali kot priča, ampak ni drugih ugotovitev in
                  bojim se, da bi brez potrebe povzročili tudi komisiji in njenemu delu problem, če
                  bi to spregledali, ker bi se postavilo vprašanje, kako to ugotavljati. Veste,
                  najbrž bi bilo zelo nekorektno, da bi sedaj komisija ugotovitve sprejemala s
                  sklepi in da bi mi glasovali o tem, ali je nekdo bil likvidiran ali ne, uporabljam
                  ta izraz, ker za to tudi v mnogih primerih dejansko gre in so to bila nepravna in
                  obsojanja vredna dejanja, ampak tega ugotavljati s sklepi ne moremo, da bi mi
                  sedaj glasovali je bil ali ni bil likvidiran. Drugega postopka zbiranja tega pa mi
                  dejansko nimamo. Tudi če pogledamo predlog, jaz upam, da sem si zbral pravega za
                  to sejo, z dne 12.5.1993, ki so ga s prvopodpisanim gospodom Ignacem Polajnarjem
                  vložili poslanci, več kot tretjina, da je do zahteve za parlamentarno preiskavo
                  prišlo, najdem v tem dvoje ciljev ali pa dvoje nalog, ki ju predlagatelji dajejo
                  bolj precizirano, kot sama odredba, ki je objavljena v <stage>(Uradnem listu št.
                     39/93)</stage>. To je, da se ugotovi koliko je bilo teh medvojnih likvidacij.
                  Najbrž misli tudi na povojne, in kolikšno je število po vojni pobitih in kje so
                  žrtve pokopane. Ampak, da bi pa mi ugotavljali sezname, tukaj pa gre za osebo z
                  imenom in priimkom, ki je ali bila zamolčana, kot je govoril kolega Peršak oziroma
                  kolega Mozetič, nevpisana, skratka z nekim namenom, ne slučajno je prišlo do
                  nevpisa, ampak tukaj gre za te stvari. Potem bi mi morali način dela naše komisije
                  spremeniti. Mi bi morali potem uvesti postopek, kjer bi zasliševali priče v
                  smislu, da je bila ta in ta oseba s tem in tem imenom in priimkom protipravno
                  ubita, likvidirana ali kakršenkoli izraz uporabimo v nekem primeru. Doslej v
                  tistem delu, kot sem jaz sledil in sodeloval v delu tako imenovane Pučnikove
                  komisije takšne metode nismo izbrali. Ne vem, ali jo je smiselno izbrati, ker to
                  bodo zdaj, po sklepu tega zakona, delali upravni organi. Nekdo bo dal predlog, bo
                  povedal, da gre za tega in tega konkretnega človeka in bo povedal nek dokaz, ki
                  pač predpostavlja, ali pa da v izjavo, da ve, da je bil likvidiran in ubit in to
                  bo zadostovalo. Zakaj bi delali na dva konca, da bo to delal upravni organ, da bo
                  to delala preiskovalna komisija in si nekdo postopek, ki ga ni niti v zakonu niti
                  v poslovniku o parlamentarni preiskavi, ker je funkcija parlamentarne preiskave
                  drugačna, niti v konkretnih predlogih, ki so jih podpisniki dali. Zato mislim, da
                  bi ob dobri želji predlagatelja in tisti, ki se za to zavzemate, šli ne samo v
                  nepotrebno dvotirnost, ampak, da bi bilo potrebno marsikaj tudi pravno za delo
                  komisije v tem smislu urediti. Olajšano bi bilo pa posameznikom, ki imajo ta
                  interes, svojcem in podobno, samo s tem, da ne bi šli na upravno enoto, ampak da
                  bi šli pred komisijo in da bi potem komisija, namesto posameznik, poslala pobudo
                  upravni enoti in da bi se njene ugotovitve, pri čemer še ne vemo, kako bomo do
                  njih prišli, štele kot dokaz. Bile bi pa prav tako dokazane na podlagi nekih
                  izjav, ki bi bile v postopku v komisiji dane, kot bi bile sicer pred pristojnim
                  upravnim organom. Hvala.</p>
            </sp>
            <sp xml:id="SDZ1-Redna-31-1995-05-10.sp112">
               <speaker>PODPREDSEDNIK VLADIMIR TOPLER:</speaker>
               <p>Hvala. Najprej replika gospod Mozetič.</p>
            </sp>
            <sp xml:id="SDZ1-Redna-31-1995-05-10.sp113">
               <speaker>MIROSLAV MOZETIČ:</speaker>
               <p>Hvala. Rad bi, da nekaj razčistimo. Če sem prav razumel, ko sem poslušal, sem
                  razumel, kot da vi mislite, ali pa ste razlagali v to smer, da bo ta preiskovalna
                  komisija ugotavljala smrt, ali je nastopila smrt ali ni nastopila in v kakšnih
                  okoliščinah je nastopila. Jaz mislim, da to ni tako, ker tukaj ta zakon - v zakonu
                  v predlogu je pisalo: <q>"Pobudo za uvedbo postopka."</q> Ta komisija naj pri svojem delu
                  ugotovi določena dejstva, izbere oziroma pri svojem delu čisto ob svojem delu
                  določene dokazane, ki so v smislu ne vem, katerega odstavka, ki jih mora
                  predložiti, dokaze, ki verjetno kažejo na to, da je neka oseba mrtva, da je umrla,
                  da je bila ubita, skratka, da je mrtva in to predloži upravnemu organu kot pobudo
                  in potem upravni organ spelje postopek. S tega vidika ne vidim, zakaj ste
                  razlagali, da bo zdaj ta komisija zasliševala, zbirala priče in potem celo še pred
                  parlament s tem prišla in da bi mi nekaj sklepali, da bo ona nekaj sklepala. Ona
                  bo ugotovila določena dejstva, ki se tičejo teh ljudi, ki so izginili. V tem
                  smislu mislim, da ni noben problem, da je taka zadeva notri in to velja za
                  društva, ki bi izkazala še poseben interes. Tukaj ne gre za to, da bi društva in
                  ta komisija, vsaj tako, kot jaz zadevo razumem, delala neke postopke, raziskovala
                  določene zadeve, zasliševala, ampak pride do določenih dejstev, ki jih ugotovi pri
                  svojem delu.</p>
            </sp>
            <sp xml:id="SDZ1-Redna-31-1995-05-10.sp114">
               <speaker>PODPREDSEDNIK VLADIMIR TOPLER:</speaker>
               <p>Hvala. Repliko ima gospod Potrč.</p>
            </sp>
            <sp xml:id="SDZ1-Redna-31-1995-05-10.sp115">
               <speaker>MIRAN POTRČ:</speaker>
               <p>Enako, kot pravi gospod Mozetič, ni replika. Res je pojasnilo. Jaz, gospod
                  Mozetič, razlagam svoj pogled iz povezave tretjega odstavka 18.b člena in prosim,
                  da  ga tudi vi vzamete in pogledate in zaključnega dela petega odstavka. Res je,
                  kar zadeva pobudo, da je komisija pobudnik, tako kot je lahko kdorkoli od svojcev
                  ali svaštva. Pobudnik je in v tem primeru pač namesto svojca pobudo da komisija in
                  upravni organ naprej izvede postopek. V tem delu bi se mi še to zdelo
                  sprejemljivo, samo berite v povezavi zadnji odstavek, da se kot dokaz šteje
                  ugotovitev komisije. V nasprotnih primerih mora biti dokaz izjava stranke, pisna
                  izjava priče, ustna izjava in komisija je dodala tudi listine, kar je normalno. To
                  je ena skupina dokazov. V drugem primeru je pa ugotovitev komisije. Ta ugotovitev
                  komisije se mora nanašati na konkretno osebo z imenom in priimkom, ne more biti na
                  sploh, ker drugače ni to dokaz. In v tem delu - seveda, če bomo to hoteli
                  ugotoviti - se bomo morali vezati na ime in priimek neke konkretne osebe, ki je
                  bila po ugotovitvah, kot tukaj piše komisije, likvidirana in to bomo morali
                  ugotoviti, zato bomo morali izvesti nek postopek. Zato bomo morali mi dobiti ali
                  listinski dokaz ali izjavo priče, ker verjetno ne bomo mogli kar ugotoviti. To je
                  problem in takšna ugotovitev, kjer ni več potrebno izvajati nobenega novega dokaza
                  v upravnem organu, je za mene sporna. Dodatno k temu, s čemer vi niste
                  polimizirali, da takšnih ugotovitev komisije po zakonu in poslovniku o
                  parlamentarni preiskavi ni. Parlamentarna preiskava je drugače zamišljena, kot je
                  tukaj uporabljena, ker je mišljena kot delno ali končno poročilo, v katerem se
                  parlamentarna preiskovalna komisija predstavi pred Državnim zborom in pove, kaj je
                  naredila. Vmes posamičnih, samostojnih ugotovitev nima in ne daje. Tako pač -
                  lahko vam berem člene, če ne boste verjeli - v zakonu in v poslovniku o
                  parlamentarni preiskavi piše.</p>
            </sp>
            <sp xml:id="SDZ1-Redna-31-1995-05-10.sp116">
               <speaker>PODPREDSEDNIK VLADIMIR TOPLER:</speaker>
               <p>Replika, gospod Mozetič.</p>
            </sp>
            <sp xml:id="SDZ1-Redna-31-1995-05-10.sp117">
               <speaker>MIROSLAV MOZETIČ:</speaker>
               <p>V tem smislu, da bi komisija nekaj posebej ugotavljala, to se strinjam, ampak jaz
                  ne berem tega tako. Pač različno bereva to zadevo. Ugotovitev, kaj bo ugotovil.
                  Saj bi lahko predsednik komisije prišel in povedal. Tam so zaslišanja čisto
                  normalna, določenih, ne vem, kako so že ti izrazi, ta komisija ugotavlja določene
                  zadeve in pri teh zadevah ugotovi, ker ji nekdo pove ali pa, ker je več ljudi, ki
                  so pred komisijo povedali, da je bila konkretna oseba ubita, recimo, ker pač
                  raziskuje te zadeve. V tem smislu ugotovitev. Ne, da bi pa speljala ugotovitvene
                  postopke v smislu upravnega, ne vem katerega postopka. jasno, tudi po zakonu o teh
                  komisijah tega ne zmore. V tem smislu to razumem. Če je to razumeti tudi tako, kot
                  vi razlagate, potem se strinjam, da je pač potrebno določeno stvar bolj jasno
                  napisati. Ampak ne gre za ugotovitev v nekem postopku, bodisi upravnem ali pa
                  dokaznem postopku, ker to ta komisija gotovo nima, vendar pri svojem delu ugotovi,
                  bodisi glede na izjavo neke stranke, nekega človeka pač, ki je prišel na komisijo
                  in je te stvari povedal. V tem smislu ugotovitev. Sam to tako razumem. Drugače
                  nisem bral tega, te določbe, ki se tiče te komisije. Nikakor pa ne, da bi ona
                  izpeljevala neke dokazne postopke.</p>
            </sp>
            <sp xml:id="SDZ1-Redna-31-1995-05-10.sp118">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Repliko ima gospod Polajnar.</p>
            </sp>
            <sp xml:id="SDZ1-Redna-31-1995-05-10.sp119">
               <speaker>IGNAC POLAJNAR:</speaker>
               <p>Hvala lepa. Mislim, da je zadrega nastala zaradi tega, ker ta komisija zares še
                  nič takšnega, za kar je bila ustanovljena, še ni ugotovila. Če sem malo drzen, bi
                  si upal celo reči, da ta komisija še sedaj ne ve, ali so povojni poboji bili ali
                  ne. Glede na to, kar je doslej ugotavljala, in kar so doslej povedale priče,
                  moramo reči, da ni bilo še priče, ki bi rekla, zares se je to zgodilo. Razen, da
                  so rekli posredno: <q>"Ja, potem čez deset let smo slišali, da se je to zgodilo"</q>,
                  ampak lahko je tudi narobe slišal. Tako da zadrega nastaja tudi zaradi tega, ker
                  če bi pa imeli danes pričo, ki bi jasno rekla to in to je bilo, bilo je tu in tu,
                  zato obstajajo tudi spiski teh ljudi in tako naprej, potem seveda bi bilo sedaj
                  razmerje komisije do naloge, ki naj bi jo na nek način imela, je v tem zakonu
                  popolnoma jasno. Tako pa na žalost ne morejo biti, ker ni človeka, ki bi se tega
                  spomnil. V tem je vsa zadrega. Hvala lepa.</p>
            </sp>
            <sp xml:id="SDZ1-Redna-31-1995-05-10.sp120">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospa Skukova ima besedo. Potem pa ima besedo še gospod minister.</p>
            </sp>
            <sp xml:id="SDZ1-Redna-31-1995-05-10.sp121">
               <speaker>NADA SKUK:</speaker>
               <p>Hvala lepa za besedo. Tudi sama bi najprej v uvodu replicirala oziroma podprla
                  repliko mojega kolega Mozetiča. Mislim, da v tej razpravi in pri tem zakonu ne gre
                  za to, kako ali kaj dela komisija in to mislim, da ni predmet razprave. Gospod
                  Potrč, sami dobro veste, da so za ugotovitev smrti posebni sodni postopki. Vendar
                  pri tem zakonu gre samo za poenostavitev vpisa v matično knjigo, da je nekdo umrl
                  in verjetno je normalno oziroma sprejemljivo, da je komisija Državnega zbora
                  vendar organ, ki se ji lahko verjame, da je v svojih postopkih naletela na primer
                  in da sproži pobudo za postopek, da se to ugotovi in da se to izvede, kot je rekel
                  kolega, ne da bi to pomenilo dodatno ali drugačno delo komisije. Daleč od tega. Ta
                  zakon gledamo tako in tudi razumemo, da je tako napisano, da je tudi ena od oseb v
                  postopku ali, ne vem kako bi se izrazila, kateri se lahko verjame, da ima
                  upravičen razlog, da to sproži.</p>
               <p>Jaz bi želela kot drugo opozoriti, da je verjetno pri pregledu amandmajev, ne vem,
                  ali je to samo tiskarska napaka ali je napačno napisano. Odbor je namreč zapisal v
                  tretjem odstavku, da predlagatelj oziroma pobudnik postopka iz prvega odstavka
                  tega člena mora predlogu predložiti dokaz. Verjetno je tu mišljeno predloga iz
                  drugega odstavka. Je to verjetno napaka. Kljub temu bi pa želela razpravljati
                  oziroma predlagati kot tretje amandma na amandma tega odbora, ker je to hitri
                  postopek, razumemo in verjetnost je, da bo ta amandma odbora seveda sprejet in
                  določene stvari spreminja, zato smo v razpravi že opozorili na to, da bi bilo
                  potrebno zagotoviti, da se vsi zainteresirani in vsi, ki niso vpisani, vpišejo. Da
                  se to omogoči, sem razmišljala na tak način, samo to me naj potem strokovnjaki in
                  Vlada popravijo ali dopolnijo, če je to sploh mogoče na tak način amandmirati, da
                  bi amandma odbora dopolnili z novim odstavkom. To se pravi, k 1. členu bi v 18.
                  členu dodali nov tretji odstavek in če že ni možno, kot je razlagal in tudi nekako
                  utemeljeval gospod Potrč, potem naj bi se vsaj v novem odstavku vneslo, da lahko
                  dajo pobudo za uvedbo postopka, tu bom vztrajala, tudi društva, ki izkažejo
                  upravičen interes in seveda Preiskovalna komisija Državnega zbora Republike
                  Slovenije za raziskavo povojnih množičnih pobojev itd. pravno dvomljivih procesov,
                  da ne berem vsega imena. Ker nadalje jasno piše v tem odstavku, kako se ta
                  postopek naprej izvaja in kakšni dokazi so potrebni. Vendar, če že ni možno kot
                  predlog za uvedbo postopka, naj bo vsaj dana možnost pobude. Tu bi vztrajala, kot
                  sem že rekla, da bi tudi društva imela možnost do pobude, če že ni možno da dajo
                  predlog. Torej bi se ta amandma glasil: <q>"Pobudo za uvedbo postopka pa lahko dajo
                  tudi društva, ki izkažejo upravičen interes in Preiskovalna komisija Državnega
                  zbora Republike Slovenije za raziskavo povojnih množičnih pobojev itd."</q>, kot se
                  pač imenuje. Če gledamo obrazložitev Vlade k temu amandmaju, je tudi opozorila na
                  to, da se ne strinja s tem delom, ko se črta preiskovalna komisija iz tega
                  postopka, zato pričakujem in verjamem, da bo s svojimi dejanji to tudi podprla
                  oziroma nam bo predlagala rešitev. To je hitri postopek in so možna še dopolnila,
                  ker verjamem, da dejansko vsi želimo te stvari urediti tako, da bo s tem urejeno,
                  da bodo vsi vpisani, ki so umrli. Gre za to, da se razišče in vpiše tiste, ki so
                  umrli, ne pa, kot je gospod Potrč hotel obrniti razpravo, da bi zdaj pa
                  ugotavljali, kako je kdo umrl. To je drugi problem in v drugem zakonu. Mi govorimo
                  tukaj samo o vpisu v matično knjigo umrlih.</p>
            </sp>
            <sp xml:id="SDZ1-Redna-31-1995-05-10.sp122">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlagam, da še damo besedo prej gospodu Pučniku in potem gospodu
                  ministru. Gospod Pučnik, izvolite. Bo gospod minister na koncu odgovoril na vsa
                  odprta vprašanja, ki so bila zastavljena v razpravi. Izvolite.</p>
            </sp>
            <sp xml:id="SDZ1-Redna-31-1995-05-10.sp123">
               <speaker>DR. JOŽE PUČNIK:</speaker>
               <p>Spoštovani! Najprej kratka replika gospodu Polajnarju. Jaz bi ga le opozoril, da
                  smo imeli štiri ali pet prič. To so bili vojaki KNOJ-a, ki so vozili tovornjake in
                  ki so jasno izpovedali, da so te ljudi za likvidacijo pripeljali, čakali tam,
                  dokler niso bili pobiti in potem odpeljali obleke nazaj, kamorkoli je že to šlo.
                  Torej neke stvari so tukaj le. Ampak to ni bistveno. Mislim, da sploh današnja
                  diskusija o komisiji ni bistvena. Jaz se glede funkcije te komisije, četudi sem
                  njen predsednik, vsaj trenutno ne bom opredeljeval, ker imam dejansko tukaj neke
                  mešane občutke. Nisem 100% prepričan, da bi bila ta komisija lahko zelo koristna,
                  mislim pa, da bi lahko bila koristna. Meni se to vprašanje ne zdi primarnega
                  pomena. Primarnega pomena se mi zdi preprosto to, da je odbor, pristojni odbor,
                  črtal društvo, ki izkazuje upravičen interes. Spoštovane kolegice! Poizkusimo si
                  predstaviti, kaj je v ozadju. Mi imamo tukaj opravek s 50 let starimi dogodki. To
                  je daleč nazaj. Sorodniki, svojci so pogosto pomrli, jih ni več. In še nekaj. Za
                  mnoge ljudi je to še vedno tabu tema. Kdorkoli se s temi vprašanji ukvarja in se
                  pogovarja, doživi vedno znova, da ljudje, ko začno o tem pripovedovati, znižajo
                  glas, začno šepetati in rečejo, recimo, da mene tukaj v Državnem zboru ne bi radi
                  obiskali, temveč nekje drugje v neki <q>"oštariji"</q> in podobno. Mnogo takih
                  razgovorov, moram reči, tudi opravljam zunaj Državnega zbora. Zadeva je še vedno
                  nekje tabuizirana, ali upravičeno ali ne upravičeno, ali je strah upravičen ali
                  ne. to sploh ni važno, subjektivno obstaja.</p>
               <p>Naslednji element, ki ga moramo pri vprašanju društev upoštevati je to, da če se
                  že država, državna uprava hoče izmakniti tej svoji primarni nalogi, potem naj vsaj
                  dopusti  druge organizirane oblike, da bodo pri tem delu pomagale svojcem. Če pa
                  društva črtamo, smo s tem že v naprej dosegli, da določeno število pobitih ne bo
                  nikoli evidentirano, ker nikjer ne bo nikogar, ki bi jih prijavil. Ali hočemo to
                  ali ne, o tem se je potrebno zmeniti. Moje stališče je, da bi moralo biti društvo
                  na vsak način vključeno, da se o tem z amandmajem popravi predlog komisije. Če
                  Vlada ne bo dala svojega amandmaja na to točko, sem ga sam pripravil in ga bom
                  umaknil, v kolikor bo Vlada vložila bolj ustrezno napisan vložila.</p>
               <p>In še nekaj, spoštovane kolegice in kolegi. Priznajmo, da gre tukaj za veliko
                  sprenevedanje. Poglejte, po ugotovitvah v arhivu MNZ sledi, da so seznami
                  likvidiranih obstajali nekje do konca sedemdesetih let. Zadnje poročilo oziroma
                  zadnje obvestilo, iz katerega se da sklepati, da je bilo napisano na podlagi
                  vpogleda v take sezname, je bilo izdano leta 1981. Seznami so torej bili. Nekdo
                  jih je skril, uničil, ali karkoli drugega. Ne vem. Takratna komunistična država je
                  te sezname naredila. Ne vem, s kakšnimi nameni in zakaj, samo danes jih ni. Če že
                  izhajamo iz načela kontinuitete in vseh teh reči, o katerih smo tukaj že obširno
                  razpravljali, potem moramo tukaj izhajati iz prepričanja, ali pa iskati rešitev,
                  da država del svoje naloge zdaj znova prevzame. Odbor je pravzaprav sprejel
                  stališče, kjer ne samo, da državo mirno duše odpusti iz njene odgovornosti, temveč
                  preprosto tudi neke oblike organiziranega zbiranja podatkov tako rekoč prepreči s
                  tem, ko je črtalo zainteresirana društva. Mislim, da to ni resno, da je tukaj neko
                  sprenevedanje in kakor da nam bi bilo dejansko res povsem vseeno, ali bomo vse
                  slovenske državljane, ki so bili takrat pobiti, res evidentirali in vpisali, kakor
                  se spodobi za naš kulturni krog, ali pa, da tega ne bomo naredili.</p>
               <p>Kar zadeva društva, je to še drug problem. Vse tiste, ki so bili kot domobranci
                  ali njihovi svojci pobiti v ljubljanski pokrajini in tudi deloma na Gorenjskem in
                  Primorskem - eventualno obstajajo neka društva, ki te podatke zbirajo. Za pobite,
                  recimo, na Štajerskem teh podatkov nihče ne zbira in verjetno je bilo v ostalem
                  delu Štajerske pobitih - ne bom govoril o številkah, ampak mnogo, mnogo sto ljudi
                  je bilo po vojni pobitih, ne da bi bili civilisti, kjerkoli evidentirani, v
                  kolikor seveda tega seznama, ki je po vseh podatkih obstajal do konca 70 let, ne
                  bomo kje našli. To se pravi tukaj bi bilo potrebno to dejavnost nekako
                  organizirati, ker gre za celo vrsto ljudi, katerih svojci so iz teh ali drugih
                  razlogov v teh 50 letih prenehali razmišljati, da so njihovi svojci na tak način
                  našli svojo smrt. Zadeva se je odrivala v ozadje, v podzavest in deloma tudi
                  zaradi karierizma in raznih drugih interesov posameznikov, so ljudje hoteli na
                  hitrico pozabiti.</p>
               <p>Mi smo sedaj pred vprašanjem, ali se slovenska država čuti dolžno, da popiše
                  pobite državljane, ki so jih v bistvu organi te države zavestno pobili ali ne. Če
                  pa hočemo sedaj preprosto to nekako zamečkati, ker imamo 50 letnico in razne
                  proslave in bomo rekli, mi smo v Evropi, mi smo vse te stvari rešili, potem v
                  redu, se pa lotevajmo na tak način. Samo to ni to, za kar sem jaz mislil, da
                  namerava ta predlog Vlade, jaz si nekako le predstavljam, da se sedaj res poskuša
                  rešiti ta problem. To pa pomeni, da moramo, to bi bila z moje strani minimalna
                  zahteva, dopustiti vsaj društva, to se pravi zainteresirana društva, neko
                  zainteresirano obliko organiziranega zbiranja podatkov, če hočemo vsaj približno
                  zajeti celotno število takrat pobitih ljudi. To, da si mi preprosto državotvornost
                  prejšnjega režima prisvojimo, bremena tega režima pa privatiziramo in položimo na
                  ramena svojcev, ki so bili zaradi te in takšne smrti dolga leta diskriminirani,
                  meni se to ne zdi pošteno. Meni se to ne zdi resno.</p>
               <p>Torej še enkrat, jaz bi prosil gospoda ministra za notranje zadeve, da morda
                  razmišlja vsaj o oblikah podzakonskih aktov ali kakorkoli že, da bi se tukaj ta
                  zadeva res opravila. Ni dovolj, da mi dobimo zakon, da rečemo, mi smo to rešili,
                  zadeva pa ne funkcionira. Mi moramo dobiti takšen zakon, ki bo zagotovil, da bomo
                  vsaj 99% vseh takrat pobitih ljudi zajeli in vpisali med mrtve.</p>
               <p>No, toliko. Mislim, da je tukaj pri teh stvareh nekoliko sprenevedanja. Vsi se
                  nekako delamo, to je bila nekakšna naravna katastrofa, ki se nas v bistvu več ne
                  tiče, bo že kako, ali to uspe ali ne uspe. Mislim, da to ni prav. Zadeva je resna
                  in če smo se je lotili, opravimo jo tako, da bo ta zakon tudi učinkoval in da
                  bomo, ponavljam, vsaj 99%  takrat ubitih ljudi evidentirali in da jih bomo vpisali
                  v to matično knjigo, kakor se to za naš kulturni krog tudi spodobi. Hvala
                  lepa.</p>
            </sp>
            <sp xml:id="SDZ1-Redna-31-1995-05-10.sp124">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Replika, gospod Polajnar.</p>
            </sp>
            <sp xml:id="SDZ1-Redna-31-1995-05-10.sp125">
               <speaker>IGNAC POLAJNAR:</speaker>
               <p>Hvala lepa, bom čisto kratek. Strinjam se z g. Pučnikom v tem delu, ko je govoril
                  o spiskih, zato sem jaz prej govoril, da bi komisija v bistvu lahko rekla, da še
                  zdaj nima uradnega pričevanja, ker pričevanja, ki govorijo zgolj o tistih, ki so
                  bili posredno zraven, so seveda nekaj, ampak zame osebno so bistveni spiski. Ne
                  verjamem, da tedanja država, ki je že obstajala, ni naredila spiskov svojih
                  političnih nasprotnikov, ker če je hotela stvar resno narediti in prepričan sem,
                  da je dovolj resno naredila, potem je naredila tudi spiske, jih je nekam potem
                  arhivirala ali pa morda potem uničila. Samo, to je drugo vprašanje in najlažje bi
                  seveda bilo za komisijo in zdaj tudi za to, o čemer se pogovarjamo, če bi
                  obstajali spiski po vojni pobitih potem bi bila stvar veliko lažja. V tem
                  dopolnjujem gospoda Potrča, ko je govoril, da komisija ni zadolžena za to, da
                  ugotovi imena, ne za imena, ampak morala bi ugotoviti, kje so spiski. Saj zdaj ne
                  gre za to, kdo je na tem spisku, ampak gre preprosto za to, da ugotovi, kako je
                  država te stvari delala. Ne verjamem, da političnih nasprotnikov ni natančno
                  zabeležila in označila, tudi tistih, ki se jih je rešila. Hvala lepa.</p>
            </sp>
            <sp xml:id="SDZ1-Redna-31-1995-05-10.sp126">
               <speaker>PODPREDSEDNIK VLADIMIR TOPLER:</speaker>
               <p>Hvala lepa, replika gospod Lavrinc.</p>
            </sp>
            <sp xml:id="SDZ1-Redna-31-1995-05-10.sp127">
               <speaker>MAKSIMILJAN LAVRINC:</speaker>
               <p>Hvala lepa za besedo. Večkrat imam občutek v tem prostoru, da nekateri pač ne
                  morete iz svoje kože oziroma, da ste hodili v šolo še v času samoupravne in ne vem
                  kakšne socialistične Jugoslavije. Gre namreč za to, da v tej deželi od zdaj naprej
                  velja, da je dovoljeno vse, kar ni prepovedano. Nikjer sam ne vidim nobenega
                  razloga, da ne bi kdorkoli, komur je kakršnokoli dejstvo o teh stvareh znano,
                  prišel do državnega tožilca, mu to sporočil in bi ta v javnem interesu opravil
                  svoje, kar opraviti ima. Zato bom rekel, so vse te težke in dekorativno zelo
                  figurativne besede gospoda Pučnika brezpredmetne. Zakaj je treba dati poseben
                  status tej komisiji? Morda zato gospod Pučnik, da se boste promovirali? Ne, menim,
                  da to sploh ni potrebno in če se v čem strinjam z vami, se predvsem v tem, da to
                  mora država narediti. In nikar vedno, kadarkoli o tej tematiki razpravljamo, ne
                  podtikajmo Državnemu zboru, ki je zakonodajno telo, da opravlja delo, ki ga mora
                  izvršilna oblast. Jaz sem prepričan, če ne bo volje v izvršilni oblasti, potem
                  tudi ta zakon, pa še takšen, kakršenkoli že bo, torej lahko napisan prav po vaše,
                  ne bo prinesel nič.</p>
            </sp>
            <sp xml:id="SDZ1-Redna-31-1995-05-10.sp128">
               <speaker>PODPREDSEDNIK VLADIMIR TOPLER:</speaker>
               <p>Replika gospod Mozetič.</p>
            </sp>
            <sp xml:id="SDZ1-Redna-31-1995-05-10.sp129">
               <speaker>MIROSLAV MOZETIČ:</speaker>
               <p>Bom malo zloben to pot. Strinjam se sicer s tem, da je vse, kar ni prepovedano, na
                  srečo, zdaj dovoljeno. Vendar in smo res tudi v glavnem, razen najstarejših,
                  nekateri smo tudi hodili v nekatere šole, ki jih niso priznali, kar pomeni, da smo
                  bili brez šol, da se je hodilo v glavnem v šole samoupravnega socializma. Vendar,
                  mi imamo tukaj opravek z birokrati. V kakšne šole so ti birokrati hodili, je
                  povsem jasno, in kje so bili. In problem je v tem, da bodo lahko določene zadeve
                  prišle, in da morda res ne bi bilo potrebno marsikaj napisati, tudi morda
                  amandmaje, ki jih gospod Peršak predlaga, ampak potrebni so zaradi tega, ker imamo
                  tako birokracijo kakršno imamo. Ker je hodila v takšno šolo in se je naučila tako
                  delati, kakor se je naučila.</p>
            </sp>
            <sp xml:id="SDZ1-Redna-31-1995-05-10.sp130">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Besedo dajem gospodu ministru Šteru.</p>
            </sp>
            <sp xml:id="SDZ1-Redna-31-1995-05-10.sp131">
               <speaker>ANDREJ ŠTER:</speaker>
               <p>Spoštovani predsedujoči, gospe in gospodje, poslanci in poslanke! Verjamem, da je
                  o problematiki, ki jo delno predstavlja tudi predložena sprememba zakona o
                  matičnih knjigah, možno razpravljati še mnogo dlje in vedno znova bi se
                  postavljala vprašanja, na katera bi težko ali sploh ne našli pravega odgovora.
                  Ampak, ravno zaradi tega prosim, ne vključevati v problematiko zakona o
                  dopolnitvah in spremembah zakona o matičnih knjigah tega, kar v ta zakon ne sodi.
                  Ta materija je bila mišljena kot del zakona o popravi krivic. Še vedno je lahko,
                  vendar smo se odločili in sprožili samostojni postopek za novelo določenega
                  zakona, ki mora vsebovati vse tiste varovalke, vse tiste kavtele, ki jih po
                  sistemskih predpisih, po stroki mora vsebovati. Želi pa razrešiti del problematike
                  na način, ki mu je možno očitati, da je birokratski. Ampak, kljub vsem očitkom
                  državni birokraciji ne od nje, ne od nas pričakovati tega, kar ni naša naloga.
                  Država ni samo Vlada, država ni samo Ministrstvo za notranje zadeve, država niso
                  samo matični uradi in matične knjige.</p>
               <p>Utemeljujemo novelo na javnem interesu za čimbolj popolne sezname v rojstnih
                  matičnih knjigah in v matičnih knjigah umrlih. Utemeljujemo na način, ki je v tej
                  državi že veljal in vlečemo kar se da popolno analogijo z ureditvijo, ki je za
                  podobno problematiko veljala v letih po vojni do leta 1952. V tem kontekstu smo
                  videli tudi vlogo preiskovalne oziroma Komisije za preiskavo povojnih pobojev kot
                  delovnega telesa vašega zbora. Če želimo to vlogo zmanjševati ali jo popolnoma
                  anulirati, je to lahko vaša odločitev, vsekakor pa kot državni interes, kot javni
                  interes ostaja zahteva in potreba po čimbolj popolnih seznamih tistih, ki so bili
                  državljani te države ali njenih naslednic oziroma so še, če se pokaže, da njihova
                  smrt ni dejstvo.</p>
               <p>Dovolite mi, da na nekaj razprav, ki so vsebovale tudi vprašanja ali predloge,
                  skušam odgovoriti, vendar vas ponovno prosim, ne pričakujte preveč, kajti
                  problematika je preveč raznorodna in posega na preveč področij, da bi lahko v
                  kratkem času in v kratkem besedilu, ki ga predlagamo, skušali ponuditi rešitev za
                  vse probleme. Govor je bil o izvedbenih predpisih in o tem, da bi ministrstvo
                  moralo z izvedbenimi predpisi dopolniti zakonski tekst. To je možno in to
                  nameravamo storiti, saj nam tako možnost daje zakon o državni upravi in o upravnem
                  postopku. Vendar, z izvedbenimi in podzakonskimi predpisi ne moremo reševati
                  tistega, kar zakon ne dovoljuje in ne omogoča. Zato alternativnih rešitev oziroma
                  obvozov ob tistem, ker boste vi odločili, da v zakonu piše, ne moremo delati z
                  izvedbenimi predpisi, lahko pa dopolnimo in mislim, da bo potrebno izdati in
                  predvidevamo izvedbene predpise na morebitno sprejeti zakon.</p>
               <p>Govor je bil o tem, da so primeri, ko dejstvo rojstva ni vpisano v matične knjige.
                  Dopuščam možnost, da tako je, ampak poskušam iskati popravek tega v možnosti, ki
                  jo zakon o matičnih knjigah daje že doslej v že veljavnih določbah in tudi
                  izpostavljam dejstvo, da za čas, na katerega se problematika večinsko nanaša, je
                  veljala ureditev, da so matične knjige rojstev vodili po farah in za vsako od teh
                  evidenc obstaja njen dvojnik. Zato je zelo majhna verjetnost, da bi obstajal
                  primer, v katerem sovpada odsotnost originalnega vpisa in hkrati tudi odsotnost
                  dvojnika tega vpisa. Že sam izpisek iz dvojnika zadošča za obnovo vpisa v rojstni
                  matični knjigi. Zato je ob možnosti, da taki primeri so, zagotovljen tudi
                  postopek, ki je dokaj preprost, da se taka pomanjkljivost odpravi.</p>
               <p>Govor je bil o tem, da za državo vsekakor obstaja obveznost, ki je celo močnejša
                  kot moralna obveznost, da obeleži tudi pokop, da da tudi obeležje grobišč, da, kot
                  je poslanec gospod Peršak rekel, obligatorno izda mrliški list oziroma mrliške
                  liste, da objavi smrti, da ugotovi kje, kdo in tudi zakaj je kdo umrl. Saj to je
                  res. Razen tistega o obligatorni izdaji mrliškega lista, kjer obstaja dokaj
                  natančno utemeljen določen krog tistih, ki lahko zahtevajo izdajo mrliškega lista.
                  Prekoračenje tega kroga bi bil seveda velik konceptualni poseg v predpis. Ampak to
                  res ni tematika, ki bi zadevala dopolnitev zakona o matičnih knjigah, ob tem, da
                  ne zmanjšujem potrebe da celovito oziroma po segmentih, po različnih področjih
                  poskušamo vse te naloge opraviti.</p>
               <p>Kar odpade nalog na Ministrstvo za notranje zadeve, smo jih racionalno in s srcem
                  pripravljeni opraviti in opravljati. To zadeva tudi prizadevanja, da pridemo tudi
                  do spiskov pobitih ali državnih sovražnikov ali tistih, ki državi niso bili všeč,
                  ki so obstajali in ki morda še obstajajo. Sam in služba, ki se s tem ukvarja,
                  podatkov o tem, da bi spiski obstajali, nima. Vendar se resno lotevamo in resno
                  poskušamo priti do tega, da bi prišli do originalnih spiskov. Je pa tudi ena
                  nedvomnih nalog delovnega telesa vašega zbora, to je komisije, da pride vsaj v
                  pristojnostih, torej, v komisiji, ustanovljeni v prejšnjem sklicu skupščine, je
                  bila tudi določba, da se rekonstruira seznam žrtev. Na ta dejstva, če vam je izraz
                  bolj všeč, na te relevantne podatke opiramo določbo oziroma potrebo po tem, da v
                  postopku damo svoj del, svoje mesto tudi delovnemu telesu Državnega zbora,
                  Komisiji za ugotavljanje pobojev. Ker vemo, da je pomislek, o katerem je govoril
                  doktor Pučnik, da je za ljudi to še kar travma in da ljudje znižajo glas. Tudi nam
                  se to dogaja, dogaja se tudi to, da imajo ljudje predsodek oziroma pomislek priti
                  pred matični organ. Ker smo želeli do največje možne mere razširiti krog tistih,
                  ki lahko dajo pobudo za začetek postopka in ob predpostavki, da verjetno obstaja
                  precejšnje število tistih, katerih sorodnikov ni. Za podatke, o katerih vedo morda
                  drugi, ki niso v nikakršni sorodstveni ali liniji po svaštvu, smo želeli odpreti
                  ta krog maksimalno.</p>
               <p>Obstaja resnica tudi v tem, o čemer je govoril gospod Lavrinc, da so to
                  alternativno mišljene možnosti. To so fakultativne možnosti, ki so dane zato, da
                  se postopek sploh začne. Prosim vas tudi, da upoštevate razliko med tem, kar
                  pomeni iniciativa in sam vpis v matično knjigo, za kar obstaja javni interes in za
                  kar je potrebno, po našem mnenju, skrajno odprto pristopiti k temu, kdo ta
                  postopek lahko izpelje. Za vsak začeti postopek pa veljajo ista pravila igre, isti
                  formalni postopek, isti organ, ki to upravno dejanje opravi. Razlikujmo to fazo od
                  izdaje mrliškega lista, ki se izda na zahtevo tistega, ki izkaže upravičen
                  interes.</p>
               <p>Če bi vezali oba instituta, bi po našem mnenju storili napako, kot bi storili
                  napako tudi, če bi vezali oba instituta na iste predpostavke. Mislim, da se kaže
                  izogniti obeh nevarnosti. Želim, da bi racionalno pristopili k tistemu, za kar se
                  tudi sam strinjam, da prihaja prepozno, ampak ta zamuda se ne meri v dneh, čeprav
                  se danes začenja aprilska seja Državnega zbora, in ta zamuda se ne meri v mesecih.
                  Meri se v desetletjih in prav je, da to zamudo poskušamo popraviti takrat, ko ima
                  še relevantne posledice za tiste, ki od države upravičeno nekaj pričakujejo. Sicer
                  se bodo morda ob naslednji <q>"x"</q> desetletnici spraševali, zakaj ni bilo to
                  opravljeno zdaj - danes, jutri, in takrat bo težko najti odgovor, zakaj to ni bilo
                  opravljeno. Hvala.</p>
            </sp>
            <sp xml:id="SDZ1-Redna-31-1995-05-10.sp132">
               <speaker>PODPREDSEDNIK VLADIMIR TOPLER:</speaker>
               <p>Hvala. Gospod Peršak.</p>
            </sp>
            <sp xml:id="SDZ1-Redna-31-1995-05-10.sp133">
               <speaker>ANTON PERŠAK:</speaker>
               <p>Spoštovane poslanke in poslanci! Zlasti, kadar svojci, sorodniki zahtevajo nek
                  postopek, ga gotovo ne zahtevajo zato, da bi se izpopolnile matične knjige umrlih,
                  ampak ga zahtevajo iz drugih razlogov. Evidence in izpopolnitev matičnih knjig
                  umrlih, to je interes države. Njihov interes je tisto, kar temu sledi, to je
                  mrliški list in eventualno nekatere materialne konsekvence, ki so vezane z
                  dedovanjem itn. In seveda predvsem pa tisti del, o katerem se v principu največ
                  govori, to je ta, rečemo temu moralni ali pa ne vem kakšen del, se pravi, da se
                  sploh verificira, da so ti ljudje bili in da so tudi nekje nekoč umrli. Ampak
                  tisto, kar je še vedno problem, čeprav sprejemam te argumente, da to ni stvar
                  zakona o matični knjigi, ampak problem je v tem, kaj v primerih, ko pobudnik ali
                  pa tisti, ki bo nekaj predlagal, ne more predložiti dokaza, ki bo verjetno
                  izkazal, kot piše v zakonu. To, kar predlaga tudi v svojem amandmaju odbor in kar
                  je v osnovnem zakonu.</p>
               <p>Prej je tekla dolga debata o spiskih umrlih, o tem, kaj lahko naredi preiskovalna
                  komisija itn. Gre za to, da večine, še vedno večine teh umrlih, ki so predmet tega
                  zakona, ko gre tako za tiste, ki so umrli med vojno in za tiste, ki so umrli po
                  vojni in za katere to še ni urejeno, večine teh, če beremo ta zakon, dobesedno ni
                  mogoče rešiti zato, ker ni mogoče predložiti takih dokazov, iz katerih bo bolj ali
                  manj nedvoumno izhajalo, da so res umrli takrat in takrat, tam pa tam, tako pa
                  tako. Iz teh razlogov, o katerih je bil prej govor in zaradi tega sem prej rekel,
                  da je tisto, kar bi najbrž bilo treba urediti, če res želimo to urediti, to, da bi
                  bil na podlagi neke utemeljene domneve, neke sodbe, mislim zdaj sodbe v smislu
                  ocene, ne sodbe, ki jo izreče sodišče, bi bil tudi v upravnem smislu s strani
                  države, Ministrstva za notranje zadeve, pravosodnih organov ali kogarkoli, že
                  sprožen postopek, ki bi poskušal nekaj ugotoviti. Pri tem, da se zavedam, da se za
                  mnoge najbrž nikoli ne bo dalo ugotoviti, ali so bili res tam in tam pobiti, ali
                  ne zato, ker je problem s pričami, ker tisti, ki so pri tem sodelovali, verjetno
                  ne bodo pričali, ker je problem s spiski itn. Ampak vsaj poskušati bi bilo treba
                  in mislim, da bi se nekaj vendarle dalo.</p>
               <p>Še vedno razmišljam tudi o tistem delu, ki ga je zakon, ki smo ga mi predlagali,
                  obravnaval, to je problem tistih, ki so med vojno padli, bili pobiti itn. Tam bi
                  bilo verjetno to celo lažje ugotavljati. Pa tudi v primerih, kjer še niso svojci
                  tega že ugotovili, kjer že niso sami izvedli prekopov itn. V mnogih primerih kar
                  tako ni mogoče predložiti relativno verjetnega dokaza. Zato ta določba, ki govori
                  o dokazu, o predložitvi dokazov, v dokajšnji meri omejuje domet tega zakona.
                  Hvala.</p>
            </sp>
            <sp xml:id="SDZ1-Redna-31-1995-05-10.sp134">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo besedo? Razpravo zaključujem.</p>
               <p>Prehajamo k drugi obravnavi.</p>
               <p>Imamo pregled amandmajev, ki ste jih dobili na klop. Dva amandmaja sta
                   spremenjena in sta amandma na amandma k 1. členu na amandma, ki ga predlaga
                  odbor. Imamo še amandma gospoda Jožeta Pučnika in gospe Nade Skuk. Najprej dajem v
                  razpravo 1. člen, amandma odbora k 1. členu in dva amandmaja na amandma, ki ju
                  predlaga gospod Tone Peršak. Potem imamo amandma k 18.b členu, predlagatelj gospod
                  Jože Pučnik in gospa Nada Skuk tudi k 1. členu za nov 18.b člen za nov tretji
                  odstavek. Želi kdo besedo o 1. členu in amandmajih k 1. členu?
                     <stage>(Ne.)</stage></p>
               <p>Prehajamo na glasovanje. Bom jaz te amandmaje na amandma prebral.</p>
               <p>Najprej amandma gospoda Pučnika, ki se glasi, to je amandma na amandma odbora in
                  se glasi k 18.b členu: v drugem odstavku se za besedami <q>"svojci po svaštvu"</q> dodajo
                  besede <q>"društva, ki izkažejo upravičen interes"</q>. Amandma gospoda Pučnika dajem na
                  glasovanje. To je amandma na amandma odbora, ki ga predlaga gospod Jože Pučnik.
                  Ugotovimo sklepčnost! <stage>(58 prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma na amandma ni sprejet.</p>
               <p>K 18.b členu imamo tudi za nov tretji odstavek, to je tudi amandma na amandma
                  odbora gospe Nade Skuk in Vlade. Amandma gospe Nade Skuk se glasi takole: v 18.b
                  členu se doda nov tretji odstavek, ki se glasi: <q>"Pobudo za uvedbo postopka lahko
                  dajo tudi društva, ki izkažejo upravičen interes in Preiskovalne komisije
                  Državnega zbora Republike Slovenije za raziskavo povojnih množičnih pobojev,
                  pravno dvomljivih procesov in drugih tovrstnih nepravilnosti"</q>. In amandma Vlade,
                  ki se glasi: za drugim odstavkom 18.b člena se doda nov tretji odstavek, ki se
                  glasi: <q>"Pobudo za uvedbo postopka lahko poda Preiskovalna komisija za raziskavo
                  množičnih povojnih pobojev, pravno dvomljivih procesov in drugih nepravilnosti,
                  upravna enota pa izvede upravni postopek po uradni dolžnosti"</q>. Dosedanji tretji
                  odstavek postane četrti odstavek.            </p>
               <p>Najprej bomo glasovali o amandmaju gospe Nade Skuk, ki je bolj oddaljen. Dajem
                  amandma gospe Nade Skuk, to je amandma na amandma odbora za nov tretji odstavek
                  18.b člena na glasovanje. Obrazložitev glasu, gospa Skukova.</p>
            </sp>
            <sp xml:id="SDZ1-Redna-31-1995-05-10.sp135">
               <speaker>NADA SKUK:</speaker>
               <p>Ne bi hotela zavlačevati postopka, ampak vendar vidim po obrazih poslancev, da
                  niso čisto prepričani, za kaj gre pri teh amandmajih in bi rada še enkrat
                  poudarila, da je majhna razlika med predlogom in pobudo za postopek in vendarle je
                  treba dati možnost, da tudi društva, ki imajo interes kot sem že v uvodu
                  razložila, da je tu pač možnost uveljavljati dedovanje premoženja za članom, ki je
                  volil in če ni dokaza, da je umrl, potem to ni možno. Tako da je tudi Komisija
                  Državnega zbora, če pri svojem delu naleti na tak primer tista, ki naj pač sproži
                  možnost, da se ta stvar vpiše v matične knjige. Še enkrat poudarjam, glasovala bom
                  za ta amandma zato, ker gre tu za pobudo, da se ta vpis poskuša izvršiti in
                  mislim, da to ni tako sporno, da bi dali vsaj to možnost, kot sem rekla, je
                  razlika med predlogom in pobudo.</p>
            </sp>
            <sp xml:id="SDZ1-Redna-31-1995-05-10.sp136">
               <speaker>PODPREDSEDNIK VLADIMIR TOPLER:</speaker>
               <p>Hvala lepa za obrazložitev glasu. Obrazložitev glasu ima gospod Potrč.</p>
            </sp>
            <sp xml:id="SDZ1-Redna-31-1995-05-10.sp137">
               <speaker>MIRAN POTRČ:</speaker>
               <p>Hvala lepa. Glasoval bom proti in to iz razloga, ker na žalost po vseh amandmajih,
                  ki so vloženi, med predlagateljem in pobudnikom, razen imena, ni nobene razlike in
                  to, da je razlika, preprosto ni res. V sedanjem četrtem odstavku piše:
                  predlagatelj oziroma pobudnik imata enake obveze. Predložiti morata dokaze in
                  podobno in v tem je ta slabost in zato to ni izenačenje, ampak je dajanje nekomu,
                  ki ne izkaže svojega interesa, pravice, ki v ta zakon ne sodijo. Hvala.</p>
            </sp>
            <sp xml:id="SDZ1-Redna-31-1995-05-10.sp138">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(61 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma na amandma ni sprejet.</p>
               <p>Sedaj dajem na glasovanje amandma na amandma, ki ga predlaga Vlada in ki sem ga
                  prej prebral, prav tako novi 18.b člen, dodaja tretji odstavek. Ugotovimo
                  sklepčnost! <stage>(63 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma prav tako ni sprejet.</p>
               <p>S tem, ker ni bil sprejet ta amandma, je drugi amandma Vlade, ki ga je prav tako
                  predlagala, brezpredmeten.</p>
               <p>Imamo pa še amandmaje, ki jih predlaga gospod Tone Peršak oziroma poslanska
                  skupina Demokratske stranke Slovenije. Najprej prvi amandma: v 18.c členu se doda
                  nov prvi odstavek, ki se glasi: <q>"Na zahtevo vlagatelja predloga oziroma pobude za
                  uvedbo postopka pristojni upravni organ, pred katerim teče postopek, opravi
                  poizvedbo o kraju, času, razlogih in načinu smrti tako, da si preskrbi potrebne
                  podatke in poročila ter zasliši priče"</q>. To je amandma na amandma k amandmaju, ki
                  ga predlaga odbor. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(23 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da amandma na amandma ni bil sprejet.</p>
               <p>Imamo še drugi amandma na amandma: V 18.č členu se dodata nov četrti in peti
                  odstavek, ki se glasita: "Na zahtevo</p>
               <p>upravičenih predlagateljev iz drugega in tretjega odstavka 18. člena je Upravni
                  organ dolžan najkasneje v mesecu dni po vpisu smrti v matično knjigo umrlih izdati
                  izpisek iz matične knjige umrlih, ter javno razglasiti smrt tistih oseb, katerih
                  čas in kraj smrti sta že znana. Na posebno zahtevo upravičenih predlagateljev iz
                  drugega in tretjega odstavka 18.b. člena je pristojni upravni organ dolžan
                  zagotoviti pokop in ustrezno označitev groba po izbiri sorodnikov v ravni in
                  stranski vrsti brez omejitev ter svojcev po svaštvu. Za osebe, ki nimajo
                  sorodnikov ali svojcev pa po izbiri drugih oseb ali društev, ki izkažejo pravni
                  interes."</p>
               <p>To je amandma na amandma odbora in ga dajem na glasovanje. Ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(31
                     poslancev.)</stage></p>
               <p>Amandma na amandma ni bil sprejet.</p>
               <p>Sedaj dajem na glasovanje amandma odbora, ki ga imate v poročilu, ker je dolg,
                  dovolite da ga ne čitam in dajem na glasovanje amandma, ki spreminja 1. člen in ki
                  ga predlaga odbor.</p>
               <p>Ugotovimo prisotnost. Obrazložitev glasu, gospod Černelič.</p>
            </sp>
            <sp xml:id="SDZ1-Redna-31-1995-05-10.sp139">
               <speaker>FRANC ČERNELIČ:</speaker>
               <p>Hvala lepa, gospod predsedujoči. Doslej se nisem oglašal, vendar za tale del tudi
                  ne bom glasoval, čeprav je zelo jasen občutek, da leva stran želi, da bi vložili
                  vloge za ureditev dokumentov samo mrtvi.</p>
            </sp>
            <sp xml:id="SDZ1-Redna-31-1995-05-10.sp140">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo prisotnost. Glasujemo o amandmaju odbora k 1. členu.
                  Ugotovimo sklepčnost! <stage>(57 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(26
                     poslancev.)</stage></p>
               <p>Ugotavljam, da smo amandma sprejeli.</p>
               <p>S tem smo spremenili 1. člen.</p>
               <p>V razpravo dajem 2. člen in amandma k 2. členu, predlagatelj je odbor. Predlaga,
                  da se člen spremeni, tako da se glasi: <q>"Predlog oziroma pobuda za uvedbo postopka
                  iz 1. člena tega zakona se lahko vloži v roku 5 let od uveljavitve tega zakona."</q>
                  Želi kdo besedo o amandmaju ali o členu? Vlada se z amandmajem strinja.
                     <stage>(Ne.)</stage> Dajem amandma na glasovanje. Ugotovimo sklepčnost!
                     <stage>(59 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(12
                     poslancev.)</stage></p>
               <p>Ugotavljam, da smo tudi ta amandma sprejeli.</p>
               <p>S tem smo spremenili tudi 2. člen.</p>
               <p>V razpravo dajem 3. člen, h kateremu ni bil vložen amandma. Želi kdo besedo?</p>
               <p>3. člen dajem na glasovanje. Ugotovimo sklepčnost! <stage>(57
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo 3. člen sprejeli.</p>
               <p>V razpravo dajem naslov zakona. Naslov zakona dajem na glasovanje, ugotovimo
                  prisotnost. Glasujemo o naslovu zakona. Ugotovimo sklepčnost! <stage>(57
                     prisotnih.)</stage></p>
               <p>Kdo je za? <stage>(45 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo naslov zakona sprejeli.</p>
               <p>S tem zaključujem drugo obravnavo in</p>
               <p>prehajamo v tretjo obravnavo.</p>
               <p>Sprašujem, želi kdo od kvalificiranih predlagateljev vložiti amandma? Prosim,
                  gospa Skukova.</p>
            </sp>
            <sp xml:id="SDZ1-Redna-31-1995-05-10.sp141">
               <speaker>NADA SKUK:</speaker>
               <p>Hvala lepa. Nisem hotela prej replicirati gospodu Potrču, vendar, verjetno mi bo
                  priznal, da je le razlika med predlogom in pobudo in zato predlagam, da bi, ker je
                  bil pač sprejet amandma odbora, vendarle nekatere stvari popravili v tem
                  amandmaju. Pravi, da je zahteva pobudnika, da predloži isto kot predlagatelj
                  postopka. Upam, da gre pri tej zadevi le za to, da se te stvari uredijo, ne pa za
                  to, da bomo sedaj ljudem zakomplicirali ta postopek in seveda je izrabil, lahko
                  rečem, to napako ali pa mogoče ni bila napaka, je bilo namenoma to narejeno, zato
                  sem tudi tak predlog amandmaja prej dala. Sedaj bi pa dala tak predlog amandmaja,
                  da, če ni možno sedaj oziroma bi bilo možno, samo bi potrebovali odmor itd., pa ni
                  potrebno, da se samo v tem tretjem odstavku sedaj sprejetega 18.b člena črta
                  <q>"oziroma pobudnik"</q> in s tem olajšamo vsaj začetek oziroma pobudo in potem
                  prepustimo upravnemu organu oziroma tistim, ki so dolžni to izvesti, da sami
                  pridobijo in izpeljejo postopek. Pobudniki pa naj imajo vendarle malo širšo
                  možnost, ne, da jih omejujemo s tem, da morajo že k pobudi dokaze, seveda
                  utemeljene in upravičenost itd. da ne naštevam vseh teh terminov. Gotovo, da mora
                  imeti tudi pobudnik, samo mislim, da bi le olajšali s tem, če to črtamo. Če je
                  potrebno, moramo zahtevati odmor. Potem pa prosimo za 15 minut odmora, da lahko to
                  prediskutiramo in vložimo amandma. Hvala.</p>
            </sp>
            <sp xml:id="SDZ1-Redna-31-1995-05-10.sp142">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Zagožen, vi tudi želite, saj bom dal odmor. Želite vložiti tudi
                  kot poslanska skupina amandma? Prosim, gospod Zagožen.</p>
            </sp>
            <sp xml:id="SDZ1-Redna-31-1995-05-10.sp143">
               <speaker>DR. FRANC ZAGOŽEN:</speaker>
               <p>15 minut odmora je premalo. Predlagam daljši odmor, da lahko pripravimo amandmaje.
                  Vsaj pol ure.</p>
            </sp>
            <sp xml:id="SDZ1-Redna-31-1995-05-10.sp144">
               <speaker>PODPREDSEDNIK VLADIMIR TOPLER:</speaker>
               <p>Seveda sta sedaj dve možnosti. Ker ste zahtevali odmor moram dati odmor. Mislim
                  pa, da bi bilo bolj smiselno, da prekinemo to točko in nadaljujemo z drugim. Ampak
                  ker je bil zahtevan odmor, odrejam odmor do 16.35 ure. Ste zadovoljni, Slovenska
                  ljudska stranka? Sejo pričnemo kolegice in kolegi točno ob 16.35 uri.</p>
            </sp>
            <stage type="time">(Seja je bila prekinjena ob 16.00 uri in se je nadaljevala ob 16.28
               uri.)</stage>
            <sp xml:id="SDZ1-Redna-31-1995-05-10.sp145">
               <speaker>PODPREDSEDNIK VLADIMIR TOPLER:</speaker>
               <p>Prosim vodje in sekretarje, da zagotovijo večjo prisotnost v dvorani. Ugotovimo
                  sklepčnost! <stage>(53 prisotnih.)</stage></p>
               <p>Ugotavljam, da je zbor sklepčen.</p>
               <p>Želi predstavnik oziroma predstavnica Slovenske krščanske demokracije, ki je
                  zahtevala odmor, besedo? Prosim. Gospa Nada Skuk ima besedo.</p>
            </sp>
            <sp xml:id="SDZ1-Redna-31-1995-05-10.sp146">
               <speaker>NADA SKUK:</speaker>
               <p>Hvala lepa. Kolegi in kolegice! Se boste strinjali z mano, da to delo in postopki
                  v parlamentu zelo hitro tečejo, tako da pri tako pomembnem zakonu in pri tako
                  pomembnih rešitvah, ko rešujemo osnovne civilizacijske norme, verjetno ni odveč,
                  da smo si vzeli 15 oziroma 20 minut pavze in premislili ta predlog. Posvetovala
                  sem se tako s pravno službo, dodatno, kot z Vlado in so me seznanili, da bo Vlada
                  ponovno vložila amandma in v tem primeru seveda odpade potreba po vložitvi
                  amandmaja, kot sem prej govorila, ker bo potem ta člen konsistenten oziroma rešen.
                  V tej pavzi nisem napisala amandmaja in ga ne vlagamo kot poslanska skupine, ker
                  ni potrebno in se opravičujem, vendar pa ponavljam, da je bilo verjetno potrebno,
                  da smo se le pogovorili in razčistili, kaj pomeni prvo ali drugo. Predlagam, da
                  Vlada pove svoje in nadaljujemo delo, da do 17. ure le končamo.</p>
            </sp>
            <sp xml:id="SDZ1-Redna-31-1995-05-10.sp147">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Zagožen želi besedo.</p>
            </sp>
            <sp xml:id="SDZ1-Redna-31-1995-05-10.sp148">
               <speaker>DR. FRANC ZAGOŽEN:</speaker>
               <p>Spoštovani zbor! Mi smo vložili tri amandmaje in ravnokar bi morali priti sem v
                  dvorano. In sicer ponovno amandma, ki ga je predlagal gospod Pučnik. Torej, da so
                  lahko predlagatelji postopka tudi društva, ki imajo za to interes in oba amandmaja
                  gospoda Peršaka, ki ju je vložil za drugo obravnavo, ki sta bila prav tako
                  zavrnjena in sta vsebinsko bistvenega pomena. Zlasti prvi, ki govori o tem, da so
                  upravni organi oziroma država na zahtevo dolžni dati podatke o kraju in načinu
                  smrti in o tem, kje so ostanki pokojnika. Menimo, da Državni zbor ni ravnal prav,
                  ko je pri glasovanju te amandmaje zavrnil, zato želimo s temi predlogi dati
                  možnost ponovnega odločanja in upamo, da bo tokrat drugače. Menimo, da gre za zelo
                  pomemben zakon, ki brez teh dopolnil ne bo sprejemljiv, ker se potem pač lahko
                  zgodi tako, da lahko njegovo izvajanje tudi kdorkoli blokira ali onemogoča.
                  Hvala.</p>
            </sp>
            <sp xml:id="SDZ1-Redna-31-1995-05-10.sp149">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu Zagožnu. Prehajamo na odločanje o posameznih amandmajih. Vlada
                  je bila predlagateljica amandmaja in zato dajem besedo tudi gospodu ministru
                  Šteru, izvolite.</p>
            </sp>
            <sp xml:id="SDZ1-Redna-31-1995-05-10.sp150">
               <speaker>ANDREJ ŠTER:</speaker>
               <p>Hvala lepa. V bistvu ponavljamo tematiko, ki smo jo že v prejšnjih dveh obravnavah
                  zakona vložili kot amandma na amandma matičnega odbora in mi dovolite, da zelo v
                  kratkem poskušam, ker obstaja precejšnje nerazumevanje med razlikovanjem zakonskih
                  terminov pobudnik in predlagatelj, razložiti razliko med tema predlagateljema, ker
                  je in to bistvena in različno vlogo, ki jo zakonski predlog namenja vsakemu od
                  teh. Torej, potrebno je od predlagatelja, ki je stranka v postopku s stvarno
                  legitimacijo, razlikovati pobudnika, ki ne more biti stranka v postopku. Komisija,
                  o kateri je govor, Komisija za ugotavljanje povojnih pobojev tudi ni pravna oseba
                  in tudi zaradi tega ne more biti stvarno legitimiran udeleženec po postopku, je pa
                  možno, da kot pobudnik začne pri predlagatelju postopek, da se samoupravno dejanje
                  opravi.</p>
               <p>Sedaj mi pa dovolite, da še poskušam povedati razloge, ki so nas vodili k temu, da
                  komisijo vidimo v vlogi pobudnika. S tem bi močno razbremenili tistega, ki ga
                  moramo razbremeniti in ki je tudi po vaših ugotovitvah do te države skeptičen, ker
                  ima z njo slabe izkušnje. Če bomo svojcem namenili odločilno vlogo v teh
                  postopkih, bomo pri njih vzbudili v precejšnjih primerih ogorčenje in neodzivnost,
                  kar bi pomenilo, da postopkov ne bi bilo možno speljati. Seveda, za vse druge
                  primere, ki jih je tudi precejšnje število, kjer svojcev ni, pa je potrebno
                  odpreti krog tistih, ki so lahko pobudniki. Vsekakor pa je od predlagatelja dalje
                  postopek, ki ga zakon predvideva enak, dokazna sredstva enaka. Od komisije, če
                  tako obvelja, če boste tako sprejeli, pa seveda ne zahtevamo ali ne pričakujemo
                  ali ne nameravamo zahtevati nič novega, nič tega, kar bi bila dodatna pristojnost
                  komisije, pač pa tisto, kar ugotovitve in podatki, ki jih komisija že ima, že
                  obstajajo. Predvidevamo, da sta ta komisija in njena predhodnica prišli do
                  podatkov, ki bi bili lahko relevantni v nadaljnjih postopkih. In za te podatke
                   obstaja potreba, da se z njimi seznani tisti, ki bo predlagatelj postopkov, o
                  katerih je govor v predloženi zakonski spremembi.</p>
            </sp>
            <sp xml:id="SDZ1-Redna-31-1995-05-10.sp151">
               <speaker>PODPREDSEDNIK VLADIMIR TOPLER:</speaker>
               <p>Hvala lepa gospodu ministru. Želi še kdo besedo? V kolikor ne, prehajamo na
                  odločanje o posameznih amandmajih. Amandmaje bom zaradi večje jasnosti bral.</p>
               <p>Najprej imamo amandma, k 1. členu so seveda amandmaji. V drugem odstavku 18.b
                  člena se za besedami <q>"svojci po svaštvu"</q> dodajo besede <q>"društva, ki izkažejo
                  upravičeni interes"</q>. Predlagatelj poslanska skupina Slovenske ljudske stranke.
                  Ugotovimo sklepčnost! <stage>(71 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ni sprejet.</p>
               <p>Na glasovanje dajem amandma Vlade Republike Slovenije: za drugim odstavkom 18.b
                  člena se doda nov tretji odstavek, ki se glasi: <q>"Pobudo za uvedbo postopka lahko
                  poda Preiskovalna komisija za raziskavo množičnih povojnih pobojev,
                  pravno-dvomljivih procesov in drugih nepravilnosti, upravna enota pa izvede
                  upravni postopek po uradni dolžnosti"</q>. Najprej bomo glasovali o tem amandmaju. V
                  kolikor bo sprejet ta amandma, bomo glasovali še o enem amandmaju Vlade. In dajem
                  amandma Vlade k 18.b členu, to je k 1. členu, na glasovanje. Ugotovimo sklepčnost!
                     <stage>(70 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(34
                     poslancev.)</stage></p>
               <p>Ugotavljam, da amandma ni sprejet.</p>
               <p>S tem je tudi drugi amandma vlade brezpredmeten.</p>
               <p>Proceduralno, gospod Ivo Verzolak.</p>
            </sp>
            <sp xml:id="SDZ1-Redna-31-1995-05-10.sp152">
               <speaker>IVAN VERZOLAK:</speaker>
               <p>Jaz bi prosil, če bi lahko to glasovanje ponovili, ker sem bral tamle zakon in sem
                  se zmotil in prosim, če lahko ponovimo.</p>
            </sp>
            <sp xml:id="SDZ1-Redna-31-1995-05-10.sp153">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Kolegice in kolegi, seveda bomo ponovili, kot smo tolikokrat. Vendar
                  ugotavljam, da se ta institut zlorablja zaradi tega, ker smo v Državnem zboru. Na
                  glasovanje dajem proceduralni predlog, da se glasovanje ponovi, potem boste pa
                  dobili, gospod Sašo Lap, tudi vi proceduralno. Ugotovimo sklepčnost! <stage>(65
                     prisotnih.)</stage></p>
               <p>Kdo je za? <stage>(49 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da bomo to glasovanje ponovili.</p>
               <p>Ponovno dajem na glasovanje amandma Vlade k 1. členu, to je k 18.b členu.
                  Ugotovimo sklepčnost! <stage>(69 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(38
                     poslancev.)</stage></p>
               <p>Ugotavljam, da amandma ponovno ni bil sprejet.</p>
               <p>S tem je drugi amandma Vlade brezpredmeten.</p>
               <p>Smo pri tretjem amandmaju, ki ga predlaga Slovenska ljudska stranka: v 18.c členu
                  se doda nov drugi odstavek, ki se glasi: <q>"Na zahtevo vlagatelja predloga oziroma
                  pobude za uvedbo postopka pristojni upravni organ, pred katerim teče postopek,
                  opravi poizvedbo o kraju, času, razlogih in načinu smrti, tako da si priskrbi
                  potrebne podatke in poročila ter zasliši priče"</q>. Gospod Zagožen, prosim.</p>
            </sp>
            <sp xml:id="SDZ1-Redna-31-1995-05-10.sp154">
               <speaker>DR. FRANC ZAGOŽEN:</speaker>
               <p>Spoštovani zbor! Preprosto ne razumem, zakaj je bil ta amandma pri prvem
                  glasovanju zavrnjen. Saj je vendar nam vsem in če bi imeli, recimo, pokojne
                  sorodnike, popolnoma razumljivo, da bi želeli vedeti, v kakšnih okoliščinah, kje,
                  kdaj so umrli in kje so pokopani in to je najbrž osnovna človekova pravica, da to
                  izve. Ne vem, kakšni razlogi so bili, da se je ta Državni zbor pri prvem
                  glasovanju odločil proti temu amandmaju. Zato upam, da bo pri drugem glasovanju
                  drugače. Seveda bom glasoval za ta amandma, ki ga sedaj vlagamo mi, je pa
                  pravzaprav v osnovi gospoda Peršaka. Jaz sem že, ko sem predstavljal stališča
                  poslanske skupine do tega zakona, v osnovnem tekstu, ki je bil sicer boljši, kot
                  bo zdaj, ker se pač niti mnenja Vlade ne upošteva, pogrešal predvsem to določilo.
                  Zdaj imamo možnost, da ga izglasujemo. Glasoval bom za.</p>
            </sp>
            <sp xml:id="SDZ1-Redna-31-1995-05-10.sp155">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Gospod Lavrinc.</p>
            </sp>
            <sp xml:id="SDZ1-Redna-31-1995-05-10.sp156">
               <speaker>MAKSIMILJAN LAVRINC:</speaker>
               <p>Hvala predsedujočemu za besedo. Če bi prejle poslušali ministra, ko je razlagal te
                  stvari, potem si teh vprašanj, gospod Zagožen, ne bi mogli postavljati. Gre namreč
                  za to, da ta zakon ureja matično knjigo in vpis vanjo, ne pa postopek. Postopek je
                  določen, zato bi samo kakšna posebna ali pa izjemna pravila, recimo, sodila sem
                  notri, v neke prehodne in končne določbe. To, kar pa tukaj notri vidite, pa nima
                  nobene zveze s to zadevo. Zato torej bomo ponovno glasovali, po moje proti.</p>
            </sp>
            <sp xml:id="SDZ1-Redna-31-1995-05-10.sp157">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Ugotovimo sklepčnost! <stage>(70 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(34
                     poslancev.)</stage></p>
               <p>Amandma ni sprejet.</p>
               <p>Imamo še en amandma k 1. členu oziroma k 18.č členu Slovenske ljudske stranke: v
                  18.č členu se dodata nov tretji in četrti odstavek, ki se glasita:</p>
               <p>"Na zahtevo upravičenih predlagateljev iz drugega in tretjega odstavka 18.b člena
                  je upravni organ dolžan najkasneje v mesecu dni po vpisu smrti v matično knjigo
                  umrlih izdati izpisek iz matične knjige umrlih ter javno razglasiti smrt tistih
                  oseb, katerih čas in kraj smrti sta že znana.</p>
               <p>Na posebno zahtevo upravičenih predlagateljev iz 2. in 3., 18.b člena je pristojni
                  upravni organ dolžan zagotoviti pokop in ustrezno označitev groba po izbiri
                  sorodnikov v ravni in stranski vrsti brez omejitev ter svojcev po svaštvu za
                  osebe, ki nimajo sorodnikov ali svojcev pa po izbiri drugih oseb, ali društev, ki
                  izkažejo pravni interes."  </p>
               <p>Želi kdo besedo? <stage>(Ne.)</stage> Ugotovimo sklepčnost! <stage>(67
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(37
                     poslancev.)</stage></p>
               <p>Ugotavljam, da tudi ta amandma ni bil sprejet.</p>
               <p>S tem smo glasovanje o amandmajih končali, drugi členi se ne morejo spreminjati,
                  ker niso bili spremenjeni v drugi obravnavi. Pred glasovanjem v celoti sprašujem
                  sekretariat, ali je potrebna medsebojna uskladitev zakona? Prosim gospoda
                  Baškoviča, da predstavi mnenje sekretariata.</p>
            </sp>
            <sp xml:id="SDZ1-Redna-31-1995-05-10.sp158">
               <speaker>MILAN BAŠKOVIČ:</speaker>
               <p>Mislimo, da ni nekonsistentnosti v sprejetih določbah. Je pa majhen problem, ki je
                  lahko redakcijski in ga uredimo sami, če pa menite, da je potrebno dobiti
                  pooblastilo, bi pa prosil, da potem sklenete vi o tem, da lahko to redakcijo
                  opravljamo. V začetku smo imeli v osnovnem besedilu zakona dve kategoriji:
                  predlagatelja in pobudnika. To je znano. Pobudnik je bila komisija, ta je pa v
                  vseh glasovanjih sedaj izpadla, tako da pobudnika kot pojma v zakonu več ni. Ker
                  so pa tukaj vsi ti členi pisani tako kakor da je ta pobudnik v igri, pišemo tukaj
                  oziroma v teh sprejetih besedilih piše predlog oziroma pobuda, predlagatelj
                  oziroma pobudnik. Seveda to ne more ostati, ker pobudnik in pobuda ne egzistirata
                  več v sistemu zakona. Mi lahko v redakciji to sami pobude in pobudnike izčrtamo.
                  To moramo narediti, da je potem zakon logičen, kot je tu sprejet in bi prosil le
                  za pooblastilo, da to lahko naredimo oziroma, da se molče šteje, da je to sicer
                  čista redakcija. Hvala lepa.</p>
            </sp>
            <sp xml:id="SDZ1-Redna-31-1995-05-10.sp159">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Predlagam, da Državni zbor sprejme sklep, da damo Sekretariatu za
                  zakonodajo in pravne zadeve pooblastilo, da to napako popravi. Dajem takšen sklep
                  na glasovanje.</p>
               <p>Ugotovimo prisotnost. Seveda, kolikor nasprotujete, je potrebno, da to točko
                  prekinemo, da se pripravi uskladitveni amandma. Nihče ne nasprotuje, zato dajem
                  takšen predlog na glasovanje. Ugotovimo sklepčnost! <stage>(56
                  prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da smo pooblastilo sprejeli.</p>
               <p>Zdaj dajem zakon v celoti na glasovanje. Želi kdo obrazložitev glasu? Gospod
                  Pučnik, izvolite.</p>
            </sp>
            <sp xml:id="SDZ1-Redna-31-1995-05-10.sp160">
               <speaker>DR. JOŽE PUČNIK:</speaker>
               <p>Spoštovani kolegice in kolegi! Glede na to, da je večina vrsto amandmajev
                  zavrnila, ne morem mimo tega, da ne bi pred vami le ugotovil, da ni resne volje,
                  da se ta problem reši. V diskusiji o tem zakonu namenoma nismo načenjali
                  grozljivih detajlov vsega tega, kar spremlja pravzaprav to bolj ali manj
                  knjigovodsko urejanje vojnih zločinov. Nismo se spuščali v to. Želeli smo, da bi
                  tukaj našli praktično rešitev. Glede na dejstvo da amandma, da bi lahko
                  interesirana društva organizirala zbiranje teh podatkov, glede na to, da so svojci
                  po 50 letih pogosto izginili, glede na to, da so bile pogosto pobite celotne
                  družine - taki primeri so, če se kdo zanima, mu lahko podatke posredujem -
                  prihajam do sklepa, da le večini v tem zboru, ki je seveda legitimna, ni do tega,
                  da bi se ta problem, poudarjam, vsaj knjigovodsko rešil. Zato še enkrat izražam,
                  da je to višek cinizma, da je to izrazit demanti vseh verbalnih deklaracij zdaj,
                  ob 50-letnici zmage nad fašizmom, kajti tukaj se kaže, da se določene metode, ki
                  jih je komunistični režim uporabljal preko njihovih idejnih in tudi materialnih
                  finančnih naslednikov, noče popraviti niti knjigovodsko ne. Zato vas sprašujem,
                  spoštovane kolegice in kolegi, s tega konca parlamenta, s komunističnega konca
                  parlamenta, če smem tako povedati, kakšen je vaš način razmišljanja, kakšne so
                  vaše temeljne vrednote, s katerih prihajate do teh praktičnih dejanj.</p>
               <p>Za mene pomeni to samo naslednje. Vašim besedam ni mogoče verjeti. To ste pokazali
                  s praktičnimi odločitvami in s praktičnimi ukrepi. Lahko se še tako natezate in
                  leporečite. Če niste niti tega pripravljeni, da bi registrirali mrtve, ki so jih
                  vaši idejni, moralni in finančni vzorniki pobili v vaši državi, ki ste jo vi
                  vodili z udeležbo vseh mogočih stricev in tet, če niti tega niste pripravljeni, da
                  bi vsaj evidentirali mrtve, mislim, da se s tem pregrešite proti osnovnemu načelu
                  zahodne civilizacije. Zato leporečite naprej, vas karakterizira praksa. Vas je
                  karakterizirala praksa za časa revolucije in za časa zmagoslavja po revoluciji, za
                  časa, bom rekel, preganjanja velikega dela slovenskega naroda, za časa preganjanja
                  svobodne besede, za časa preganjanja pravice do političnega združevanja, za časa
                  preganjanja pravice do izvrševanja verskih obredov in podobne reči. Vaše
                  deklaracije, vaše leporečje se izkaže kot laž in mislim, da je tudi današnje
                  glasovanje sicer že nepotreben, ampak samo še eden dokaz zato, da vam, gospe in
                  gospodje, ki ste po srcu še vedno nekje tovariši, vam ni mogoče verjeti. Hvala
                  lepa.</p>
            </sp>
            <sp xml:id="SDZ1-Redna-31-1995-05-10.sp161">
               <speaker>PODPREDSEDNIK VLADIMIR TOPLER:</speaker>
               <p>Hvala lepa. Želi še kdo obrazložitev glasu? <stage>(Ne.)</stage> Gospod Zagožen,
                  obrazložitev glasu.</p>
            </sp>
            <sp xml:id="SDZ1-Redna-31-1995-05-10.sp162">
               <speaker>DR. FRANC ZAGOŽEN:</speaker>
               <p>Glasoval bom seveda proti temu zakonu, če bo tak dan na glasovanje. Mislim, da na
                  nek način seveda poskuša pokrivati barbarska dejanja in je v tem smislu tudi
                  barbarski. Ampak, sedaj je leto 1995, 50 let po revoluciji. Sedaj, ko praznuje ves
                  svet in vsa Evropa zmago nad dvema drugima podobnima sistemoma, ki sta bila
                  vojaško poražena, tudi moralno obsojena, ko je vsaj te vrste stvari svet nekako
                  uredil. Pri nas ne. Jaz sem sedaj v veliki dilemi, ne vem, ali je mogoče še kaj
                  storiti, da ta zakon, tak kot je, ne bi bil izglasovan. Morda se do jutri najde
                  kakšna možnost, morda bo poskušala tudi Vlada, vodstvo Državnega zbora kaj
                  storiti. Ne vem, v imenu poslanske skupine jemljem eno uro odmora oziroma danes
                  nismo pripravljeni o tem glasovati. Jemljemo odmor in predlagamo odločitev za
                  jutri, če bo mogoče.</p>
               <p>To ni obrazložitev glasu. Prišel sem povedat, da v imenu poslanske skupine v
                  skladu s poslovnikom jemljem odmor. Hvala.</p>
            </sp>
            <sp xml:id="SDZ1-Redna-31-1995-05-10.sp163">
               <speaker>PODPREDSEDNIK VLADIMIR TOPLER:</speaker>
               <p>Mi smo sedaj med glasovanjem. Bila je obrazložitev glasu. Niste imeli niti
                  proceduralno niti se niste javili k besedi proceduralno, ampak ste obrazložili
                  glas, da boste glasovali proti. Nato ste pa nenadoma spremenili mnenje in ste
                  dejali, da danes ne boste glasovali.</p>
               <p>Proceduralno imate, izvolite.</p>
            </sp>
            <sp xml:id="SDZ1-Redna-31-1995-05-10.sp164">
               <speaker>DR. FRANC ZAGOŽEN:</speaker>
               <p>Glasovanje se še ni začelo in jaz nisem prišel obrazložit glasu. Povedal sem, če
                  bo zakon ostal tak, da bom glasoval proti. Sem pa dal proceduralni predlog, da
                  glasovanje odložimo in v skladu s poslovnikom mislim, da povsem korektno zahtevam
                  uro odmora, ker se glasovanje še ni začelo. Sem pred tem, preden se je ugotavljala
                  sklepčnost v Državnem zboru, zahteval besedo in tudi dal proceduralni predlog
                  oziroma zahteval.</p>
            </sp>
            <sp xml:id="SDZ1-Redna-31-1995-05-10.sp165">
               <speaker>PODPREDSEDNIK VLADIMIR TOPLER:</speaker>
               <p>Seveda moram upoštevati, vendar gospod Zagožen dovolite, da vas samo opomnim. Vi
                  ste prišli ven, ste obrazložili glas, da boste glasovali proti, proti koncu pa ste
                  nenadoma, ko ste gledali po dvorani, zahtevali odmor. Zato me je to zmedlo, kot je
                  zmedlo tudi vse kolege in kolegice. Skladno s proceduro, vi ste vodja poslanske
                  skupine. Odrejam uro odmora. S tem zaključujem današnjo sejo. Prekinjam to točko.
                  Sejo nadaljujemo jutri ob 10. uri.</p>
            </sp>
            <stage type="time">(SEJA JE BILA PREKINJENA 10. MAJA 1995 OB 16.59 URI IN</stage>
         </div>
      </body>
   </text>
</TEI>