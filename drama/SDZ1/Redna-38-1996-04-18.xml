<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-38-1996-04-18">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A418C2BEBDBE5DD1C1257832004838F6</idno>
               <idno type="URI">A418C2BEBDBE5DD1C1257832004838F6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-38-1996-04-18.DZ" n="38">
               <name>Redna</name>
               <date when="1996-04-18"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-38-1996-04-18.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 18. APRILA 1996 OB 10.21 URI.)</stage>
            <sp xml:id="SDZ1-Redna-38-1996-04-18.sp1">
               <speaker>PODPREDSEDNIK DR. LEV KREFT:</speaker>
               <p>Spoštovani kolegi poslanci, gospe in gospodje! Pričenjam nadaljevanje 38. seje
                  Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: dr. Franc Zagožen, Mihaela Logar, Franc Černelič, Brane
                  Eržen, Ciril Pucko, Jože Jagodnik, dr. Bojan Korošec, Jurij Malovrh, Jože Kocuvan,
                  Ivo Hvalica, Roberto Battelli, Andrej Lenarčič, Marjan Stanič, Jože Lenič, Jana
                  Primožič, Irena Oman in Alojz Metelko. Prosim, da ugotovimo prisotnost v dvorani!
                  Ugotavljamo prisotnost v dvorani! Še vedno ugotavljamo prisotnost, še ni prepozno!
                     <stage>(60 poslank in poslancev.)</stage> Državni zbor je sklepčen in lahko
                  odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje 38. seje Državnega zbora bomo pričeli z obravnavo prekinjene
                  31. točke dnevnega reda - to je predloga zakona o lastninskih in drugih stvarnih
                  pravicah. Zatem bomo prešli na obravnavo 32. točke - to je predloga zakona o
                  postopku za ustanovitev občin ter za določitev njihovih območij in nato po dnevnem
                  redu dalje.</p>
               <p>Prehajam torej k <title>31. TOČKI DNEVNEGA REDA - PREDLOG ZAKONA O LASTNINSKIH IN
                     DRUGIH STVARNIH PRAVICAH</title>. Zakon imamo v prvi obravnavi. Včeraj smo
                  prekinili pred glasovanjem o predlogu stališč in sklepov, danes pa ima besedo
                  najprej gospod Zmago Jelinčič za proceduralno pobudo. Izvolite.</p>
            </sp>
            <sp xml:id="SDZ1-Redna-38-1996-04-18.sp2">
               <speaker>ZMAGO JELINČIČ:</speaker>
               <p>Lep dober dan vsem skupaj v dvorani, tudi predstavnikom Vlade. V imenu naše
                  stranke, Slovenske nacionalne stranke, bi podal proceduralni predlog, in sicer, na
                  osnovi drugega odstavka 73. člena Poslovnika Državnega zbora Republike Slovenije
                  daje poslanska skupina Slovenske nacionalne stranke predlog, da se razprava in
                  odločanje o predlogu zakona o lastninski in drugih stvarnih pravicah <stage>(EPA
                     1132)</stage> preloži na sejo, na kateri se bo obravnavala zaščitna zakonodaja
                  s tega področja. Kot obrazložitev bi navedel, da ne moremo prepustiti in v naprej
                  določati obvez Republike Slovenije do Evropske unije, dokler nimamo pripravljene
                  zaščitne zakonodaje s tega področja. Mislim, da kaj več in bolj podrobno ni
                  potrebno razlagati. Razprava je bila dovolj obširna, da je to obrazložitev že sama
                  po sebi navrgla in da je pač nesporna. Prosil bi gospoda predsedujočega, da da
                  predlog na glasovanje.</p>
            </sp>
            <sp xml:id="SDZ1-Redna-38-1996-04-18.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Torej ta predlog je vsebinsko drugačen, kot tisti, o katerem smo
                  glasovali včeraj, postopek je pa enak. Predlog bom dal na glasovanje, pred tem pa
                  seveda v skladu s poslovnikom sprašujem, ali želi kdo besedo v imenu poslanske
                  skupine? Veste, da imate lahko besedo v okviru petih minut. Želi kdo besedo pred
                  glasovanjem o tem predlogu, ki ga je podal gospod Zmago Jelinčič? Upam, da ste ga
                  vsi slišali. <stage>(Nihče.)</stage> Zato dajem predlog gospoda Zmaga Jelinčiča na
                  glasovanje. Ugotovimo sklepčnost! <stage>(59 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Proceduralni predlog ima tudi gospod Jožef Kopše. Izvolite.</p>
            </sp>
            <sp xml:id="SDZ1-Redna-38-1996-04-18.sp4">
               <speaker>JOŽEF KOPŠE:</speaker>
               <p>Gospod predsedujoči, kolegice in kolegi! Jaz bi prosil v imenu poslanske skupine
                  Samostojnih poslancev za odmor dve uri. Med drugim bi prav tako prosil, da
                  proučimo novo stanje, tudi predsednika Državnega zbora, da nas obvesti o pogovorih
                  s predstavniki delavcev TAM-a danes. Hvala lepa.</p>
            </sp>
            <sp xml:id="SDZ1-Redna-38-1996-04-18.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Košpe, dve uri je seveda relativno dolga doba. Zato bi
                  vas prosil, da vendarle utemeljite, zakaj je potreben tolikšen odmor, sicer bom
                  moral vendarle določiti krajšega, kajti dve uri je resnično za posvetovanje v
                  relativno majhni poslanski skupini dosti časa.</p>
            </sp>
            <sp xml:id="SDZ1-Redna-38-1996-04-18.sp6">
               <speaker>JOŽEF KOPŠE:</speaker>
               <p>Gospod predsedujoči, predvsem zaradi tega, ker je majhna skupina, vendar po 72.
                  členu poslovnika mi ni potrebno obrazložiti zakaj. Vam bom pa kljub temu razložil
                  zakaj. Ker je majhna skupina, ima strokovne delavce zunaj in se moramo dobro
                  posvetovati o nastali situaciji. Hvala lepa.</p>
            </sp>
            <sp xml:id="SDZ1-Redna-38-1996-04-18.sp7">
               <speaker>PODPREDSEDNIK DR. LEV KREFT:</speaker>
               <p>Državni zbor bo delo nadaljeval ob 12. uri. Pravico ima dobiti odmor, koliko pa
                  traja, pa določam jaz.</p>
            </sp>
            <stage type="time">(Seja je bila prekinjena ob 10.27 uri in se je nadaljevala ob 12.10
               uri.)</stage>
            <sp xml:id="SDZ1-Redna-38-1996-04-18.sp8">
               <speaker>PODPREDSEDNIK DR. LEV KREFT:</speaker>
               <p>Državni zbor nadaljuje z delom. Preden se vrnemo k prekinjeni 31. točki dnevnega
                  reda, vas seveda prosim, da ugotovimo prisotnost v dvorani. Ugotavljamo prisotnost
                  v dvorani! Ugotavljam, da je v dvorani 55 poslank in poslancev. Državni zbor je
                  torej sklepčen in lahko odloča. Besedo dajem gospodu Jožefu Kopšetu, ki bo
                  spregovoril v imenu poslanske skupine, ki je zaprosila za odmor.</p>
            </sp>
            <sp xml:id="SDZ1-Redna-38-1996-04-18.sp9">
               <speaker>JOŽEF KOPŠE:</speaker>
               <p>Dame in gospodje, gospod predsedujoči! V poslanski skupini smo se odločili ponovno
                  predlagati v eni izmed različic sklep, ki ga več ali manj že poznate. Rad bi pa
                  obrazložil razloge. Razlogi so mogoče bili drugače obrazloženi. V naši skupini smo
                  o teh stvareh seveda v teh dneh imeli zadosti časa razpravljati tudi z nekaterimi
                  svetovalci, ki jih imamo in smo se posvetovali in smo se odločili, da temu
                  parlamentu in javnosti predočimo nekatere stvari. Poglejte, pri tem zakonu ne gre
                  zgolj samo za to, kar smo tudi sami v sklepu napisali, ki je nepopoln in
                  predčasen, pred drugimi zaščitnimi zakoni, vendar gre tudi za nekaj drugega. Gre
                  za notranjepolitična razmerja, ki so posredna. Ta Vlada, gospe in gospodje, ki nam
                  vlada od začetka 1993. leta, je vsekakor z velikimi obljubami na volitvah te
                  stranke in pozneje obljubljala gospodarske čudeže. Vse analize, gospodarske,
                  kažejo padanje vseh kazalcev, in to rapidno padanje vseh kazalcev, in se bojimo v
                  naši skupini, da je to zgolj izgovor, ta nujni pristop in to za vsako ceno
                  pristopanje in popuščanje nekaterim, predvsem španskemu predlogu, da se pokrijejo
                  nekateri rezultati gospodarske neučinkovitosti te Vlade. To je en
                  notranjepolitični vidik. Dokazi za to so dnevni. Slovenija je polna štrajkov, vsi
                  kazalci, ki sem jih prej omenil, rapidno padajo, in do jeseni lahko pričakujemo
                  gospodarsko katastrofo. To je edini obliž, ki ga ta Vlada še lahko izpolni,
                  izpolnjuje si ga pa seveda pod pogoji, ki jih narekujejo nekateri drugi. In tu je
                  problem. Mi smo za Evropo, mi želimo v Evropo in mi bomo tudi šli v Evropo, vendar
                  ne pod takimi pogoji in na tak način!</p>
               <p>Gospe in gospodje, ko mi sprejemamo tako pomembne zakone kot je tale v prvem
                  branju, in ko dajemo navodila Vladi, ki so seveda, razumljivo, iz parlamentarnega
                  načina večinska, pozabljamo na to, da ta pogoj, ki nam je bil postavljen in ki ga
                  predčasno izpolnjujemo, ni podkrepljen s tistim, kar smo govorili dneve in dneve v
                  tem parlamentu - z zaščitno zakonodajo, ki jo ima vsaka država članica Evropske
                  unije. Te zaščitne zakonodaje ni. In to je glavni razlog, zakaj želimo prestavitev
                  te točke, ker menimo, da je ta Vlada, ki se ima za tako uspešno, že pripravila
                  zaščitno zakonodajo in da je zgolj vprašanje časa, da bo to predložila parlamentu.
                  Zato dajemo Vladi v dobri nameri možnost s tem sklepom, da v roku več kot meseca
                  dni, kar je razvidno iz sklepa, predloži temu parlamentu zaščitno zakonodajo in da
                  gre v prvo obravnavo istočasno s tem predlogom ter da s tem sklenemo ta krog, ki
                  ima zelo negativne odmeve, kar rade volje verjamem, v naši javnosti, še bolj pa v
                  tuji javnosti.</p>
               <p>Če dovolite, bom prebral samo sklep, ki smo ga predlagali. <q>"Na osnovi drugega
                  odstavka 73. člena Poslovnika Državnega zbora Republike Slovenije daje poslanska
                  skupina samostojnih poslancev predlog, da se razprava in odločanje o predlogu
                  zakona o lastninski in drugih stvarnih pravicah preloži na 40. sejo Državnega
                  zbora Republike Slovenije, na kateri se naj tudi obravnava zaščitna zakonodaja s
                  tega področja."</q> Hvala lepa.</p>
            </sp>
            <sp xml:id="SDZ1-Redna-38-1996-04-18.sp10">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ta predlog bom jaz sicer dal na glasovanje, in sicer zaradi tega, ker
                  je v njem minimalna razlika, glede na sklep, o katerem smo glasovali že prej. Ta
                  minimalna razlika je lahko pomembna. Omenja se 40. seja, ki naj bi se začela 21.
                  maja in v tem datumu vidim pomen te razlike. Zato bom ta, sicer minimalno različen
                  predlog dal na glasovanje. Vendar bi hkrati, če mi dovolite, povedal, da se
                  odložitev odločanja ob tem, da je večina dvakrat z glasovanjem pokazala, da je
                  proti temu, da se odlaga odločanje, faktično ne da doseči po proceduralni poti.
                  Skratka, če se bo ta pot nadaljevala s ponavljanjem predlogov, ne bom mogel več na
                  ta način omogočati, da se odlaga večinska volja o glasovanju. Obstajajo pa seveda
                  druge možnosti.</p>
               <p>Dajem torej na glasovanje predlog sklepa, ki se glasi: <q>"Na osnovi drugega odstavka
                  73. člena Poslovnika Državnega zbora Republike Slovenije daje poslanska skupina
                  samostojnih poslancev predlog, da se razprava in odločanje o predlogu zakona o
                  lastninskih in drugih stvarnih pravicah, EPA 1132, preloži na 40. sejo Državnega
                  zbora Republike Slovenije, na kateri se naj tudi obravnava zaščitna zakonodaja s
                  tega področja"</q>. Ugotovimo sklepčnost! <stage>(60 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Prehajamo k odločanju o stališčih in sklepih matičnega delovnega telesa in o
                  predlogih, spreminjevalnih in dopolnjevalnih predlogov stališč in sklepov k
                  predlogu zakona o lastninskih in drugih stvarnih pravicah. Preden se lotimo
                  celotnega dokumenta in pregleda, ki nosi datum 18. april, danes ste prejeli nov
                  pregled spreminjevalnih in dopolnjevalnih stališč, dajem seveda v obravnavo in na
                  glasovanje sklep, ki ga imate v stališčih v poročilu matičnega Odbora za notranjo
                  politiko in pravosodje kot prvega: <q>"Predlog zakona o lastninskih in drugih
                  stvarnih pravicah, prva obravnava, je primerna podlaga za pripravo zakona za drugo
                  obravnavo."</q> Želi besedo, gospod Žarko Pregelj? Izvolite. Obrazložitev glasu.</p>
            </sp>
            <sp xml:id="SDZ1-Redna-38-1996-04-18.sp11">
               <speaker>ŽARKO PREGELJ:</speaker>
               <p>Spoštovani! Glasoval bom proti temu sklepu glede na to, da zakon v večjem delu,
                  predvsem v tistem delu, ki se nanaša na splošna sistemska določila v zvezi z
                  lastninskimi in drugimi stvarnimi pravicami, bi lahko podprl, toda sedmo poglavje
                  in večji del osmega pa ne morem. Jasno je, da je tisti, ki je predlagal tak zakon,
                  to namenoma naredil in je namenoma problematiko, ki se rešuje na splošni ravni, na
                  sistemski ravni, začinil s problematiko, ki je izključno očitno stvar političnih
                  odločitev, problematiko, ki ima izredno pomembne povezave s slovensko
                  zunanjepolitično dejavnostjo, kakor tudi s položajem naše države v mednarodni
                  skupnosti. Take rešitve ne morejo biti v sistemskem zakonu, zato sem proti in bom
                  glasoval proti. Žal opažam, da bo večina verjetno želela iti tudi preko teh, v
                  resnici zelo korektnih argumentov, tako da bomo težko na tem segmentu našli tisti
                  osnovni konsenz, ki bi ga v Državnem zboru vsekakor morali. Hvala lepa.</p>
            </sp>
            <sp xml:id="SDZ1-Redna-38-1996-04-18.sp12">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Izvolite, gospod Janez Kopač.</p>
            </sp>
            <sp xml:id="SDZ1-Redna-38-1996-04-18.sp13">
               <speaker>MAG. JANEZ KOPAČ:</speaker>
               <p>Hvala lepa. Glasoval bom za ta predlog sklepa zato, ker menim, da je stvari le
                  treba gledati nekoliko bolj dobronamerno. Res je, da je ta zakon v prvi obravnavi,
                  vsaj VII. poglavje, precej pomanjkljivo napisan oziroma ima posamezne
                  nedodelanosti! Takih zakonov smo v tem parlamentu sicer imeli že veliko in po
                  navadi smo jih z nekaj dobrohotnosti tudi v prvi obravnavi sprejemali in seveda
                  potem zelo pazljivo gledali na drugo obravnavo. Sama razprava v prvi obravnavi pa
                  je po navadi močno opozorilo predlagateljem zakonov, da morajo do druge obravnave
                  taki predlogi zakonov biti zelo natančno dodelani. Poleg tega bom ta predlog
                  sklepa podprl navkljub pomislekom, da zaščitne zakonodaje, o kateri je nazadnje
                  govoril tukaj gospod Kopše, še ni, čeprav to seveda ne drži v celoti, delno že
                  obstaja, delno je pa še ni, in zato, ker menim, da je treba seveda najprej
                  sprejeti sistemski zakon, potem pa področni in zaščitno zakonodajo jemljem za
                  področne zakone, bom tudi kasneje sprejel predlog sklepa, da pa druge obravnave
                   tega zakona ne more biti, dokler nimamo pred seboj vsaj prve obravnave tako
                  imenovane zaščitne zakonodaje.</p>
               <p>Poleg tega se mi zdi ta redosled pomemben, in zato bom tudi glasoval za ta predlog
                  sklepa, pomemben še za to, ker bi bilo nesmiselno, tudi če gledamo naš odnos
                  nasproti tujini, kar se mi zdi posebej pomembno povedati, da imamo najprej vso
                  zaščitno zakonodajo, potem šele gradimo sistemski zakon. Potem seveda sami povemo,
                  da ta sistemski zakon ni namenjen ničemur, vsekakor pa ne potrditvi resnih namenov
                  za ureditev tega področja. Zato je seveda pomembno, da zaščitno zakonodajo imamo.
                  In ta zaščitna zakonodaja se bo gradila skozi same zakonske določbe in še skozi
                  podzakonske akte, verjetno kasneje, in vsega tega seveda ne more biti dokler
                  nimamo sistemskega zakona, bilo bi pa tudi nesmiselno, če gledamo proces
                  vključevanja, da bi to imeli napisano poprej. Zato bom seveda glasoval za ta
                  predlog. Treba je pa imeti pripravljeno. To pa ja. Zato bom glasoval za ta predlog
                  sklepa. Hvala.</p>
            </sp>
            <sp xml:id="SDZ1-Redna-38-1996-04-18.sp14">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospod Drago Šiftar je prej
                  zaprosil, potem gospod Zmago Jelinčič, gospod Janez Podobnik in gospod Marijan
                  Poljšak.</p>
            </sp>
            <sp xml:id="SDZ1-Redna-38-1996-04-18.sp15">
               <speaker>DRAGO ŠIFTAR:</speaker>
               <p>Spoštovani! Rad bi obrazložil svoj glas. Kljub vsem poskusom, ki jih je tukaj
                  posebej opozicija vlagala, da bi dosegli vsaj minimalni konsenz v tej zakonodaji,
                  do tega pač ni prišlo in osebno mislim, da še posebej, ker ni zaščitne zakonodaje,
                  da vseeno to ni tak zakon, kot so drugi, da jih pač lahko popravljamo, da ima ta
                  zakon lahko daljnosežne posledice za našo državo. Pri tem glasovanju ne bom
                  sodeloval, kakor tudi ne naša poslanska skupina.                      </p>
            </sp>
            <sp xml:id="SDZ1-Redna-38-1996-04-18.sp16">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo za obrazložitev glasu ima gospod Zmago Jelinčič.</p>
            </sp>
            <sp xml:id="SDZ1-Redna-38-1996-04-18.sp17">
               <speaker>ZMAGO JELINČIČ:</speaker>
               <p>Slovenska nacionalna stranka ne more podpirati takšnega nonšalantnega gledanja na
                  slovensko lastnino. Zato tudi ne moremo podpreti takšnega sklepa. Če se samo na
                  eno točko spustim, ki govori o legalnem prebivanju tujcev v Republiki Sloveniji, o
                  čemer govori 100. člen, ki govori dobesedno: <q>"Tujec, ki je najmanj tri leta
                  neprekinjeno legalno prebival v Republiki Sloveniji ..."</q> in tako naprej. Kaj
                  pomeni pojem, legalno prebivanje? Pojem legalno prebivanje pomeni prebivanje
                  oziroma zadrževanje tujca v Sloveniji določeno časovno obdobje glede na njegov
                  vstop v državo. V primeru takšnega prihajanja v državo obstaja tudi možnost, da
                  lahko tujec izpolni v treh letih ta kriterij oziroma da v določenem času izpolni
                  kriterij triletnega neprekinjenega legalnega bivanja v Republiki Sloveniji tudi in
                  zgolj samo z rednim občasnim prestopanjem slovenske meje, in sicer preden se mu
                  izteče dovoljeni čas prebivanja v državi, ki si ga je pridobil s posameznim
                  vstopom na podlagi - da še citiram - tretjega in prvega odstavka 13. člena zakona
                  o tujcih. Legalno prebivanje pomeni tudi prebivanje na podlagi izdanega dovoljenja
                  za začasno prebivanje. Legalno prebivanje pomeni tudi prebivanje na podlagi
                  izdanega delovnega vizuma. Ravno tako pomeni legalno prebivanje prebivanje tujca
                  na podlagi izdanega poslovnega vizuma. To vse v skladu s 7. in 8. členom zakona o
                  tujcih. Naprej pomeni legalno prebivanje na podlagi izdanega dovoljenja za začasno
                  prebivanje iz humanitarnih razlogov. Še naprej. Legalno prebivanje pomeni tudi
                  prebivanje na podlagi izdanega dovoljenja za stalno prebivanje, ki si ga tudi
                  lahko pridobijo tujci. V skladu z Ženevsko konvencijo iz leta 1951 pomeni legalno
                  prebivanje tudi prebivanje na podlagi izdane odločbe o priznanem statusu begunca.
                  Poleg navedenih razlogov za prebivanje po zakonu o tujcih pa je znotraj legalnega
                  prebivanja tudi prebivanje na podlagi mednarodnih sporazumov, kar pomeni
                  upoštevanje sporazuma partnerstva za mir, v okviru katerega tudi lahko legalno
                  prebivajo tujci pri nas. Še naprej. Legalno prebivanje imajo tudi osebe, ki so v
                  Republiki Sloveniji dobile začasno zatočišče na podlagi sklepa Vlade. Še naprej je
                  legalno prebivanje tudi prebivanje osebja diplomatskih in konzularnih
                  predstavništev tujih držav v Republiki Sloveniji in legalno prebivanje je tudi
                  prebivanje oseb drugih tujih misij, ki imajo v Republiki Sloveniji diplomatski
                  status, za katere pa se ne uporabljajo določbe zakona o tujcih.  </p>
               <p>To je samo nekaj primerov, kdo vse je tisti tujec, ki lahko tri leta biva v
                  Sloveniji in vsi ti tujci imajo pravico in možnost, da bodo pri nas, nekateri
                  oziroma večina celo s prednostno pravico, kupovali slovensko ozemlje. In ne mi
                  govoriti, da se ne bo prodajalo. Na Štajerskem se dobi hektar vinograda, 6 let
                  stara trta, po 56.000 tolarjev za hektar, ker ljudje ne morejo živeti in zdaj se
                  bo zgodilo to, da bodo prodali vse tujcem. Mark Girardelli je eden prvih, ki je to
                  potezo že naredil in zdaj lahko samo pričakujemo še vse ostale, ki bodo prišli tja
                  notri. Mislim, da je v tem kratkem segmentu povedano dovolj in da ne moremo
                  podpreti tega predloga in ga tudi ne bomo.</p>
            </sp>
            <sp xml:id="SDZ1-Redna-38-1996-04-18.sp18">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Podobnik bo obrazložil svoj glas.</p>
            </sp>
            <sp xml:id="SDZ1-Redna-38-1996-04-18.sp19">
               <speaker>JANEZ PODOBNIK:</speaker>
               <p>Spoštovani gospod podpredsednik, poslanke in poslanci! Sklepa, da je predlog
                  zakona o lastninskih in drugih stvarnih pravicah primerna podlaga za pripravo
                  zakona za drugo obravnavo, ne podpiram. Menim, da je ta sklep odločilen v tej
                  razpravi in zato bom utemeljil, zakaj pri tem glasovanju tudi kot poslanec ne
                  želim sodelovati. Najprej zaradi sistemskih oziroma pravnih razlogov. V sami
                  razpravi poslanci nismo dobili</p>
               <p>zadovoljivih in celovitih odgovorov na številne pomisleke, ki so se ob tem zakonu
                  v Državnem zboru pojavili. Bili so tako strokovne narave, predvsem pa so bili
                  razlogi ustavno-pravne narave. Zelo korektno bi bilo od Državnega zbora, da bi si
                  pridobil potrebne informacije. To je prvi razlog.</p>
               <p>Drugi razlog. Nekakšno vztrajanje, da ne rečem izsiljevanje, da se o tem zakonu
                  odloča, preden se te podatke in informacije dobi, nas nekako navaja v prepričanju,
                  da je bil poizkus iskanja konsenza med vsemi poslanskimi skupinami in
                  parlamentarnimi strankami, in nekakšen dogovor, ki je tako rekoč že napisan, da
                  pač to ni bilo resno. Po tem glasovanju ta dogovor ni več potreben. Svoje ste
                  dosegli.</p>
               <p>Tretjič, tukaj bom zelo oster. Imamo vtis, da je tudi ta zakon nekako vstopil v
                  predvolilno igro in tudi trgovino med posamezniki v Italiji in Sloveniji. In to
                  zavračamo, kajti če se to igra na račun slovenskega nacionalnega interesa, pri
                  taki trgovini poslanci Slovenske ljudske stranke ne bomo sodelovali. V teh dneh je
                  seveda v Sloveniji zelo intenzivno dogajanje na tistem področju, ki je v
                  demokraciji zelo pomembno, na področju referenduma. Kaj menite, spoštovani kolegi
                  in kolegice, kaj pa naši volilci pravijo o tem, ali imajo lahko tujci lastninsko
                  pravico na nepremičninah? Ali ste jih vprašali, kaj menijo? Poslanska skupina in
                  Slovenska ljudska stranka bo v okviru zakona izkoristila možnost in bo sama dala
                  pobudo, da slovenski državljani na referendumu odgovorijo na to vprašanje.
                  Referendum je tu; na referendumu naj ljudje povedo, ali so za to, da tujci dobijo
                  možnost lastnine na nepremičninah in slovenski zemlji. In zato pri tem glasovanju
                  poslanci Slovenske ljudske stranke ne bomo glasovali. Hvala lepa.</p>
            </sp>
            <sp xml:id="SDZ1-Redna-38-1996-04-18.sp20">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Marijan Poljšak bo obrazložil svoj glas.</p>
            </sp>
            <sp xml:id="SDZ1-Redna-38-1996-04-18.sp21">
               <speaker>MARIJAN POLJŠAK:</speaker>
               <p>Torej, če boste dosegli kvorum, bom glasoval proti, sicer bom sodeloval v
                  obstrukciji in bom tudi utemeljil ali pa bom povedal, zakaj. To, kar vam je
                  povedal gospod Janez Podobnik, vam bom jaz še enkrat povedal. Poglejmo ankete, ja,
                  poglejmo ankete, ankete vaših volilcev! Zadnja anketa - bom šel kasneje na zadnjo
                  - poglejte ankete nazaj, kaj pravijo! Vedno je bila - večina volilcev se je
                  vprašala, ali ste za to, da se gre v Evropsko unijo - ja! Kaj pa, če se v primeru,
                  da je treba odstopiti od načela, da se tujcem ne prodaja zemlje? Ne! Večina!
                  Zadnja anketa je bila v nedeljo, ali pa prejšnjo nedeljo, jaz sem izrezal in imam
                  jo gori v mapi. V tej anketi je 41% proti temu zakonu, tudi proti vaši - vi
                  izražate sedaj voljo volilcev, ne! Vi! 40% jih je bilo za, 40% anketiranih je
                  odgovorilo tako, kot boste zdaj vi naredili. In 18% se jih je vzdržalo. Kako se pa
                  ljudje vzdržijo, vemo! Če se nekdo boji, da ni na liniji vladajoče politike, reče,
                  ja, ne vem! To pomeni, da je še vedno več kot 50% slovenskih, torej tistih
                  anketirancev, pa sem prepričan, da tudi državljanov Slovenije, proti temu, proti
                  tej politiki, ki jo vi vodite. In vi vodite po koščkih eno destruktivno politiko
                  za nacionalne interese in hinavsko politiko. Tako, kot vam je povedal gospod
                  Podobnik, zakaj ne greste na referendum!</p>
            </sp>
            <sp xml:id="SDZ1-Redna-38-1996-04-18.sp22">
               <speaker>PODPREDSEDNIK DR. LEV KREFT:</speaker>
               <p>Jaz bi vas prosil, da obrazložite svoj glas, ne da se sklicujete na druge govorce,
                  ki so svoj glas obrazlagali. To pri obrazložitvi glasu ni dovoljeno.</p>
            </sp>
            <sp xml:id="SDZ1-Redna-38-1996-04-18.sp23">
               <speaker>MARIJAN POLJŠAK:</speaker>
               <p>No, dobro, dobro, se ne bom skliceval, bom upošteval. Hvala lepa, ker ste me
                  podučili, ha, ha!</p>
            </sp>
            <sp xml:id="SDZ1-Redna-38-1996-04-18.sp24">
               <speaker>PODPREDSEDNIK DR. LEV KREFT:</speaker>
               <p>Ni za kaj, saj je zastonj! <stage>(Smeh.)</stage></p>
            </sp>
            <sp xml:id="SDZ1-Redna-38-1996-04-18.sp25">
               <speaker>MARIJAN POLJŠAK:</speaker>
               <p>No, vseeno hvala lepa, čeprav je zastonj! <stage>(Ha, ha, ha!)</stage> Glejte,
                  take vrste politika, torej poslanec, ki ima svoj ponos, in v odločilnih zadevah,
                  recimo, ki so nacionalne, mora ravnati po svoji vesti. Sedaj, seveda, boste vi
                  trdili, da ravnate po vesti, ampak jaz ne verjamem, da poslanci, ki glasujejo
                  sedaj za, recimo, da gre ta stvar naprej, ravnajo po svoji vesti. Poslanci v
                  parlamentu in zato parlament izgublja svoj kredit. Zakaj je zunaj javno mnenje
                  uperjeno proti parlamentu? Zato, ker poslanci se dejansko podrejajo interesom
                  drugih oziroma tukaj poslanec nastopa - raznih elit, ki so za, recimo, za
                  poslancem Krščanske demokracije stoji strankarska elita Krščanske demokracije, za
                  njo stoji recimo, bi rekel, Vlada, tisti, ki so v Vladi, in za to Vlado stojijo pa
                  razne mafijske skupine, tako da oblast ne gre od spodaj navzgor, recimo, od
                  volilcev Krščanske demokracije, oblast gre od mafije navzdol, pri čemer je videz
                  samo krščanski, dejansko je pa kolaboracija s tistimi, ki pa so vam podobni, jaz
                  ne vem, to je vse skupaj, ta imena, kot Liberalna demokracija ali pa Krščanska
                  demokracija, ali druge - to so same žalostne - žalostno je to, da si ljudje
                  stavijo razne maske. Dejanja so tista, ki ljudi določajo, ne njihova imena! Zato,
                  jaz bi rekel, jaz vas izzivam, pokažite se! Ne bodite strahopetci! Bodite za
                  referendum! Recimo, namesto sedaj, da glasujemo za, gremo - in včeraj ste bili
                  sposobni nekaj podpisati. Korajžo ste imeli, 33 vas je nekaj podpisalo. Dobro, pa
                  saj je vseeno, koliko. No, bodite korajžni! Ne nastopajte samo za lastne interese!
                  Saj je dovolj tista plača, pa penzija vam ne bo ušla! Je dovolj tista plača, ki jo
                  imate, ne pričakujte še kakšnega ekstra denarja, ekstra profitov in raznih drugih,
                  ne vem, kaj imate, razne dohodke. Bodite skromni. <stage>(Pripombe iz
                     klopi.)</stage> Ja, saj, napad, to traja. Kar razlagam je to, da v vse, tudi
                  vas prosim, da bodite moralni...</p>
            </sp>
            <sp xml:id="SDZ1-Redna-38-1996-04-18.sp26">
               <speaker>PODPREDSEDNIK DR. LEV KREFT:</speaker>
               <p>Jaz bi prosil, če dovolite, gospod Poljšak, vas in celo dvorano. Gre za
                  obrazložitve glasu, trajajo 5 minut in v njih je treba povedati, zakaj boste tako
                  glasovali, kot boste glasovali. Spopad z občinstvom je pri tem popolnoma odveč, še
                  zlasti, če gre za občinstvo, sestavljeno iz poslank in poslancev in prav tako
                  seveda je popolnoma odveč, da to občinstvo potem na vašo obrazložitev na ta način
                  odgovarja, zato vas prosim, da čimprej zaključite svoj nastop.</p>
            </sp>
            <sp xml:id="SDZ1-Redna-38-1996-04-18.sp27">
               <speaker>MARIJAN POLJŠAK:</speaker>
               <p>Ja, gospod Kreft, tudi vi lahko razumete, saj sem povedal, da gre tudi povedati,
                  kar mislim. Dobro, da bom komu vest vzbudil ali pa, da mu vsaj povem, ne vem,
                  mislim, saj če človek nima moči, potem ne more nobenega prepričati. Jaz upam, da
                  bo usoda naklonila in se bo moč obrnila. Potem boste pa piskali in cvilili, ne,
                  tudi liberalni demokrati. Hvala.</p>
            </sp>
            <sp xml:id="SDZ1-Redna-38-1996-04-18.sp28">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Jančar bo obrazložil svoj glas.</p>
            </sp>
            <sp xml:id="SDZ1-Redna-38-1996-04-18.sp29">
               <speaker>JANEZ JANČAR:</speaker>
               <p>Hvala lepa. Po tem nastopu, ki sem ga zdaj imel priložnost slišati, bom sam zakon
                  v tem branju podprl. Ne glede na to verjamem tako vam, ki ste kot poslanci dvomili
                  v to, da je mogoče zakon vložen v nasprotju z ustavo, verjamem tudi Vladi, da je v
                  mejah tistega, kar ji ustava dovoljuje, pripravila ta zakon. Bom pa tudi sam ob
                  naslednjem branju, to je ob drugem branju, videl, kako se bom takrat odločil.
                  Mislim pa, da Vladi damo v tem trenutku možnost, da pripravi tak zakon kot se
                  <q>"šika"</q>, da pripravi vso tisto spremljajočo zakonodajo, ki bi morala biti in zato
                  sem sam tudi vložil predlog sklepov, dopolnilnih, mislim, da bi tudi na ta način
                  lahko prišli do rešitve, da najdemo pot iz te zagate. Moram pa reči, gospod
                  predhodnik je govoril, zakaj zgubljamo...</p>
            </sp>
            <sp xml:id="SDZ1-Redna-38-1996-04-18.sp30">
               <speaker>PODPREDSEDNIK DR. LEV KREFT:</speaker>
               <p>Prosim, da se ne sklicujete na predhodnika, že njega sem o tem opozoril.</p>
            </sp>
            <sp xml:id="SDZ1-Redna-38-1996-04-18.sp31">
               <speaker>JANEZ JANČAR:</speaker>
               <p>Gospod podpredsednik, se opravičujem. Zakaj izgubljamo ugled, je pa tudi zato, ker
                  obstrukcija ni namen tega parlamenta. Namen parlamenta je, da se pač odloči tako
                  ali drugače. Izvoljeni pa nismo bili zato, da obstrukcije delamo. Hvala lepa.</p>
            </sp>
            <sp xml:id="SDZ1-Redna-38-1996-04-18.sp32">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas? Gospod doktor France Bučar,
                  izvolite.</p>
            </sp>
            <sp xml:id="SDZ1-Redna-38-1996-04-18.sp33">
               <speaker>DR. FRANCE BUČAR:</speaker>
               <p>Hvala za besedo. Na žalost bom moral uporabiti težke besede prav zaradi tega, ker
                  gre za tako pomembno stvar in za nacionalne interese prvega reda. Torej, zakaj ne
                  bom  jaz glasoval za ta zakon? Zaradi tega, kar sem povedal, ker nočem biti na
                  strani tistih, ki imajo kolaboracijo tako rekoč že zapisano v svoje gene.
                     <stage>(Ploskanje.)</stage> Preprosto se ne morem pridružiti taki izdaji
                  nacionalnih interesov od leta 1941 naprej. Gospodu Kocijančiču bi pa svetoval, da
                  naj se vendarle vrne v koalicijo. Hvala lepa. <stage>(Ploskanje.)</stage></p>
            </sp>
            <sp xml:id="SDZ1-Redna-38-1996-04-18.sp34">
               <speaker>PODPREDSEDNIK DR. LEV KREFT:</speaker>
               <p>Gospod Jože Protner bo obrazložil svoj glas.</p>
            </sp>
            <sp xml:id="SDZ1-Redna-38-1996-04-18.sp35">
               <speaker>MAG. JOŽE PROTNER:</speaker>
               <p>Kolegice, kolegi! Jaz bom podprl ta sklep in že ves ta čas, drugi dan, ko o tem
                  govorimo, imam kar naprej pred sabo, ker sem imel priložnost, delovno gradivo
                  zakona o kmetijskih zemljiščih oziroma zakona o kmetijstvu, ki prihaja v ta
                  Državni zbor, sem imel pač priložnost to videti. Res je, da zakon o kmetijskih
                  zemljiščih, ki prihaja v Državni zbor, direktno ne govori o pridobivanju in
                  možnosti lastninske pravice za tujce in domače, se pravi državljane Republike
                  Slovenije. Govori o tem, pod kakšnimi pogoji je lahko kdo lastnik in kako lahko
                  pridobi kmetijska zemljišča. Ti pogoji, ki so zapisani v tem delovnem gradivu, so
                  pravzaprav odraz sprejete strategije razvoja kmetijstva v Sloveniji in so zelo
                  restriktivni tudi za državljane Republike Slovenije. Da ne rečem, da so še bolj
                  restriktivni za tiste, ki bi hoteli kot tujci pridobiti lastništvo nad slovensko
                  kmetijsko zemljo. Če gledam skozi to, in pri tem ostanem in ne vzamem, da tudi
                  zakon o varstvu okolja ima veliko omejitev pri tem, kako pridobiti in kako biti
                  lastnik nepremičnin, zemlje, gozdov na območju Republike Slovenije, potem mislim,
                  da v tem trenutku delamo malo preveliko propagando, ker s tem zakonom, po mojem
                  občutku vsaj, dajemo en pokrov temu, pod kakšnimi pogoji lahko postanejo lastniki
                  tujci. Mi pa z ostalo zakonodajo rešujemo tiste nacionalne interese ali pa tudi
                  sektorske interese posameznih panog. Tako da jaz ne vidim v tem kakršne koli
                  izdaje ali kolaboracije s komerkoli, ampak tisti nujni korak, ki ga pač moramo
                  napraviti in ne pri tem, da bi kakorkoli prizadeli nacionalne interese. In zato
                  bom glasoval za ta sklep. Hvala.</p>
            </sp>
            <sp xml:id="SDZ1-Redna-38-1996-04-18.sp36">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Janez Kocijančič.</p>
            </sp>
            <sp xml:id="SDZ1-Redna-38-1996-04-18.sp37">
               <speaker>MAG. JANEZ KOCIJANČIČ:</speaker>
               <p>Spoštovani, hvala za besedo. Moje globoko prepričanje je, da delamo zelo veliko
                  napako, ker o tako pomembnem vprašanju nismo sposobni opraviti tisto, kar bi
                  opravil vsak demokratično strukturiran narod, to se pravi, da bi v predhodnih
                  postopkih stališče do  te mere uskladili, da bi lahko prišli do neke stopnje
                  konsenza. Stvar je bila na dobri poti, morda je še na dobri poti, ampak mi vedno
                  prehitevamo sami sebe in v tem smislu pač nosi za to odgovornost vladajoča
                  koalicija, ki ji je očitno do tega, da danes in na tem mestu o tem odločamo. Jaz
                  se ne mislim odločiti in mislim, da tudi drugi poslanci Združene liste. Z
                  obstrukcijo bomo pa ocenili, da zakon v tej svoji obliki, kot je predložen v prvo
                  branje, ni primerna osnova za to, da se Vlado zadolži, da ga pripravi za drugo
                  branje.</p>
               <p>V tehtnem razmisleku o tem, ali bi naj  se jaz sam ali pa stranka, ki jo vodim,
                  vrnila v koalicijo, je pa povsem jasno, da za to ne vidimo nobenih razlogov. Ko
                  smo pa iz koalicije šli, pa nismo vstopili v nobeno drugo koalicijo in tudi nobeni
                  drugi koaliciji nismo nič dolžni.</p>
            </sp>
            <sp xml:id="SDZ1-Redna-38-1996-04-18.sp38">
               <speaker>PODPREDSEDNIK DR. LEV KREFT:</speaker>
               <p>Hvala lepa. Svoj glas bo obrazložil gospod Jožef Kopše.</p>
            </sp>
            <sp xml:id="SDZ1-Redna-38-1996-04-18.sp39">
               <speaker>JOŽEF KOPŠE:</speaker>
               <p>Zaradi nerazumevanja Vlade in vladne koalicije v tem parlamentu prihaja do tega,
                  da ne moremo dobro izdelati predlogov, da skoraj polovica poslancev, se pravi
                  polovica predstavnikov ljudi, ki so nas izvolili, ne more izraziti svojega mnenja
                  in sodelovati pri teh stvareh, zaradi vsega tega, gospe in gospodje, bo moj glas
                  negativen, ali ga pa ne bo. Mislim, da je bilo izrečenih dosti, mogoče tudi v
                  jezi, hudih besed. Posledice bodo res težke. Težke bodo za vse, tudi za tiste,
                  gospe in gospodje, ki bi lahko  pri zadnjem glasovanju za nekaj časa prestavili,
                  prisilili Vlado, da bi storili to, ampak so se raje udeležili tiskovne konference
                  o referendumu o volitvah in ravno ti glasovi so manjkali. Hvala lepa.  </p>
            </sp>
            <sp xml:id="SDZ1-Redna-38-1996-04-18.sp40">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo obrazložiti svoj glas. Ugotavljam, da ne in dajem predlog
                  sklepa na glasovanje. Prosim, da ugotovimo sklepčnost! <stage>(38
                     prisotnih.)</stage> Ponovno vas prosim, da ugotovimo sklepčnost! <stage>(39
                     poslancev.)</stage></p>
               <p>Tretjič vas prosim, da ugotovimo sklepčnost! Še vedno ugotavljamo sklepčnost!
                     <stage>(39 prisotnih.)</stage> Ugotavljam, da Državni zbor ni sklepčen in ne
                  more odločati. Glede na to, da sta bili napovedani dve obstrukciji pri samih
                  obrazložitvah glasu, bomo sejo nadaljevali ob 14.00 uri in potem seveda vsake
                  toliko časa ponovno, če ne bo že dosežena sklepčnost. Hvala lepa!</p>
            </sp>
            <stage type="time">(Seja je bila prekinjena ob 12.47 uri in se je nadaljevala ob 14.18
               uri.)</stage>
            <sp xml:id="SDZ1-Redna-38-1996-04-18.sp41">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje,
                  Državni zbor nadaljuje z delom. Prosim, da ugotovimo prisotnost v dvorani! Še
                  vedno ugotavljamo prisotnost! V dvorani je 55 poslank in poslancev. Državni zbor
                  je torej sklepčen in lahko odloča.</p>
               <p>Vračamo se k 31. točki dnevnega reda - predlog zakona o lastninskih in drugih
                  stvarnih pravicah. Na glasovanje dajem prvi sklep matičnega delovnega telesa:
                  Predlog zakona o lastninskih in drugih stvarnih pravicah, prva obravnava, je
                  primerna podlaga za pripravo zakona za drugo obravnavo. Prosim, da ugotovimo
                  sklepčnost! <stage>(38 prisotnih.)</stage> Ponovno vas prosim, da ugotovimo
                  sklepčnost! <stage>(37 prisotnih.)</stage> Tretjič vas prosim, da ugotovimo
                  sklepčnost! <stage>(39 prisotnih.)</stage></p>
               <p>Državni zbor ni sklepčen, torej ne more odločati, zato bomo sejo nadaljevali ob
                  tretji uri.</p>
            </sp>
            <stage type="time">(Seja je bila prekinjena ob 14.21 uri in se je nadaljevala ob 15.10
               uri.)</stage>
            <sp xml:id="SDZ1-Redna-38-1996-04-18.sp42">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje,
                  Državni zbor nadaljuje z delom. Seveda pa najprej prosim, da ugotovimo prisotnost
                  v dvorani. Ugotovimo sklepčnost! V dvorani je 54 poslank in poslancev, torej je
                  Državni zbor sklepčen in lahko odloča. Glede na to, da iz dosedanjih današnjih
                  dogajanj menim, da razrešitev nesklepčnosti pri glasovanju o 1. točki stališč in
                  sklepov matičnega delovnega telesa pri 31. točki dnevnega reda ni proceduralno
                  vprašanje, ampak je vprašanje, ki je izven moči procedure, predlagam Državnemu
                  zboru, da zdaj preidemo na 32. točko dnevnega reda, medtem ko 31. točko
                  obravnavamo naprej oziroma poizkusimo obravnavati naprej jutri. Ta predlog, da
                  preidemo na 32. točko dnevnega reda, torej na predlog zakona o postopku za
                  ustanovitev občin ter za določitev njihovih območij, ki je naslednji in smo ga
                  tako najavili tudi zjutraj, dajem na glasovanje. Gre za proceduralni predlog.
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo ta predlog sprejeli.</p>
               <p>Prehajam na <title>32. TOČKO DNEVNEGA REDA - DRUGA OBRAVNAVA PREDLOGA ZAKONA O
                     POSTOPKU ZA USTANOVITEV OBČIN TER ZA DOLOČITEV NJIHOVIH OBMOČIJ</title>.
                  Predlog zakona je v obravnavo zboru predložila Vlada Republike Slovenije. Želi
                  predstavnik Vlade besedo? Izvolite, besedo ima gospoda Boštjan Kovačič.</p>
            </sp>
            <sp xml:id="SDZ1-Redna-38-1996-04-18.sp43">
               <speaker>MAG. BOŠTJAN KOVAČIČ:</speaker>
               <p>Spoštovani predsedujoči, cenjene poslanke in poslanci! Poizkušal bi kratko
                  obrazložiti predlog zakona o postopku za ustanovitev občin ter določitev njihovih
                  območij v drugi obravnavi. Ob prvi obravnavi predloga zakona v postopku za
                  ustanovitev občin ter za določitev njihovih območij, ki jo je Državni zbor
                  Republike Slovenije opravil na 35. seji, 24. oktobra lansko leto, je bilo
                  predloženo besedilo sprejeto kot primerna podlaga za pripravo zakona za drugo
                  obravnavo. Stališča in sklepi Državnega zbora ter mnenje Sekretariata za
                  zakonodajo in pravne zadeve so bili upoštevani na naslednji način.</p>
               <p>Prvič. Predlagatelj je preučil ustreznost naslova predloga zakona in ugotovil, da
                  naslov ustreza njegovi vsebini. Predloženi zakon ureja redni postopek
                  ustanavljanja občin v že reformiranem sistemu lokalne samouprave, torej postopek
                  za spremembo območij lokalnih skupnosti, ustanovljenih na podlagi zakona o lokalni
                  samoupravi in zakona o ustanovitvi občin ter o določitvi njihovih območij. Do
                  sedaj je postopek za ustanovitev občin ter za določitev njihovih območij urejal
                  zakon o referendumu za ustanovitev občin, katerega funkcija pa je bila le ureditev
                  prehoda iz prejšnje ureditve komunalnega sistema v nov sistem lokalne
                  samouprave.</p>
               <p>Drugič. Ugotovljeno je bilo, da 1. člena predloga zakona ni mogoče črtati in je
                  zato dopolnjen drugi odstavek 1. člena predloga zakona, tako da je s tem
                  dopolnilom zajeta celotna vsebina zakona. Črtanje 1. člena ni mogoče, ker predlog
                  zakona ne ureja celotnega postopka ustanovitve oziroma preoblikovanja občin, kot
                  ga napoveduje naslov zakona, temveč le v dopolnilu navedeni del postopka.</p>
               <p>Tretjič. Ni bilo mogoče spremeniti oziroma prečistiti 2. člena zakona. Določba 2.
                  člena se navezuje na 15. člen zakona o lokalni samoupravi, ki opredeljuje primere
                  preoblikovanja občin.</p>
               <p>Četrtič. Dopolnjeno besedilo 5. člena je prenešeno v poglavje Prehodne in končne
                  določbe kot 40. člen. Ta določba omogoča, da se v posamičnih primerih v prehodnem
                  obdobju do rednih volitev v občinske svete v decembru 1998 ustanovijo oziroma
                  preoblikujejo občine tudi izven roka, določenega v prvem odstavku 4. člena
                  predloga zakona. Predlagatelj meni, da oblikovanje posebnih meril za prednostno
                  obravnavo posameznih predlogov za preoblikovanje občin ni potrebno vgrajevati v
                  prehodno določbo.</p>
               <p>Šestič. Stališča Državnega zbora, naj bi se v predlogu zakona v četrtem odstavku
                  10. člena <stage>(zdaj 9. člen)</stage> jasneje precizirali razlogi za možno
                  izjemo ustanovitve občin na območju z manj kot 5.000 prebivalci, predlagatelj ni
                  mogel upoštevati. Predloženi zakon ureja postopek za ustanovitev občine in zato ne
                  more vsebovati materialnih določb, ki so predmet zakona o lokalni samoupravi.
                  Sicer pa menimo, da je potrebno izjeme, ki jih omogoča drugi odstavek 13.a člena
                  zakona o lokalni samoupravi, obravnavati posamično od primera do primera.</p>
               <p>Naslednjič. V posamičnih primerih je pristojnost Državnega zbora, da se odloči za
                  ustanovitev oziroma preoblikovanje občin zaradi uskladitve z zakonitimi in
                  ustavnimi pogoji. Razlogov za takšno odločitev ni mogoče precizirati s
                  postopkovnim zakonom. Pogoji za ustanovitev občin so določeni z ustavo in zakonom.
                  Predlagatelj ni mogel upoštevati stališča Državnega zbora k 27. členu, zdaj 26.
                  člen. Ta določba ni prehodnega značaja, ampak je nujni rezultat narave
                  posvetovalnega referenduma. Zato se predlagatelj ne strinja, da bi drugi odstavek
                  tega člena prenesli v prehodne določbe.</p>
               <p>In zadnjič. Delno je predlog posebnega obravnavanja preoblikovanja občin, v
                  katerih so bili rezultati izvedenih referendumov pred prvim oblikovanjem občin
                  pozitivni, upoštevan v 40. členu prehodnih določb, prej 5. člen, po katerem lahko
                  Državni zbor v času do naslednjih rednih volitev v občinske svete izvede postopek
                  o posameznem predlogu za ustanovitev občine oziroma za spremembe njenega območja,
                  to pa ne pomeni, da je mogoče preskočiti kakšno fazo postopka, ki ga predpisuje
                  zakon. Prvi referendumi so bili razpisani za drugačna območja in drugačno število
                  območij in v drugih razmerah. Sedanja preoblikovanja pa se bodo dogajala že na
                  območjih novih občin.</p>
               <p>Na koncu še o amandmajih Vlade, ki jih je k predlogu zakona oblikovala. Gre za
                  amandmaje k 9., 23., 38. in 39. členu. Amandmaji so oblikovani zaradi odločbe
                  Ustavnega sodišča, s katero v 2. točki izreka določeno, da 19. in 16. člena zakona
                  o lokalni samoupravi nista v skladu z ustavo, v kolikor ne določata, da zakon
                  določi ime in sedež občine po prej opravljenem referendumu, s katerim se ugotovi
                  volja prebivalcev. V 3. točki odločbe pa je Ustavno sodišče ugotovilo, da zakon o
                  lokalni samoupravi ni v skladu z ustavo, kolikor ne določa postopkov in kriterijev
                  za določitev ali spremembo imena in sedeža občine. Odločba Ustavnega sodišča se
                  nanaša tudi na zakon o postopku za ustanovitev občin ter za določitev njihovih
                  območij, ki je v postopku druge obravnave.</p>
               <p>Postopek za spremembo imena in sedeža občine je predmet in vsebina tega zakona in
                  ne zakona o lokalni samoupravi. Kriteriji za določitev ali spremembo imena in
                  sedeža občine ne sodijo v postopkovni zakon, ampak bodo opredeljeni v spremembah
                  in dopolnitvah zakona o lokalni samoupravi. Hvala lepa.</p>
            </sp>
            <sp xml:id="SDZ1-Redna-38-1996-04-18.sp44">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnavala Komisija za lokalno samoupravo kot
                  matično delovno telo. Prosim poročevalko odbora, da predstavi mnenje komisije o
                  predlogu zakona. Besedo ima gospa Breda Pečan, izvolite.</p>
            </sp>
            <sp xml:id="SDZ1-Redna-38-1996-04-18.sp45">
               <speaker>BREDA PEČAN:</speaker>
               <p>Hvala lepa. Komisija za lokalno samoupravo je predlog zakona o postopku za
                  ustanovitev občin ter za določitev njihovih območij v drugi obravnavi obravnavala
                  na kar treh sejah, in sicer na 82. seji je obravnavala zakon v celoti ter sprejela
                  sklep, da je primerna podlaga za drugo obravnavo ter potem na naslednjih dveh
                  sejah obravnavala in odločala o svojem stališču do posameznih amandmajev. Menim,
                  da v pregledu amandmajev sedaj ni več niti enega amandmaja, ki ne bi bil zajet v
                  pregledu amandmajev, tako da upam, da bo tokrat pregled kompleten. Kod drugo bi
                  povedala, da je komisija obravnavala tudi predlog sklepa, po katerem naj bi zakon
                  vrnili v prvo branje, vendar ta sklep pozneje ni bil sprejet. Povem to zato, ker
                  dejansko Vlada pri pripravi predloga za drugo obravnavo ni upoštevala nekaterih
                  stališč Državnega zbora in da je sicer nekaj stališč bilo potem skozi amandmaje
                  upoštevanih in popravljenih, vendar pa je dejstvo, da zakon ni bil popolnoma
                  korektno pripravljen v skladu s Poslovnikom Državnega zbora. Tudi Vlada je
                  pripravila nekaj dodatnih amandmajev, ki so v skladu z odločbo Ustavnega sodišča
                  in predlagam poslankam in poslancem, da amandmaje, ki jih je komisija potrdila,
                  tudi izglasujejo. Hvala.</p>
            </sp>
            <sp xml:id="SDZ1-Redna-38-1996-04-18.sp46">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Prehajamo torej na obravnavo in odločanje o posameznih
                  členih predloga zakona. Najprej pa seveda predlagam, da sprejmemo proceduralni
                  sklep, da bomo o vseh tistih členih, h katerim ni bil vložen noben amandma,
                  glasovali ob koncu obravnave skupno. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je proceduralni sklep sprejet.</p>
               <p>Dajem v obravnavo 4. člen in amandma, ki ga imate v pregledu amandmajev z dne 10.
                  aprila 1996. V tem pregledu amandmajev so vsi oddani amandmaji k temu zakonu. K 4.
                  členu pa se amandma glasi: prvi stavek drugega odstavka 4. člena se spremeni,
                  tako, da se glasi: <q>"Postopek iz 14. člena tega zakona začne Državni zbor najmanj
                  eno leto pred rokom, ki je z zakonom o lokalnih volitvah določen kot prvi rok za
                  razpis rednih volitev v občinske svete"</q>. Predlagatelj je Komisija za lokalno
                  samoupravo, Vlada amandma podpira. Želi kdo besedo? Ugotavljam, da ne in dajem ta
                  amandma na glasovanje. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje 4. člen v celoti. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(37 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo in na glasovanje 7. člen ter pet amandmajev, ki jih imate v
                  pregledu. Prvi: v drugi vrstici prve alinee se za besedo <q>"občinski"</q> vstavita
                  besedi <q>"oziroma mestni"</q>. Predlagatelj je poslanska skupina Slovenske nacionalne
                  desnice, komisija in Vlada amandmaja ne podpirata. Drugi: v drugi vrstici druge
                  alinee se za besedo <q>"občinski"</q> vstavita besedi <q>"oziroma mestni"</q>. Predlagatelj je
                  poslanska skupina Slovenske nacionalne desnice, komisija in Vlada amandmaja ne
                  podpirata. Tretji: v drugi vrstici tretje alinee se za besedo <q>"občinski"</q> vstavita
                  besedi <q>"oziroma mestni"</q>. Predlagatelj je poslanska skupina Slovenske nacionalne
                  desnice, komisija in Vlada amandmaja ne podpirata. Četrti: v tretji vrstici četrte
                  alinee se črta pika in dodajo besede <q>"oziroma mestni svet"</q>. Predlagatelj je
                  poslanska skupina Slovenske nacionalne desnice, komisija in Vlada amandmaja ne
                  podpirata. In peti: v 7. členu se za četrto alineo doda nova peta alinea, ki se
                  glasi: <q>"Predlog za izločitev dela občine in njegova priključitev k sosednji občini
                  lahko vloži svet občine na predlog sveta krajevne ali vaške skupnosti oziroma
                  zbora občanov"</q>. Predlagatelj je Komisija za lokalno samoupravo, Vlada amandma
                  podpira. Želi kdo besedo o teh petih amandmajih? Prosim, gospod Sašo Lap,
                  izvolite.</p>
            </sp>
            <sp xml:id="SDZ1-Redna-38-1996-04-18.sp47">
               <speaker>SAŠO LAP:</speaker>
               <p>Hvala za besedo. Spoštovani! To spremembo pač predlagam, ker v zakonu o lokalni
                  samoupravi pač poznamo dve obliki lokalne skupnosti. Prvič občino, čisto navadno,
                  ali mestno občino. S tem amandmajem k 7. členu predlagam rešitev, s katero bi
                  predlog k 7. členu dopolnili skladno z zakonom o lokalni samoupravi, in sicer na
                  ta način, da bi uvedli zaradi večje jasnosti, da se razumemo, zaradi večje
                  jasnosti tudi mestno občino. Znani so primeri, da se hočejo od mestne občine,
                  recimo, odcepiti, tak primer je Šentvid, kot priključiti, v nasprotnem primeru
                  Škofljica. Torej gre hkrati tudi za terminološko uskladitev predloga s predlogom
                  zakona o lokalni samoupravi. In vse te obrazložitve, kot sem sedaj povedal,
                  sledijo v vseh ostalih alineah in tudi k 8. členu. Povsod predlagam, da se
                  dopolni, tako da se napiše <q>"oziroma mestni"</q>,  ne samo občinski. Torej, da je jasna
                  razlika.</p>
            </sp>
            <sp xml:id="SDZ1-Redna-38-1996-04-18.sp48">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ja, prosim, gospod Žarko Pregelj, izvolite.</p>
            </sp>
            <sp xml:id="SDZ1-Redna-38-1996-04-18.sp49">
               <speaker>ŽARKO PREGELJ:</speaker>
               <p>Spoštovani! Glede na že povedano tudi sam ugotavljam, da bo v resnici dikcija tega
                  7. člena zelo pomanjkljiva, če ne bo razširjena tudi z možnostjo, da enako kot
                  ostali občinski svet, tudi mestni svet oziroma svet mestne občine ima možnost
                  predlagati določene postopke pri razdruževanju oziroma nastajanju novih občin.
                  Zavedati se moramo, da med mestnimi občinami nimamo izključno takih občin, ki bi
                  vsebovale zgolj samo mesto in mestno okolico, ampak imamo tudi take mestne občine,
                  ki imajo v svoji sestavi ogromno podeželja, ogromno samostojnih krajev in verjetno
                  bi na ta način, v kolikor bi bil ta člen razumljen zgolj kot člen, ki velja za
                  običajne občine, da se zgolj običajne občine lahko delijo in združujejo, mestne pa
                  ne, verjetno popolnoma zgrešijo svoj namen. Zato podpiram, da se doda tudi mestne
                  občine in s tem mislim, da dobimo korektno rešitev. Hvala lepa.</p>
            </sp>
            <sp xml:id="SDZ1-Redna-38-1996-04-18.sp50">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo h glasovanju.</p>
               <p>Na glasovanje dajem naprej amandma pod točko 1. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(14 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje amandma pod točko 2. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(10 poslancev.)</stage> Je kdo proti? <stage>(25
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>In dajem na glasovanje amandma pod točko 3. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(24
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje še amandma pod točko 4. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje amandma pod točko 5. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje še 7. člen v celoti. Ugotovimo sklepčnost! <stage>(44
                     prisotnih.)</stage> Ponovno vas prosim, da ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo 8. člen in amandma: v sedmi vrstici se za besedo <q>"občinski"</q>
                  vstavita besedi <q>"oziroma mestni"</q>. Predlagatelj je poslanska skupina Slovenske
                  nacionalne desnice. Komisija in Vlada amandmaja ne podpirata. Želi kdo besedo?
                     <stage>(Ne.)</stage></p>
               <p>Dajem ta amandma na glasovanje. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(8 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta amandma ni bi sprejet.</p>
               <p>Dajem na glasovanje 8. člen v celoti. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(35 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo 9. člen in amandma: v 9. členu se doda nov odstavek, ki se
                  glasi: <q>"Predlog za začetek postopka v primerih iz prvega odstavka 2. člena tega
                  zakona mora vsebovati tudi ime in sedež nove občine."</q> Predlagatelj je Vlada.
                  Komisija amandma podpira. Želi kdo besedo? <stage>(Ne.)</stage></p>
               <p>Dajem amandma na glasovanje. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Dajem 9. člen v celoti na glasovanje. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen v celoti sprejeli.</p>
               <p>Dajem v obravnavo 13. člen in amandma: črta se drugi odstavek. Predlagatelj je
                  poslanska skupina Slovenske nacionalne desnice. Komisija in Vlada amandma
                  podpirata. Želi kdo besedo? <stage>(Ne.)</stage></p>
               <p>Dajem amandma na glasovanje. Ugotovimo sklepčnost! <stage>(50
                  prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje 13. člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo 13. člen v celoti sprejeli.</p>
               <p>Dajem v obravnavo 16. člen in amandmaja, od katerih je prvi amandma na amandma:
                  amandma poslanske skupine Socialdemokratske stranke Slovenije k 16. členu se
                  spremeni, tako da se glasi: 16. člen se spremeni tako, da se glasi: <q>"Referendum se
                  izvede po določbah zakona o referendumu in o ljudski iniciativi, ki ureja
                  zakonodajni referendum in postopek za izvedbo referenduma, v kolikor ni s tem
                  zakonom drugače določeno"</q>. Predlagatelj je poslanska skupina Socialdemokratske
                  stranke Slovenije, komisija ne podpira, Vlada nasprotuje. Drugi: 16. člen se
                  spremeni, tako da se glasi: <q>"Referendum se izvede po določbah zakona o referendumu
                  in o ljudski iniciativi, v kolikor ni s tem zakonom drugače določeno"</q>.
                  Predlagatelj je poslanska skupina Socialdemokratske stranke Slovenije, komisija ne
                  podpira, Vlada ne podpira. Želi kdo besedo? Gospod Drago Šiftar, izvolite.</p>
            </sp>
            <sp xml:id="SDZ1-Redna-38-1996-04-18.sp51">
               <speaker>DRAGO ŠIFTAR:</speaker>
               <p>Jaz bi zelo na kratko obrazložil to zadevo. Mislim, da je smiselno, da ta amandma
                  podprete. Če bom čisto praktičen, saj referendum razpiše Državni zbor. Razpiše ga
                  takrat, ko ugotovi, da so zadovoljeni vsi pogoji za razpis referenduma in mislim,
                  da takrat nima smisla več razpisovati poizvedovalni referendum, posebej še, če
                  vemo, da imamo izkušnje iz prejšnjega obdobja, ko smo lokalno skupnost kot tako
                  postavljali, kaj smo naredili, koliko težav, koliko problemov, tudi mogoče tega,
                  da moramo danes o tem zakonu razpravljati prav zaradi tega, da smo najprej
                  referendume razpisali, potem, ko se je pokazalo, da je volja ljudi drugačna, kakor
                  si mi želimo tukaj, potem smo to prekvalificirali v poizvedovalni referendum in še
                  danes je marsikje velik nemir, ker ni bila volja ljudi upoštevana. Se pravi, še
                  enkrat, ko so pogoji izpolnjeni, ko mi referendum dovolimo, potem to mora biti
                  zakonodajni referendum in odločitev ljudi dokončna. Hvala.</p>
            </sp>
            <sp xml:id="SDZ1-Redna-38-1996-04-18.sp52">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Maks Sušek. Izvolite.</p>
            </sp>
            <sp xml:id="SDZ1-Redna-38-1996-04-18.sp53">
               <speaker>MAKS SUŠEK:</speaker>
               <p>Spoštovane kolegice in kolegi! Tu gre za bistveno vprašanje, pri katerem se
                  večkrat razhajamo, predvsem v komisiji in tudi v Državnem zboru. Mislim, da skoraj
                  ne bi bila več potrebna dilema, ali referendum poizvedovalne narave ali drugačne
                  in o tem je pravzaprav že odločitev. Mi imamo vso dosedanjo zakonsko podlago tako,
                  da o tem preprosto ne moremo več in ni racionalno, da bi sploh drugače odločali,
                  kot je v zakonskem predlogu tudi predloženo, kajti. Če bi sprejeli takšen amandma,
                  kot ga predlaga ta poslanska skupina, potem bi prišli v kolizijo z ustavnim
                  zakonom in ne zakon bi bil zakon konsistenten. Prišel sem pa zaradi tega sem, ker
                  bo več takih amandmajev vloženih, ki nimajo ustavne zakonske podlage več. Mi smo o
                  tem imeli že veliko razprav Državnem zboru in zato sem proti temu amandmaju.</p>
            </sp>
            <sp xml:id="SDZ1-Redna-38-1996-04-18.sp54">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Breda Pečan.</p>
            </sp>
            <sp xml:id="SDZ1-Redna-38-1996-04-18.sp55">
               <speaker>BREDA PEČAN:</speaker>
               <p>Hvala lepa. Sama bom glasovala proti temu amandmaju, pa ne zaradi tega, ker menim,
                  da ta referendum, na katerem naj bi se prebivalci odločali o območju svoje občine
                  oziroma o ustanovitvi svoje občine, naj ne bi bil zavezujoč za zakonodajno telo,
                  ampak zato, ker je pač že Ustavno sodišče enkrat razsodilo o tem vprašanju in
                  reklo, povedalo tudi Državnemu zboru, ne samo tistim, ki so ustavne spore
                  sprožili, da je ta referendum posvetovalne narave in zato, žal, v ta zakon takega
                  določila, mislim, da ne moremo zapisati. Pač pa mislim, da je v tem zakonu nekaj
                  drugega zelo pomembno: sosledje dejanj Državnega zbora je tako, da ne glede na to,
                  ali je zapisano, da je rezultat referenduma posvetovalni ali zavezujoč, da mora
                  Državni zbor, če količkaj da na svoje ime in svojo čast, ko bodo prebivalci
                  odločili pozitivno o posamezni stvari, odločiti tako, kot se bodo prebivalci
                  odločili. Zakaj? Zaradi tega, ker bo Državni zbor odločil o tem, na katerem
                  območju bo referendum izveden, območje bo pa določil na osnovi 13. in 13.a člena
                  zakona in zato ne bo mogel iti mimo tega, da bo območje izpolnjevalo pogoje iz
                  zakona in ustave. To se pravi, če bo prvič odločil, da se na določenem območju
                  lahko izvede referendum in bo potem referendum pozitiven, potem prav gotovo ne
                  more biti drugače, kot da bo tudi s spremembo zakona o določitvi občin in njihovih
                  območij odločil tudi v skladu z izidom referenduma. Hvala.</p>
            </sp>
            <sp xml:id="SDZ1-Redna-38-1996-04-18.sp56">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Drago Šiftar, potem gospod Žarko Pregelj in pa
                  gospod Janez Podobnik.</p>
            </sp>
            <sp xml:id="SDZ1-Redna-38-1996-04-18.sp57">
               <speaker>DRAGO ŠIFTAR:</speaker>
               <p>Najprej bi o tem, o časti pa o ponosu tega zbora, katerega sem sam član. Zdaj ne
                  morem govoriti v nekem slabem smislu, ampak bodimo pošteni in potem vsaj povejmo
                  zaradi tehnologije, kako smo prejšnji zakon o lokalni skupnosti sprejemali, v
                  časovni stiski, hitrem postopku ali kakorkoli; napravili smo nekaj ali pa precej
                  nečastnih dejanj, če ne namerno, potem pa zaradi časovne presije.</p>
               <p>Samo enkrat bi še rad poudaril, jaz imam tam celo obrazložitve pa tudi razlago, da
                  tole ne drži prav tako, kar sta, recimo, vidva z Maksom in predsednik in
                  podpredsednik razlagala zdaj tu, ampak mislim, da nima smisla, če ste se tako
                  odločili. Jaz bi rad povedal eno stvar. Referendum ne bo razpisan, Državni zbor ga
                  ne bo razpisal prej, dokler ne bodo zagotovljeni pogoji. Se pravi potem, če so
                  pogoji zagotovljeni za nastanek občine, je smiselno, da ta referendum, če je
                  pozitiven po vseh pravilih igre, da je zavezujoč. Pravim, ni sploh opcije, ker ga
                  mi prej ne bomo prej razpisali, če damo kaj na svojo čast in ne samo na našo čast,
                  ampak tudi na strokovnost tega Državnega zbora. Zaradi tega mislim, da je ta
                  amandma na amandma smiseln.</p>
            </sp>
            <sp xml:id="SDZ1-Redna-38-1996-04-18.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik. Gospod Žarko Pregelj je rekel, da
                  ste bili pred njim, jaz ne vem, ali časovno ali hierarhično, ampak v vsakem
                  primeru imate besedo.</p>
            </sp>
            <sp xml:id="SDZ1-Redna-38-1996-04-18.sp59">
               <speaker>JANEZ PODOBNIK:</speaker>
               <p>Hvala za besedo. Pri tej temi oziroma na to temo je bilo že veliko govora, ko smo
                  oblikovali meje in velikost naših sedanjih občin. Takrat je bilo zelo veliko
                  govora o sintagmi, kot smo rekli, volje ljudi. Jaz ne bi rad na to temo
                  nadaljeval, res pa je, in to je izkušnja, tudi moja osebna izkušnja, ker sem kar
                  dosti na terenu. V tistih krajih, kjer so ljudje resnično želeli svojo občino, pa
                  tudi če ni imela vseh kriterijev, ki jih je zakon določal, te občine sedaj zelo
                  dobro živijo. To so občine med 2 in 4.000 prebivalci in mnoge so resnično zelo
                  dobre občine, dobra klima. Ampak to je samo izkušnja, to ni tema te
                  zakonodaje.</p>
               <p>Imam pa vprašanje za predstavnika sekretariata, če mi lahko na to odgovori. Jaz se
                  strinjam. Prvi amandma pod točko 1 je pač - jaz bi ga z veseljem podprl. Ampak
                  zavedam se, da se je Ustavno sodišče v svoji odločbi odločilo tako kot se je in je
                  pač to treba spoštovati. Ali je pa drugi amandma, ki pravi, referendum se izvede
                  po določbah zakona o referendumu in ljudski iniciativi, v kolikor ni s tem zakonom
                  drugače določeno, v nasprotju z odločbo Ustavnega sodišča? Jaz mislim, da ni.
                  Torej, bi potem ta amandma lahko sprejeli. Hvala.</p>
            </sp>
            <sp xml:id="SDZ1-Redna-38-1996-04-18.sp60">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Žarko Pregelj.</p>
            </sp>
            <sp xml:id="SDZ1-Redna-38-1996-04-18.sp61">
               <speaker>ŽARKO PREGELJ:</speaker>
               <p>Spoštovani! Glede na odprto dilemo, kaj je pravilneje, da se razpiše pri
                  ustanavljanju nove občine zakonodajni referendum ali posvetovalni referendum, je v
                  bistvu skorajda podobno, kot če bi se prepirali, kaj je bilo prej, ali jajce ali
                  kokoš in tako naprej. Dejstvo je, da kadar Državni zbor dobi tudi na podlagi tega
                  zakona vse ustrezne pobude za ustanovitev določene občine, lahko razpiše, že
                  preden izda zakon, torej, preden začne prvo obravnavo, že zakonodajni referendum.
                  Lahko bi ga, saj končni namen tega dejanja je le oblikovanje zakona, s katerim bo
                  ustanovljena nova občina. Jasno je, da ravno tako lahko, sploh v primeru, ki smo
                  ga poznali in je bil po svoje zelo kampanjski, je bilo smiselno organizirati
                  posvetovalne referendume, ker je Državni zbor le rabil določeno informacijo
                   državljanov, da je lažje pripravil zakon. Jasno je, da v principu ne more biti
                  nobene ovire, da tudi že takrat, ko se opravi posvetovalni referendum in ko je
                  tudi že narejen zakon oziroma ko se obravnava zakon o ustanovitvi posamezne občine
                  ali združitvi več občin, da ni nobene ovire, da se takrat ne sproži zakonodajni
                  referendum na podlagi zakona o referendumu. Potrebno je dobiti ali odločitev
                  Državnega zbora, se pravi poslanec predlaga, Državni zbor sprejme, ali tretjine
                  poslancev Državnega sveta, ali 40.000 volilcev. No, in tukaj je problem. V kolikor
                  volivci ne zmorejo zbrati toliko podpisov, in verjetno jih ne, če gre za majhne
                  občine, ostanejo brezpravni. In tukaj je sedaj ključni problem tega, da v kolikor
                  zapišemo v zakon, da je dovolj posvetovalni referendum in potem odloča zbor,
                  vzamemo tej majhni skupnosti volivcev, ki lahko šteje samo nekaj tisoč ljudi,
                  tisto možnost, ki jim jo sicer ustava formalno nudi. Tukaj je v bistvu srž tega
                  problema, zato verjetno bomo težko zapisali v ta zakon, da je možno tudi zgolj na
                  pobudo oziroma na zahtevo določenega območja razpisati zakonodajni referendum,
                  kajti potem bi bili v nasprotju z ustavo. Lahko pa predvidimo v postopku
                  zakonodajni referendum in s tem zadevo v bistvu rešimo. Kajti pri zakonodajnem
                  referendumu, če se zbor sam odloči, da ga bo razpisal, je odločitev na referendumu
                  za zbor obvezujoča, pri posvetovalnem pa ne. Glede na to, da gre za direktno
                  določanje pravic posameznih državljanov, posameznih območij, sam osebno se bolj
                  nagibam k zakonodajnemu referendumu. Hvala lepa.</p>
            </sp>
            <sp xml:id="SDZ1-Redna-38-1996-04-18.sp62">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Breda Pečan, potem pa še Jana Primožič.</p>
            </sp>
            <sp xml:id="SDZ1-Redna-38-1996-04-18.sp63">
               <speaker>BREDA PEČAN:</speaker>
               <p>Hvala lepa. Jaz bi samo tukaj dvome o tem redu sama pri sebi razčistila. To, kar
                  je sedaj kolega Žare Pregelj govoril, je sicer zelo duhovit način razmišljanja o
                  povezavi zakona o postopku za ustanovitev občin in določitvi njihovih območij in
                  zakona o referendumu in ljudski iniciativi. Jaz moram sedaj zelo jasno vprašati
                  tiste, ki v tej dvorani lahko kaj o tem rečejo, ali je možno, da se, dajmo reči
                  temu, splošni zakon, ki se nanaša na ljudsko iniciativo oziroma ne neposredno
                  demokracijo, uporablja v zvezi s specialnim zakonom, ki se nanaša na ustanavljanje
                  občin in v zvezi s katerim je pri odločanju o zakonu o lokalni samoupravi Ustavno
                  sodišče že razsodilo, se pravi, pri drugem splošnem zakonu že razsodilo, da je ta
                  referendum posvetovalni. Torej ta dilema se zna pojaviti v tem Državnem zboru s 30
                  podpisi poslancev in s pobudo za zakonodajni referendum, kar mislim, da ne gre.
                  Torej tukaj mislim, da bo treba že kar danes in tukaj reči, ne odločiti, ker o tem
                  verjetno ne moremo odločati mi, ampak reči, kaj bi pravzaprav po logiki stvari
                  sledilo. Hvala.</p>
            </sp>
            <sp xml:id="SDZ1-Redna-38-1996-04-18.sp64">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Jana Primožič. Za besedo se je javil tudi gospod
                  Milan Baškovič in pa gospod Žarko Pregelj.</p>
            </sp>
            <sp xml:id="SDZ1-Redna-38-1996-04-18.sp65">
               <speaker>JANA PRIMOŽIČ:</speaker>
               <p>Hvala lepa za besedo. Spoštovane poslanke in poslanci! Zavedam se, da je
                  referendum zelo resna zadeva in na žalost v zadnjem času preveč izrabljen. Voljo
                  referenduma je na vsak način treba spoštovati, vendar je pred nami vprašanje, ki
                  je lahko tudi negativno. Če ljudi na nekem območju vprašamo, ali ste za to, da se,
                  recimo, ustanovi na tem območju občina in</p>
               <p>je odgovor jasen, takrat je verjetno tudi dolžnost Državnega zbora, da to voljo
                  izpolni. Če pa se ljudje na referendumu odločijo, da ne želijo nove občine, kaj pa
                  takrat? Takrat je pa treba dati Državnemu zboru možnost, da se odloči tudi
                  drugače, se pravi, ljudi z nekega območja, ki se niso odločili za to referendumsko
                  vprašanje, je treba uvrstiti v neko drugo občino in to mislim, da je tista stvar,
                  na podlagi katere ne moremo podpreti tega amandmaja, ki želi ta referendum
                  uvrstiti pod zakonodajni referendum, kar seveda pomeni, da se ta volja na vsak
                  način mora odražati v zakonu. Hvala lepa.</p>
            </sp>
            <sp xml:id="SDZ1-Redna-38-1996-04-18.sp66">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Milan Baškovič. Izvolite.</p>
            </sp>
            <sp xml:id="SDZ1-Redna-38-1996-04-18.sp67">
               <speaker>MILAN BAŠKOVIČ:</speaker>
               <p>Hvala lepa. Gospod Janez Podobnik me je posebej vprašal glede sprejemljivosti
                  amandmaja pod številko 2, ki govori, če sem prav razumel, gre za tega, da se
                  izvede po določbah zakona o referendumu in ljudski iniciativi, v kolikor ni s tem
                  zakonom drugače določeno, da se izogne zakonodajnemu referendumu, ki je prej, v 1.
                  točki omenjen. Tu bi moral reči tole, da taka določba nič ne rešuje, ker nič ne
                  pove. Zakon o referendumu in o ljudski iniciativi kar tako, kot se tukaj citira,
                  ima najmanj štiri vrste referendumov. Ima posvetovalnega, ki je tukaj v 14. členu
                  posebej omenjen, se pravi, to ima nek pomen, da se pove, kakšna je kvalifikacija;
                  ima predhodni zakonodajni, ima naknadni zakonodajni, ima ustavni itn. To so vsi
                  referendumi in če se kar govori po zakonu o referendumu, mislim, ni definirano,
                  kaj se hoče s tem povedati.  To bi potem veljalo samo, da bi šlo za postopek po
                  tem zakonu in nič več. Imamo pa že v tem zakonu, ki ga danes obravnavamo, nekatere
                  posebne določbe glede tega referenduma in tukaj je ta norma v 16. členu, ki ima ta
                  pomen, da reče, v kolikor ni ta zakon posebej določil, se uporabljajo potem tista
                  pravila, kar je čisto racionalno in po moje logično, tako da ta drugi amandma pod
                  točko 2 je s tega vidika popolnoma pomanjkljiv in nedoločen in s tega vidika ni
                  dodelan tako, da bi kaj koristil.</p>
               <p>Kar zadeva pa prvi amandma, ki se ozira na zakonodajni referendum kot eno od oblik
                  s tendenco, da se potem tudi ta zakonodajni referendum jemlje kot kriterij glede
                  obveznosti itn., je bilo pa že dovolj govora in bi samo ponovil to, da je v ustavi
                  in potem dvakrat po Ustavnem sodišču v odločbah in obrazložitvah striktno in jasno
                  rečeno, da je ustava imela v mislih, ko je govorila o tem referendumskem
                  predhodnem izjasnjevanju, da gre za posvetovalni tip referenduma. Tu ni nobenega
                  dvoma. Dvakrat je bilo to, tudi na Ustavnem sodišču preverjeno, tudi pri nas so
                  morali potem zakon že enkrat popraviti zaradi tega, ker smo šli nekoliko preveč v
                  to smer. Je pa Ustavno sodišče v teh obrazložitvah na koncu vendarle reklo to, da
                  bi glede na značaj referenduma sicer, glede na demokratičnost naše družbe, da je
                  Državni zbor smiselno prekoračil pooblastila in smisel ustave in zakona, če pa ne
                  bi sledil referendumu, ki je popolnoma pokril pogoje in tudi rezultat bi bil temu
                  primeren, če seveda tak referendum ne bi prizadejal interesov sosednjih območij,
                  kjer bi verjetno lahko prišlo do navzkrižja. Hvala lepa.</p>
            </sp>
            <sp xml:id="SDZ1-Redna-38-1996-04-18.sp68">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Žarko Pregelj.</p>
            </sp>
            <sp xml:id="SDZ1-Redna-38-1996-04-18.sp69">
               <speaker>ŽARKO PREGELJ:</speaker>
               <p>Spoštovani! No, zadnjemu pojasnilu Baškoviča bi praktično težko kaj dodali, kajti
                  res je tako, da je takrat Ustavno sodišče ugotovilo, da je dikcija, ki je v ustavi
                  v 139. členu, v tretjem odstavku, najbližja predhodnemu oziroma posvetovalnemu
                  referendumu. Govori pač o tem, da se občina ustanovi z zakonom po prej opravljenem
                  referendumu. Torej, bistvo je, <q>"prej opravljen"</q>. Prej opravljeni je pa vsekakor
                  posvetovalni, kajti tudi v samem zakonu je jasno določeno, da se ga lahko uporabi
                  na celotnem območju države ali na določenem ožjem območju, kadar vprašanje zadeva
                  samo prebivalce tega ožjega območja. In je ravno 27. člen zakona o referendumu
                  dobesedno napisan na kožo takemu poizvedovanju volje občanov oziroma državljanov.
                  Jasno pa je, da je tudi moje opozorilo popolnoma tehtno in kaže kvečjemu na
                  določeno pomanjkljivost, ki jo ima naša ustava oziroma kaže v bistvu na drugačne
                  možnosti, ki se bodo zdaj postavile pred nas.</p>
               <p>Mi se moramo zavedati, da je bilo obdobje, ko so se občine ustanavljale, v resnici
                  dokaj vprašljivo. Če se spominjamo, smo imeli več variant, 100, 300, 400 in tako
                  naprej, na pamet govorim, možnih občin na ozemlju Slovenije in so bili
                  posvetovalni referendumi še kako potrebni. Toda, v kolikor bi predvideli, da bi
                  bilo pri sedanjem načinu, ko so občine le nekje že ustanovljene in bo prihajalo le
                  do delnih sprememb na posameznih območjih, kljub vsemu prav, da Državni zbor veže
                  svojo odločitev na odločitev tega ožjega interesnega območja. Zavedati se je
                  treba, da drugi odstavek 139. člena ustave, zelo jasno pove, da območje občine
                  obsega več naselij, ki so povezana s skupnimi potrebami in interesi prebivalcev.
                  Torej, so le pomembne predvsem skupne potrebe in interesi prebivalcev. In zame je
                  to tisto temeljno. In verjetno lahko Državni zbor posega samo v tistem primeru,
                  kadar tudi sicer zakon in ustava govorita o neskladju z ustavo oziroma z nekimi
                  drugimi pogoji, tako da pri ugotavljanju volje bi bil ravno tako primeren
                  zakonodajni referendum, saj ta ima ravno tako fazo oziroma možnost, da se ga
                  obravnava kot predhodnega ali pa naknadnega. Zbor, glejte, je pri tem popolnoma
                  prost, zbor kot tak, zbor se lahko odloči, da opravi tudi predhodni referendum in
                  ne bo kršil ustave. Lahko se odloči, da bo opravil naknadni referendum in ne bo
                  kršil ustave. Toda ta skupina državljanov ali občanov pa nima te možnosti, da bi
                  bila zaščitena, kadar želi, da se njena volja uveljavi. To je tisto razmerje, ki
                  je v tem primeru problematično. In problematično je točno pri določenem številu.
                  Se pravi, če ima neka skupnost manj kot 40.000 prebivalcev, kar je pa ogromno,
                  40.000 je na primer ena največjih občin v Sloveniji, koprska, se pravi, vsa
                  območja, ki so manjša, nimajo možnosti zahtevati referenduma. V tem je problem, v
                  tem je v bistvu luknjičavost tega sistema in dejansko ne daje lokalni samoupravi
                  tistega</p>
               <p>bistva, ki bi ga morala dati.</p>
               <p>Lokalna samouprava je uprava, torej je uprava ob državni upravi, sicer v okviru
                  obstoječe zakonodaje, toda ima določeno avtonomijo ravno na podlagi uresničevanja
                  skupnih potreb in skupnih interesov dotičnih prebivalcev. Tukaj se bojim, da bomo
                  sicer formalno korektno, tako z ustavo kot tudi z veljavnim zakonom o referendumu
                  o ljudski iniciativi lahko zapisali v 16. člen tega zakona posvetovalni
                  referendum, toda dejansko s tem zapremo neki manjšini, neki majhni skupnosti
                  možnost, da uveljavi izključno svojo željo, ne na račun nobenega soseda, ampak
                  izključno svojega interesa ne more potem uveljaviti. V kolikor bi zapisali
                  zakonodajni referendum, so zadeve jasne in niso v nasprotju za ustavo. Je čisto
                  vseeno, kaj so tisti, ki so ustvarjali ustavo, mislili, zapisali so tako ohlapno,
                  da je oboje pravilno. Nihče ne more reči, da ni možno pod tretjim odstavkom 139.
                  člena razumeti tudi predhodni referendum. Zato menim, da bi bilo še vedno veliko
                  pravilneje, če zapišemo zakonodajni referendum. Hvala lepa.</p>
            </sp>
            <sp xml:id="SDZ1-Redna-38-1996-04-18.sp70">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Maks Sušek ima besedo, izvolite.</p>
            </sp>
            <sp xml:id="SDZ1-Redna-38-1996-04-18.sp71">
               <speaker>MAKS SUŠEK:</speaker>
               <p>Hvala za besedo. Jaz bi rahlo repliciral gospodu Žaretu Preglju. Mislim, da je v
                  utemeljitvi odločbe Ustavnega sodišča lepo definiran ravno ta razlog inštituta
                  poizvedovalnega referenduma. Če čisto točno preberem dikcijo te razlage:
                  referendumi v smislu 139. člena ustave namreč izražajo voljo prebivalstva na
                  določenem teritoriju, ki ni nujno skladna z interesi sosednjih območij in s
                  širšimi javnimi koristmi, ki jih mora upoštevati zakonodajalec pri določitvi
                  teritorialne členitve države, ki bo omogočala ne le izvajanje lokalne samouprave,
                  pač pa tudi izvajanje tistih oblastnih nalog države, ki jih bo ta izvajala preko
                  občin oziroma nanje prenesenih pristojnosti države. Torej oblikovanje lokalne
                  samouprave je večplastna zadeva, smo že rekli, ima teritorialni prinicip,
                  funkcionalni princip in organizacijski princip. Skladnost veh teh funkcij daje
                  optimum. S tega vidika je dejansko treba tudi razumeti ustavno razlago. Jaz stojim
                  za tem, zato sem proti takemu amandmaju.</p>
            </sp>
            <sp xml:id="SDZ1-Redna-38-1996-04-18.sp72">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajam h glasovanju. Na
                  glasovanje dajem amandma pod točko 1 k 16. členu in vas prosim, da ugotovimo
                  sklepčnost! Prosim, da vsi zasedete svoja mesta. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(33
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje amandma pod točko 2. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(9 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Na glasovanje dajem še 16. člen v celoti. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je bil ta člen sprejet.</p>
               <p>Dajem v obravnavo 23. člen in amandma: v 1., 2. in 3. točki se spremeni besedilo
                  referendumskega vprašanja, tako da se glasi: v 1. točki: <q>"Ali ste za to, da se
                  naša občina združi z občino, občinami v novo občino z imenom in sedežem"</q>? V 2.
                  točki: <q>"Ali ste za to, da se naša občina razdeli in da se našem referendumskem
                  območju ustanovi nova občina z imenom in sedežem"</q>? V 3. točki: <q>"Ali ste za to, da
                  se naše območje - manjka v pregledu - referendumsko izloči iz občine v novo občino
                  z imenom in sedežem"</q>? Doda se nov drugi odstavek, ki se glasi: <q>"V primerih iz 1.,
                  2. in 3. točke prejšnjega odstavka tega člena se vprašanje glede območja, imena in
                  sedeža občine lahko postavi ločeno"</q>. Predlagatelj je Vlada, komisija amandma
                  podpira. Želi kdo besedo? Ugotavljam, da ne.</p>
               <p>Dajem ta amandma na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje še člen v celoti. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(41 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo 26. člen in amandmaja, od katerih je prvi amandma na amandma:
                  amandma poslanske skupine Socialdemokratske stranke Slovenije k 26. členu se
                  spremeni, tako da se glasi: v prvem odstavku 26. člena se črta beseda <q>"lahko"</q>.
                  Doda se nov drugi odstavek: <q>"Državni zbor ni vezan na izid referenduma iz 16.
                  člena samo v primerih, ko izidi na vseh referendumskih območjih, na katerih se
                  glasuje o ustanovitvi iste občine, niso skladni"</q>. V dosedanjem drugem odstavku se
                  beseda <q>"prejšnjega"</q> zamenja z besedo <q>"prvega"</q>. Predlagatelj je poslanska skupina
                  Socialdemokratske stranke Slovenije, komisija amandmaja ne podpira. In drugi: v
                  prvem odstavku 26. člena se črta beseda <q>"lahko"</q>, tako da se ta glasi: <q>"Z zakonom
                  se ustanovi občina oziroma spremeni območje občin, če se je za to na ustreznih
                  referendumskih območjih izrekla večina volivcev, ki so glasovali"</q>. Doda se drugi
                  odstavek: <q>"Državni zbor ni vezan na izid referenduma samo v primerih, ko izidi na
                  vseh referendumskih območjih, na katerih se glasuje o ustanovitvi iste občine,
                  niso skladni"</q>. V sedanjem drugem odstavku se beseda <q>"prejšnjega"</q> zamenja z besedo
                  <q>"prvega"</q>. Predlagatelj je poslanska skupina Socialdemokratske stranke Slovenije,
                  komisija in Vlada amandmaja ne podpirata. Želi kdo besedo? <stage>(Pripomba
                     sekretarke.)</stage> Ne. Je pa to vezano na tisto prej, ampak glasovali bomo
                  kljub temu.</p>
               <p>Dajem na glasovanje amandma pod točko 1. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(7 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Dajem na glasovanje še amandma pod točko 2. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandmaja nismo sprejeli.</p>
               <p>Dajem na glasovanje 26. člen v celoti. Ugotovimo sklepčnost! <stage>(46
                     prisotnih.)</stage> Ugotovimo sklepčnost! <stage>(41 prisotnih.)</stage>
                  Ponovno vas prosim, da ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(5 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da amandmaja nismo sprejeli.</p>
               <p>In dajem na glasovanje 26. člen v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta člen sprejeli.</p>
               <p>In dajem v obravnavo 33. člen ter amandmaja: v prvem odstavku 33. člena se črtata
                  besedi <q>"in župana"</q>. Doda se nov peti odstavek, ki se glasi: <q>"Občinski svet na
                  podlagi potrdila občinske volilne komisije o izvolitvi župana odloči o morebitnih
                  pritožbah kandidatov ali predstavnikov kandidatur za župana. Če občinski svet
                  pritožbi ne ugodi, pritožnik lahko uveljavlja sodno varstvo v skladu z zakonom o
                  lokalnih volitvah"</q>. Predlagatelj je Komisija za lokalno samoupravo. Vlada amandma
                  podpira.</p>
               <p>In drugi: v prvem odstavku 33. člena se črta besedi <q>"in župana"</q>. Predlagatelj je
                  skupina poslancev, s prvopodpisano gospo Bredo Pečan. Napovedan umik. Amandma je
                  umaknjen, saj je vsebovan v prvem. Želi kdo besedo?</p>
               <p>Ugotavljam, da ne in dajem amandma pod točko 1 na glasovanje.  Ugotovimo
                  sklepčnost! <stage>(49 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je amandma sprejet.</p>
               <p>In dajem na glasovanje 33. člen v celoti. Ugotovimo sklepčnost! <stage>(41
                     prisotnih.)</stage> Ponovno vas prosim, da ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen v celoti sprejeli.</p>
               <p>38. člen. Amandma je: črta se drugi odstavek. Predlagatelj je Vlada, komisija
                  amandma odpira. Želi kdo besedo? Ugotavljam, da ne in dajem amandma na glasovanje.
                  Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>In dajem 38. člen v celoti na glasovanje. Ugotovimo sklepčnost! <stage>(45
                     prisotnih.)</stage> Ponovno vas prosim, da ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta člen sprejeli.</p>
               <p>In dajem v obravnavo 39. člen in amandma: člen se spremeni, tako da se glasi: "ob
                  predlogu iz prejšnjega člena se izvede referendum po določbah tega zakona.
                  Vprašanje, o katerem se odloča na referendumu, se glasi:</p>
               <p>1. Ali ste za to, da se ime naše občine spremeni in se glasi:</p>
               <p>2. Ali ste za to, da je sedež naše občine..." Predlagatelj je Vlada, komisija
                  amandma podpira. Želi kdo besedo? Ugotavljam, da ne in dajem ta amandma na
                  glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli in s tem spremenili člen v celoti.</p>
               <p>V obravnavo dajem 40. člen in dva amandmaja.</p>
               <p>Pod točko 1: v prvem odstavku se besedilo <q>"posameznemu predlogu"</q> spremeni v
                  <q>"posameznih predlogih"</q>. Predlagatelj je poslanska skupina Slovenskih krščanskih
                  demokratov. Vlada amandmaju ne nasprotuje. Komisija amandma podpira.</p>
               <p>In drugi: dodajo se novi odstavki 40. člena, ki se glasijo: <q>"Za območja občin, ki
                  so bila navedena v odločbi Ustavnega sodišča o ustavnosti 2. in 3. člena zakona o
                  ustanovitvi občin ter o določitvi njihovih območij, številka UL 185/94, se
                  postopek za ustanovitev občin ter za določitev njihovih območij začne po sprejetju
                  tega zakona. Območja občin se lahko preoblikuje, če občinski svet občin ali občin,
                  v katerih se nahaja to območje, da soglasje k preoblikovanju in v kolikor je to
                  območje izglasovalo pozitivni referendum na dan 31. maja 1994. Za ta območja ne
                  veljajo določbe pogojev 13. ali 13.a člena zakona o lokalni samoupravi. Nove
                  občine oziroma spremenjena območja občin se konstituirajo do konca tekočega leta"</q>.
                  Predlagatelj je poslanska skupina Slovenskih krščanskih demokratov. Vlada
                  amandmaju nasprotuje, komisija amandmaja ne podpira. Želi kdo besedo? Gospa Jana
                  Primožič, izvolite.</p>
            </sp>
            <sp xml:id="SDZ1-Redna-38-1996-04-18.sp73">
               <speaker>JANA PRIMOŽIČ:</speaker>
               <p>Hvala lepa za besedo. Drage poslanke in poslanci! Glede prvega amandmaja menim, da
                  je v bistvu predmet redakcije. Glede drugega pa je ta amandma, lahko rečem, plod
                  našega vztrajanja oziroma zavzemanja za tiste občine, ki so na referendumu v letu
                  1994 izglasovale referendum, vendar niso bile ob koncu istega leta ustanovljene.
                  In že od 1.1.1995 jim je bilo z različnih strani obljubljeno, da bo ta postopek
                  stekel čim hitreje. Večina se sicer zavzema za to, da se te občine ustanovijo brez
                  referenduma, in tak je tudi naš predlog v 40. členu, pod pogojem, da so občinski
                  sveti, v katerih se nahajajo taka območja, na to pristali. Takih občin je nekaj,
                  recimo, če omenim samo primer Jezerskega, Solčave, Ribnice na Pohorju, Tabora,
                  Blok in podobnih. Vseeno pa predlagamo, v skladu z željami številnih teh občin, da
                  se še vsaj do konca leta naš Državni zbor opredeli za to, da ustanovi nekaj teh
                  občin, tako da se lahko začnejo po dveh letih čakanja konstituirati oziroma da
                  začnejo delati. Glede novih občin se pojavljajo, kot zasledujem, številne nove
                  pobude. Ugotavljamo, da so najboljše tiste občine, ki imajo manjše število
                  prebivalcev in v katerih se res vsi zavzemajo za to, da se problemi rešujejo, ne
                  pa, da se sproščajo razni politični prepiri. Vlada, na žalost, tega predloga ne
                  podpira. Trdi tudi, v zvezi s tem tretjim odstavkom, kjer govorimo, da se za ta
                  območja ne upoštevajo določbe pogojev iz 13. in 13.a člena zakona o lokalni
                  samoupravi, ki predvideva težje pogoje, kot so bili pogoji na referendumu, vendar
                  trdimo, da je Vlada sama ugotovila, da spremembe niso potrebne in bi to v bistvu
                  pomenilo retroaktivno dolžnost teh občin, s čimer se ne strinjamo. Zato
                  predlagamo, da ta amandma, ki ga seveda v tretji obravnavi lahko še dopolnimo,
                  podpremo in s tem omogočimo, da se že letos občine, ki so res najbolj
                  zainteresirane za to samostojnost, tudi ustanovijo. Hvala lepa.</p>
            </sp>
            <sp xml:id="SDZ1-Redna-38-1996-04-18.sp74">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik.</p>
            </sp>
            <sp xml:id="SDZ1-Redna-38-1996-04-18.sp75">
               <speaker>JANEZ PODOBNIK:</speaker>
               <p>Spoštovani! Gospa Primožičeva je naštela že vrsto razlogov, ki bi bili lahko taki,
                  da bi podprli drugi amandma.  </p>
               <p>Jaz bi dodal še enega. Namreč, kar nekaj teh občin, ki zelo pričakujejo sprejem
                  tega zakona in upajo, da jim bo sprejem tega zakona vendarle omogočil, da bi
                  zaživele kot občine, namreč to so tiste, ki so takrat izglasovale pozitivne
                  referendume, da tako rečem, pa jih potem Državni zbor zaradi različnih razlogov ni
                  potrdil, mnoge teh občin so sedaj v sestavu tistih občin, ki so se delile in tam
                  zdaj potekajo intenzivni dogovori o delitveni bilanci. Recimo, da se bo zdaj v
                  letu, dveh, z veliko težavo ta dogovor zgodil, in potem pričakujem, da bodo te
                  občine najbolj verjetno dobile možnost in bodo v zelo neprijetnem položaju, ko
                  bodo te novo nastale občine morale deliti premoženje. Mislim, da je to pomemben
                  razlog, da bi jim lahko prisluhnili.</p>
               <p>Drugi je pa ta. Znano je, tudi na Državni zbor se je obrnilo nekaj krajevnih
                  skupnosti ali skupin občanov oziroma krajanov, ki predlagajo ustanovitev občine,
                  in sicer take, ki imajo vse pogoje, da so občine po obeh členih, po 13. in 13a.
                  členu zakona o lokalni samoupravi. Tako imajo vse pogoje, imajo več kot 5000
                  prebivalcev, torej vse razloge imajo. Edini razlog je določba zakona, da se bo pač
                  o tem odločalo šele eno leto pred naslednjimi državnozborskimi volitvami. Morda bi
                  bil lahko prav ta člen priložnost, seveda po premisleku, Državni zbor se mora za
                  to odločiti, to je odločitev, da bi se vsaj takim občinam tudi dalo možnost, da bi
                  že na podlagi tega zakona bile lahko občine. Torej predlagam, da podpremo amandma,
                  ki ga je vložila poslanska skupina Krščanskih demokratov pod točko 2.  Hvala.</p>
            </sp>
            <sp xml:id="SDZ1-Redna-38-1996-04-18.sp76">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Breda Pečan, potem pa še gospod Maks Sušek.</p>
            </sp>
            <sp xml:id="SDZ1-Redna-38-1996-04-18.sp77">
               <speaker>BREDA PEČAN:</speaker>
               <p>Hvala lepa. To naj bo mišljeno kot replika obema predhodnima govorcema. Gre namreč
                  za to, da se nikakor ne morem strinjati s takimi izvajanji v zvezi s tem
                  amandmajem. Treba je pomisliti, da bo čez mesec dni in nekaj poteklo dve leti, kar
                  so državljani Slovenije v celotni Sloveniji glasovali o ustanovitvi občin na
                  območjih, na katerih so živeli ali živijo. V tem času se je zgodilo toliko
                  sprememb, da je cela vrsta takih območij, ki ne vztrajajo več ali celo
                  nasprotujejo ustanavljanju občin na teh območjih. Zaradi tega je prav, poudarjam,
                  je prav, da občane še enkrat vprašamo o tem, kaj menijo o ustanovitvi občine na
                  območju, kjer se posamezne skupine ljudi proglašajo za njihove glasnike, ne vedo
                  pa, ali občani v resnici tudi tako mislijo.  </p>
               <p>Jaz mislim, da je dolžnost Državnega zbora, da po preteku dveh let preveri tisto,
                  kar so se odločili pred toliko časa ljudje v Sloveniji. Vmes doživljajo izkušnjo
                  novih občin, pa bomo videli, kaj bodo danes mislili. Hvala. Oziroma ne danes,
                  ampak morda čez nekaj mesecev. Hvala.</p>
            </sp>
            <sp xml:id="SDZ1-Redna-38-1996-04-18.sp78">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Maks Sušek, za njim bo na vrsti gospod Milan
                  Baškovič, potem pa še gospod Janez Podobnik in gospa Jana Primožič.</p>
            </sp>
            <sp xml:id="SDZ1-Redna-38-1996-04-18.sp79">
               <speaker>MAKS SUŠEK:</speaker>
               <p>Da se ne bi ponavljal s predhodnico, bi samo še dodal nekaj misli v zvezi s tem
                  amandmajem. Moje razmišljanje gre pač v to smer, da ne bi smeli narediti zdaj, ob
                  sprejemu tega zakona napako, ki smo jo delali pač skozi in skozi, takrat ob
                  ustanavljanju, recimo, sedanjih občin. Prišlo je do velike anarhije na neki strani
                  in do velikih zapletov, nezadovoljstva itn. in mislim, da za kvalitetnejše rešitve
                  je potreben dejansko, tudi določen čas za to.</p>
               <p>Druga zadeva, se mi zdi, da stojim striktno za tem, za načelom enakosti. Torej, če
                  bi mi zdaj sprejeli ta amandma, mi bi dejansko en del slovenskega prostora in
                  prebivalstva spravili v neenak položaj pri izražanju svoje želje, recimo po
                  oblikovanju svojih občin ali pa pri oblikovanju in izpolnjevanju svojih interesov.
                  Mislim, da je to močan argument in predvsem smisel sprejemanja tega zakona je
                  ravno v tem, da se izognemo, da imamo enak pristop, do vseh enak pristop in da s
                  takimi določbami, kot jih sedaj sprejemamo, onemogočimo tu manipuliranje in
                  preveliko nihanje v škodo neke racionalne kvalitetne členitve naše dežele. Torej,
                  moj tretji razlog je s tega vidika predvsem tudi racionalni vidik, še enkrat
                  poudarjam, da racionalni, mi bi spet prišli ponovno v iracionalne vode nekako in
                  zato se mi zdi, da smo mi ravno zaradi tega, takrat, ko smo sprejemali zakon o
                  lokalni samoupravi, tudi sprejeli določbo, da moramo sprejeti ta zakon ravno
                  zaradi tega, da se izognemo pač vsem tem napakam, ki smo jih storili ob
                  oblikovanju in sprejemanju zakona o oblikovanju sedanjih občin. Sem pa pristaš
                  tega, da pa ne zavlačujemo, nisem pristaš te taktike zavlačevanja sprejemanja tega
                  zakona. Sem za to, da se čimprej sprejme ta zakon in da se začnejo, recimo, tudi
                  postopki posameznih primerov razreševati takoj po sprejemu tega zakona. Tako da ne
                  bi mislili, recimo, da sem pristaš tega zavlačevanja ali tega problema, zato, ker
                  dejansko volja našega Državnega zbora pa je bila vedno izražena v tem, da moramo
                  slediti tudi volji prebivalstva in tako naprej. Vendar, po kakšni poti - to je pa
                  drugo vprašanje. Sem prepričan, da bomo pravo pot zavzeli samo pod pogojem, če
                  bomo najprej sprejeli ta zakon. Ko bomo sprejeli ta zakon o oblikovanju, ki ga
                  zdaj imamo v obravnavi, ko bomo tega sprejeli, in da bomo striktno na osnovi tega
                  zakona začeli postopke oblikovanja novih občin. No, s tega vidika bom glasoval
                  proti temu.</p>
               <p>Glede na ta razmišljanja, o katerih sem tu govoril, se mi zdi, da je tudi odprta
                  pot amandmiranja 40. člena s tem, ko sprejemamo prvi amandma Krščanskih demokratov
                  in ga tudi podpiram, ne samo zaradi vsebine same, ampak predvsem zaradi tega, ker
                  nam daje možnosti kreacije pri oblikovanju zakona za tretjo obravnavo, da lahko
                  mogoče pa najdemo neko skupno, boljšo rešitev, kot je sedaj v tej dikciji. Ta
                  amandma, ki je tu predviden, je pa tudi drugače rušilen v nekem smislu, predvsem
                  ta odstavek, ki določa, da veljajo določbe 13. in 13.a člena zakona o lokalni
                  samoupravi, da ne veljajo. To je tudi recimo zadeva, ki bi stvar zelo zelo
                  zakomplicirala pri nadaljnjem oblikovanju. Tako, da iz vseh teh razlogov sem proti
                  temu amandmaju in bom glasoval proti; za prvega bom pa glasoval in bom tudi, sem
                  tudi pripravljen pri nadaljnji kreaciji, recimo pri iskanju izhoda, da začnemo
                  reševati nekatere bistvene, kako bi rekel, zahteve, ki imajo nekako smisel, da se
                  takoj začne postopek po sprejemu tega zakona. Hvala.</p>
            </sp>
            <sp xml:id="SDZ1-Redna-38-1996-04-18.sp80">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Milan Baškovič, prosim.</p>
            </sp>
            <sp xml:id="SDZ1-Redna-38-1996-04-18.sp81">
               <speaker>MILAN BAŠKOVIČ:</speaker>
               <p>Hvala lepa. Jaz bi samo ponovil to, kar sem že na odboru povedal ustno glede tega
                  amandmaja. Namreč, napačno je zastavljen, po moji oceni, čisto strokovno nerodno,
                  mogoče nehote. Namreč, glejte, kaj pravi ta pod točko 2: <q>"Za območje občin, ki so
                  bila navedena v odločbi Ustavnega sodišča..."</q> in tako naprej, <q>"...se začne
                  postopek."</q> V odločbi Ustavnega sodišča ni nobena občina navedena poimensko.
                  Sodišče je odločilo takole: člena 2 in 3 zakona o ustanovitvi občin, sta iz
                  razlogov, ki so navedeni v obrazložitvi odločbe, v neskladju z ustavo. Se pravi,
                  celotna člena 2 in 3. Člen 2 ima tistih 137, ali koliko je že, občin, od A do Ž, z
                  naselji vred naštete; člen 3 ima pa mestne občine, tistih 11 z vsemi podatki. In
                  nič več. To pomeni - in potem je reklo Ustavno sodišče, da mora Državni zbor
                  najkasneje 6 mesecev pred razpisom naslednjih volitev, lokalnih volitev, to
                  neskladnost odpraviti. To pomeni, da je treba cel zakon, jaz ga tako razumem, tudi
                  obrazložitev je taka, analizirati celotno lokalno organizacijo, preizkusiti potem
                  z vidika izpolnjevanja pogojev in potem se lotiti revizije, če tako rečem, ampak v
                  celoti, 2. in 3. člena v celoti. Tako je ustavna določba zapisana, na žalost,
                  napisana je tako, in je ne moreš razumeti, kakor da so navedene občine v tej
                  odločbi. Niso navedene! Zato je to že zastavljeno napačno. Notri so potem pa
                  podatki, koliko je bilo teh pobud, skupine občanov, vaški odbori, krajevne
                  skupnosti in posamezniki, teh je bilo 80, potem 34 in tako naprej. To pa verjetno
                  ni tisto, kar ste hoteli napisati. To niso občine. To je prvo, kar je padlo v oči
                  in kar ne zdrži.</p>
               <p>Drugo je pa potem še to, da se postopek za ustanovitev občin nekih območij začne
                  po sprejetju tega zakona. Se pravi, avtomatično, brž ko bi mi ta zakon sprejeli,
                  bi vse steklo, kar spet ni predstavljivo. Mimo vseh pogojev in postopkov, ki jih
                  je ta zakon zahteva. In tudi prejšnji je neke postopke zahteval in priprave in
                  tako naprej. Mislim, to je drugi tak primer, ki je resen. Ob tem, kot sem že
                  dejal, potem bi morali za vse občine takoj po sklenitvi zakona, če bi tako
                  razumeli, začeti. To pa bi bila stvar, ki je ne prenesemo. Tudi najbrž ni tako
                  mišljeno. Poleg tega bi pa še pri zadnjem odstavku oziroma tretjem ne veljajo
                  nobeni pogoji. Se pravi, 13. in 13a. so edini pogoji, ki jih zakon o lokalni
                  samoupravi ima za občine. In iz teh pogojih tudi Ustavno sodišče vztraja. Iz
                  obrazložitve izhaja in tako naprej. In to je nelogično, po moje, tudi neizvedjivo
                  ta hip in je nerodno zastavljeno. To so moja opozorila. Hvala lepa.</p>
            </sp>
            <sp xml:id="SDZ1-Redna-38-1996-04-18.sp82">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik.</p>
            </sp>
            <sp xml:id="SDZ1-Redna-38-1996-04-18.sp83">
               <speaker>JANEZ PODOBNIK:</speaker>
               <p>Hvala za besedo. Jaz bi rad na kratko odgovoril gospe Pečanovi, ko je prej rekla,
                  da nekatera območja, ki so takrat izglasovala pozitivni referendum, danes že
                  mislijo drugače. To je možno, ampak priznam, da ne poznam takega primera. Jaz bi
                  omenil vsaj štiri občine oziroma tri, za katere vem, da ljudje resnično
                  pričakujejo, da bi bili občine - to so Bloke, Jezersko in Solčava. Meni ni znano,
                  da bi tam kakšna skupina ljudi želela drugače. Seveda, ko se bo ugotavljalo in
                  naredilo analizo, kako te občine živijo, potem bo zanimiva ta izkušnja. Namreč,
                  res je, da številne občine govorijo, da jim občinski proračuni ne pokrivajo vseh
                  razvojnih in drugih potreb, ki jih imajo. To je res. Seveda, podobno govorijo tudi
                  mestne občine. Še bolj so glasne kot te. Ampak zanimivo je pa, da vse te občine,
                  ki so nekoliko manjše, ugotavljajo, po resni analizi, da seveda dobivajo bistveno
                  bistveno več denarja in kapitala v občini, kot so ga dobivale prej, ko so bile v
                  okviru večjih občin. In velika večina takih občin pomeni za tisto področje nov
                  razvojni ciklus. Nekaj novega se tam dogaja, nekaj pozitivnega. Torej, to je
                  velika večina. Lahko so tudi nekateri drugačni primeri. Torej, mislim, da za te
                  občine, ki sem jih sedaj omenil, in še nekaj jih je, in tam je bil izglasovan
                  pozitivni referendum, da ljudje še vedno tako mislijo, tudi z opisi, ki jih
                  dobivamo in iz elaborati njihovih strokovnih utemeljitev, to še zmeraj nekako
                  izražajo. Tako, da ta argument, mislim, da ni umesten. Če je pa kakšna druga
                  občina oziroma področje, pa prosim, da se to pove. Če pa so tukaj, pri tem
                  amandmaju nekatere nejasnosti, pa menim, da je možno, da ga lahko potem, če bo to
                  izglasovano, v tretjem branju dopolnimo in morda to nejasnost, ki se tiče glede
                  odločbe Ustavnega sodišča, s tem prvim odstavkom, da se potem v tretjem branju
                  jasno definira, za katere občine se to misli. Hvala.</p>
            </sp>
            <sp xml:id="SDZ1-Redna-38-1996-04-18.sp84">
               <speaker>PODPREDSEDNIK DR. LEV KREFT:</speaker>
               <p>Hvala. Besedo ima gospa Jana Primožič. Izvolite.</p>
            </sp>
            <sp xml:id="SDZ1-Redna-38-1996-04-18.sp85">
               <speaker>JANA PRIMOŽIČ:</speaker>
               <p>Hvala lepa za besedo. Kratka replika samo na gospo Pečanovo in gospoda Suška. Res
                  je, lahko počakamo, vendar, če čakamo, lahko čakamo tudi 100 let. Ta zakon
                  predvideva, da se vsi postopki nekako zamrznejo in se šele tik pred, recimo
                  zaključkom mandata sedanjih županov in občinskih svetov ustanovijo nove občine
                  oziroma razrešujejo območja v smislu sprememb, zakon v 40. členu naj bi pa po
                  sklepu prve obravnave omogočal tudi izjeme. Kakšne izjeme so to? To so verjetno
                  tiste, ki jih mi kot poslanci poslušamo že od, kot je bilo že rečeno, od konca
                  leta 1994, se pravi skoraj dve leti in na vsak način si ne predstavljam, kako
                  recimo naj občina, bodoča občina Jezersko, nekako pride do te svoje formalnosti,
                  da postane končno občina. V letu 1994 je bil tam izglasovan pozitiven referendum.
                  Ker ga mi v Državnem zboru nismo potrdili, se pravi, da nismo ustanovili občine na
                  tem področju, je bila dana obljuba, da se bo postopek za ustanovitev recimo občine
                  Jezersko lahko začel po 1.1.1995 in od takrat se vrstijo številni sestanki,
                  obiski, spraševanja, kdaj in kako se oni lahko spet, ali odločijo ali pa ne
                  odločijo, kajti odločili so se že, za svojo občino. Ustanovo sodišče je reklo, da
                  moramo mi kot Državni zbor do šestih mesecev pred novimi volitvami odpraviti
                  neskladnost. Trdim pa, da ni reklo, na kakšen način, tako da si sama predstavljam,
                  da je to tudi takšna možnost, da brez referendumov. Nihče ne trdi, da mora biti
                  dan referendum, razen, če sprejmemo zakon o postopku brez vseh teh možnosti, tako
                  da lahko trdim, da če recimo zahtevamo, da občina Jezersko izpolnjuje 13. in 13.a
                  člen, vemo pa, da ne izpolnjuje pogoja celotne osnove šole, trdim, da jim kratimo
                  pravico do lokalne samouprave, ki je opredeljena v ustavi in se še enkrat
                  navezujem na gospoda Šmidovnika, ki je v nekem članku dejal, da ni lokalna
                  samouprava samo izpolnjevanje pogojev in čista formalnost, racionalnost, ampak je
                  to tudi občutenje ljudi na nekem območju in mislim, da je čas, da končno Jezersko
                  tudi postane nova občina. Če menite, da je potrebno kakšno stvar v tem amandmaju
                  spremeniti, ga lahko spremenimo do tretje obravnave, prav pa je, da pokažemo kot
                  Državni zbor voljo, da podpiramo še taka območja, kjer si res želijo nove občine.
                  Hvala lepa.</p>
            </sp>
            <sp xml:id="SDZ1-Redna-38-1996-04-18.sp86">
               <speaker>PODPREDSEDNIK DR. LEV KREFT:</speaker>
               <p>Hvala lepa. Za besedo so se javili še Jožef Kopše, Breda Pečan in Ignac Polajnar.
                  Besedo ima gospod Jožef Kopše.</p>
            </sp>
            <sp xml:id="SDZ1-Redna-38-1996-04-18.sp87">
               <speaker>JOŽEF KOPŠE:</speaker>
               <p> Gospod predsedujoči, gospe in gospodje. Poglejte, v tistem evforičnem času, ko
                  smo oblikovali nova referendumska območja in nove občine, kjer so bile izrazite
                  politične neskladnosti v tem zboru, smo marsikomu naredili krivico in zato mislim,
                  da s tem amandmajem, ki ga je gospa Jana Primožič v imenu SKD-ja vložila, dajemo
                  možnost, da nekatere od teh krivic tudi popravimo. Če je res amandma v kateri
                  točki nejasen, ga je potrebno popraviti; za to imamo čas, vendar je bistvo tega
                  amandmaja to, da omogoča nekaterim občinam, da se ustanovijo.</p>
               <p>Rad bi govoril o primeru sedanje občine Žalec, v kateri so sedaj krajevne
                  skupnosti, seveda v obstoječem sistemu kot so Vransko, kot je Polzela, kot je
                  Tabor, ki izrazito kažejo željo. V tistem času, jaz ne bi rad obnavljal starih
                  prepirov in starih sporov iz tiste noči, kjer je z enim samim stavkom enega izmed
                  poslancev bila ta občina preprosto narejena in zaokrožena in je bilo konec. Mogoče
                  se bo še kdo spomnil, kdo je bil ta poslanec, iz katere skupine, ampak ne bi rad
                  obnavljal starih sporov. Ti ljudje se danes odločajo, tudi občina Žalec se je
                  odločila in ugodila na svoji seji in podprla ustanovitev treh občin na svojem
                  območju. Druga stvar, ki pa je že čisto osebna, vsakega posameznika, moram reči,
                  me že vsi poznate po teh treh letih in pol mandata, da je malo stvari, ki bi me
                  spravile iz tira, spravila me je iz tira čestitka občine Jezersko. Čestitka za
                  Božič je prišla takole z normalnimi čestitkami in spodaj je pisalo v oklepaju, v
                  narekovajih občina Jezersko. In oni se vsepovsod predstavljajo kot občina
                  Jezersko. Mi smo jim z dvema glasovoma, govorim na pamet, to onemogočili. Te
                  stvari moramo popraviti. Jaz nisem iz tega konca, bil sem pa na Jezerskem in
                  ljudje praktično, ko vidijo poslanca, o ničemer drugem ne govorijo kot o svoji
                  občini. Geografsko in tudi drugače je seveda ta občina nujno potrebna. Zato
                  mislim, da bi morali ta amandma sprejeti in da bi morali malo potisniti v pozabo
                  nekatere koncepte, ki so bili različni in diametralno nasprotni in so te stvari
                  onemogočali takrat, ko smo to prvič sprejemali. Hvala lepa.</p>
            </sp>
            <sp xml:id="SDZ1-Redna-38-1996-04-18.sp88">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospa Breda Pečan.</p>
            </sp>
            <sp xml:id="SDZ1-Redna-38-1996-04-18.sp89">
               <speaker>BREDA PEČAN:</speaker>
               <p>Hvala. Menim, da bi podatke o tem, v katerih območjih so se prebivalci premislili,
                  lahko z njimi postregla Služba Vlade za reformo lokalne samouprave, tako da
                  mislim, da ni umestno, da bi se zdaj spraševali, kje so se premislili in kje se
                  niso premislili, lahko pa nam s podatki postrežejo. Pisne podatke so dobili tudi
                  poslanci, ki so člani Komisije za reformo lokalne samouprave. To je eno.</p>
               <p>Drugo, kar je, govoriti o časovnih dimenzijah v zvezi z reformo lokalne
                  samouprave, enkrat zanemarimo kar pol leta, kadar govorimo o tem, da je že dve
                  leti minilo, drugič pa pozabljamo na to in govorimo o tem, da se lahko odlaga na
                  sto let in tretjič govorimo o tem, da naj bi odločali šele šest mesecev pred
                  naslednjimi lokalnimi volitvami. Vse to je seveda manipuliranje.</p>
               <p>Krajani, prebivalci Jezerskega, so na javni radijski oddaji, ki je bila v
                  ponedeljek, zelo jasno slišali in mislim da tudi razumeli, kdaj bodo prišli do
                  svoje občine po normalni, legalni in zlasti resni, po tempu tako pripravljeni
                  poti, da bodo lahko premislili in se odločili, ne pa tako, kot smo delali 147
                  občin, ki so, kot je tudi dr. Šmidovnik rekel, da so na eni strani piščanci, na
                  drugi strani noji. Hvala.</p>
            </sp>
            <sp xml:id="SDZ1-Redna-38-1996-04-18.sp90">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ignac Polajnar ima besedo, za njim bo na vrsti še gospod Drago
                  Šiftar. Gospod Janez Podobnik.</p>
            </sp>
            <sp xml:id="SDZ1-Redna-38-1996-04-18.sp91">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Najprej kratka replika gospe Pečanovi. O
                  neresnosti jaz ne bi rad govoril tule, ne o neresnosti Državnega zbora, še manj o
                  neresnosti tistih sedanjih krajevnih skupnosti v okviru novih občin, ki si zares
                  prizadevajo, da bi do teh občin prišle. In moram reči, ko govorimo zdaj o treh
                  imenih potencialnih občin, govorimo o tistih, kjer je bila ne samo referendumska
                  volja jasna, ampak kjer je tudi po sprejetju tega zakona v Državnem zboru ves čas
                  bila jasna volja in tudi jasna zavest, kaj hočejo in zakaj nekaj hočejo, in nočejo
                  tistega statusa, kakršnega imajo sedaj. In tule se zdaj izmišljevati z nekimi, bom
                  rekel, celovitimi rešitvami, pomeni, da mi nismo pripravljeni v Državnem zboru,
                  čeprav imamo možnosti, prisluhniti tam, kjer se to da na eleganten način, tako sem
                  jaz prepričan, to izpeljati prej. In zagotovo to dopolnilo, tudi če ni zdaj
                  najbolj briljantno, najboljše napisano, se da še dopolniti, da se tem območjem že
                  prej omogoči ustanovitev novih občin. Jasna je pa ta volja pri teh občinah.</p>
               <p>Drugo, kar je tu pomembno. Pomembno je tudi, da je volja občin, v okviru katerih
                  so te potencialne nove občine, tudi več ali manj jasna in ni nobene nevarnosti, da
                  ne bi ta volja bila taka, kot je bila prej. Če se bo izkazalo, da je kje pri tej,
                  recimo potencialni novi občini zdaj razpoloženje drugačno, se bo to dalo izmeriti
                  že na občinskem svetu. Navsezadnje občinski svet je kolikor toliko tudi regionalno
                  obarvan in se bo tam videlo, kako ljudje dihajo s posameznimi območji.</p>
               <p>In drugo, kar je še enkrat treba povedati, to je pa zame seveda bistveno, zlasti
                  pri teh treh občinah, ki jih ves čas omenjamo, je pa to, da gre za zares
                  geografske posebnosti, ki narekujejo nove občine, ne glede na to, kakšne kriterije
                  si država postavlja. Prav pri teh, recimo potencialno novih občinah pa gre prav za
                  te značilnosti, ki narekujejo, da se tem ljudem, če je tudi volja bila taka,
                  omogoči, da čimpreje do teh občin tudi pridejo. Zato prosim, ne izmišljujmo si v
                  imenu postopkov in ne vem česa, tule dodatnih ovir, ampak pomagajmo tem novim
                  občinam, da bodo zares čimprej zaživele. Hvala lepa.</p>
            </sp>
            <sp xml:id="SDZ1-Redna-38-1996-04-18.sp92">
               <speaker>PODPREDSEDNIK DR. LEV KREFT:</speaker>
               <p>Hvala lepa. Proceduralno ima besedo gospod Vladimir Topler, izvolite.</p>
            </sp>
            <sp xml:id="SDZ1-Redna-38-1996-04-18.sp93">
               <speaker>VLADIMIR TOPLER:</speaker>
               <p>Hvala lepa. V imenu poslanske skupine zahtevam 20 minut odmora zaradi
                  posvetovanja.</p>
            </sp>
            <sp xml:id="SDZ1-Redna-38-1996-04-18.sp94">
               <speaker>PODPREDSEDNIK DR. LEV KREFT:</speaker>
               <p>Hvala lepa. Delo bomo nadaljevali jutri ob 10.00 uri. Kot je bilo sprejeto, bomo
                  najprej poskusili izglasovati 31. točko dnevnega reda, če to ne bo šlo, bomo
                  nadaljevali z delom pri 32. točki. Za danes hvala lepa!</p>
            </sp>
            <stage type="time">(SEJA JE BILA PREKINJENA 18. APRILA 1996 OB 16.42 URI IN</stage>
         </div>
      </body>
   </text>
</TEI>