<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="SDZ1-Redna-38-1996-04-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">A418C2BEBDBE5DD1C1257832004838F6</idno>
               <idno type="URI">A418C2BEBDBE5DD1C1257832004838F6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ1-Redna-38-1996-04-16.DZ" n="38">
               <name>Redna</name>
               <date when="1996-04-16"/>
            </setting>
         </settingDesc>
         <particDesc>
            <listOrg>
               <org xml:id="SDZ1-Redna-38-1996-04-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <stage type="time">SE JE NADALJEVALA 16. APRILA 1996 OB 10.15 URI.)</stage>
            <sp xml:id="SDZ1-Redna-38-1996-04-16.sp1">
               <speaker>PODPREDSEDNIK DR. LEV KREFT:</speaker>
               <p>Pričenjam nadaljevanje 38. seje Državnega zbora in hkrati prosim vodje in
                  sekretarje poslanskih skupin, da poskrbijo za polnoštevilčno prisotnost svojih
                  poslank in poslancev v Državnem zboru.</p>
               <p>Spoštovane kolegice poslanke in kolegi poslanci, gospe in gospodje. Pričenjam
                  nadaljevanje 38. seje Državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
                  poslanke in poslanci: dr. Peter Tancig, dr. Franc Zagožen, Mihaela Logar, mag.
                  Franc Avberšek, Štefan Matuš, Franc Černelič, Brane Eržen, Miroslav Mozetič, Ciril
                  Pucko, Mateja Kožuh-Novak in Drago Šiftar. Prosim, da ugotovimo prisotnost v
                  dvorani! Ugotavljamo prisotnost v dvorani. Nekatere, ki še tečejo iz svojih
                  pisarn, bomo pri tem še počakali, če bodo to storili hitro. Še vedno ugotavljamo
                  prisotnost v dvorani. Še ni prepozno. <stage>(52 poslank in poslancev.)</stage>
                  Zbor je torej sklepčen in lahko odloča.</p>
               <p>Na to sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Današnje nadaljevanje še vedno 38. seje zbora bomo pričeli s prekinjeno obravnavo
                  36.a točke dnevnega reda - to je obravnava poročila Vlade Republike Slovenije v
                  zvezi s sumi o nepravilnostih v TAM-u. Zatem bomo prešli na obravnavo 26. točke,
                  kajti prekinjena 24. točka o lastninjenju v Triglavskem narodnem parku, da vam dam
                  kratko oznako, še ni pripravljena in bomo o njej razpravljali in glasovali
                  dokončno jutri. Se pravi, ko opravimo razpravo in glasovanje o 36.a točki, bomo
                  prešli k 26. točki - to je predlog zakona o spremembah in dopolnilih zakona o
                  Vladi Republiki Slovenije, nato bomo pa nadaljevali po dnevnem redu dalje. Ostale
                  točke so torej pripravljene.</p>
               <p>Prehajam torej k <title>36.A TOČKI DNEVNEGA REDA - OBRAVNAVA POROČILA VLADE
                     REPUBLIKE SLOVENIJE V ZVEZI S SUMI O NEPRAVILNOSTIH V TAM</title>. In preden
                  preidemo h glasovanju o predloženih sklepih, sta k besedi prijavljena še gospoda
                  Jožef Kopše in Jože Jagodnik. Gospod Jože Jagodnik je prvi. Hvala gospod Kopše.
                  Gospod Jože Jagodnik, izvolite, imate besedo. Za vami bo na vrsti gospod Jožef
                  Kopše.</p>
            </sp>
            <sp xml:id="SDZ1-Redna-38-1996-04-16.sp2">
               <speaker>JOŽE JAGODNIK:</speaker>
               <p>Hvala lepa, gospod predsedujoči. Kolegice in kolegi! To bo očitno dramatičen
                  zaključek, če bo do tega zaključka seveda prišlo. O odgovornosti okoli TAM-a
                  razpravljamo v trenutku, ko vlak pelje po nekem drugem tiru mimo nas. Mi smo sedaj
                  priča dogovarjanju o tem, ali gre TAM v stečaj in vse bolj očitno je, da je TAM
                  zlomljen in da druge možnosti, kot stečaj, seveda ni. TAM in Maribor plačuje s tem
                  svojo ceno tako imenovane tranzicije. Nobenemu gospodarskemu sistemu ni posvetila
                  toliko pozornosti, kot prav TAM-u. Vsa prizadevanja pa so bila jalova. Zakaj? Ali
                  je možno odgovoriti v tem trenutku? Kakšna je resnica? Koliko je pravzaprav resnic
                  okoli TAM-a? O tem sem se spraševal leta 1994 za tem govorniškim odrom; prav tako
                  je bil marec, pa leta 1995 ob sprejemanju zakona o sanaciji TAM-a, in to se
                  sprašujem seveda tudi danes, 1996 v aprilu. Samo še vprašanje dni je, torej, kdaj
                  gre TAM v dokončni stečaj. Zakon Državnega zbora, zakon, ki je bil tukaj sprejet,
                  se ni izvajal. Tukaj smo slišali, da zato, ker naj bi bil slab, in to od
                  predstavnika tistih sil, ki so zakonu ves čas nasprotovali. In ko je bil zakon o
                  sanaciji sprejet, ni bil izvajan. To je preprosto dejstvo, ki ga ni moč
                  predrugačiti in ga je možno tudi seveda dokazati. Vsaka tranša denarja je kasnila.
                  Prva za mesec in pol, druga za dva meseca, tretja tranša pa je bila namenjena
                  oziroma oddeljena tako rekoč po kapljicah in še zdaj prihaja ali pa ne prihaja z
                  velikanskimi mukami. Ali bolnik, vas vprašam, lahko preživi, če mu je prekinjena
                  transfuzija? V interesu države je bilo, da se zakon sprejme, toda v nikakršnem
                  interesu ni bilo, da če je zakon slab, ga tudi ne popravimo in nekateri so to
                  vedeli že ob samem sprejemanju. Kakšna genialnost! Ta zbor ni bil seznanjen s
                  stanjem v TAM-u šele ob pojavu tako imenovanega bančnega zakona, temveč ponavljam,
                  že mnogo pred tem, že marca 1994. Ta zbor je tedaj dobil prvo alarmantno
                  informacijo, toda tedaj nihče ni storil ničesar, le sam sem si nakopal jezo dveh
                  ministrov, ministra Tajnikarja in ministra Gasparija, pa še jezo samega premiera.
                  Minilo je od tedaj leto agonije, potem smo pripravili zakon zgolj zato, da bi
                  Vlada karkoli ukrenila in je prišla s sanacijskim zakonom, od tu dalje pa so
                  držali fige v žepu, vse je ostalo na ministru za gospodarske dejavnosti. Pri
                  zdravljenju takega bolnika pa je usodna sleherna napaka, teh pa je bilo kar precej
                  in minister je tudi plačal svojo ceno. Pa bi jo moral še kdo drug iz te vladne
                  ekipe, ki ji ni uspelo organizirati kakršnekoli koordinirane pomoči gospodarsko
                  zlomljenemu Mariboru, za katerega ima TAM nedvomno simbolni pomen, in več kot
                  simbolni pomen. Maribor plačuje največjo ceno tranzicije v vsem slovenskem
                  prostoru in jo bo tudi v prihodnje, kajti ni videti resnih namer te Vlade, da
                  stori kaj več od kurtuaznih potez. V primeru TAM-a ni bilo niti toliko volje, da
                  bi pomagala s kadrovskimi rešitvami. Še več, izbire in sugestije zanje so bile več
                  kot ponesrečene; bile so celo smešne, kot so bile smešne tudi razne igrice in celo
                  manipuliranja z mediji, zlasti, ko se je nekje izven parlamenta, trdim, izven
                  parlamenta, izven Vlade odločilo, da gre TAM kljub zakonu o sanaciji v neizogiben
                  stečaj. Potem pa bomo že videli, kako se bodo stvari urejale, kako se bodo
                  poplačale naše banke, potem bomo že videli, kako bo s preostankom zdrave
                  proizvodnje, potem se bo že videlo, kdo bodo novi kupci, novi lastniki, neki novi
                  kapitalisti na slovenskem prostoru. Tako je to preprosto. Če Vlada kljub vsem
                  svojim zgodbam o uspehu, doktor Menciger pravi, da so te zgodbe kratko trajale, ne
                  more nič bistvenega prispevati za to obubožano mesto, pač pa naj to storijo
                  stranke s svojimi kriznimi štabi, ki jih ustanavljajo zdaj pred volitvami.
                  Temeljno vprašanje je torej, kdo je kriv, da zakon o sanaciji ni zaživel, kot bi
                  pričakovali.</p>
               <p>O vprašanju odgovornosti pa tole. V Državnem zboru se ponavlja stara zgodba.
                  Nekateri so prepričani, da so lahko tožniki, da so lahko sodniki in da so lahko
                  krvniki, vse obenem, vse seveda v imenu ljudstva, ki jih je izvolilo. Tudi sam
                  delim togotnost opozicije, da pridemo, da izčistimo odgovornost. Za politično
                  odgovornost okoli dogajanja v TAM-u bi nemara bilo najbolje vendarle ustanoviti
                  parlamentarno preiskovalno komisijo. Imela bi kaj postoriti, vse tam od leta 1990
                  naprej, do današnjih dni. Predlagal sem jo lani, predlagam jo tudi zdaj, pa
                  dvomim, da bo dovolj politične volje, in to me tudi prepričuje, da je okoli TAM-a
                  še kakšna nepojasnjena zgodba, še kakšno ozadje, ki je javnosti skrito, da so še
                  kakšni botri te slovite neuspele sanacije, ki pa dolgo seveda ne bodo mogli biti
                  in ostati skriti. V TAM-u je še naprej več interesov. Eno je interes vodstva,
                  sedanjega vodstva TAM-a, ki je tretje od sprejetja zakona. V TAM-u je interes
                  tistih, ki so bili deležni ovadb. Jaz čvrsto upam, da bo pravosodni sistem storil
                  tisto, kar je njegova naloga. O TAM-u ima svojo resnico in svoj pogled, svojo
                  zgodbo novi minister za gospodarske dejavnosti. O TAM-u ima svoj pogled sloviti
                  sklad, ki se še kar naprej drži svojega stila. O TAM-u seveda ima svojo zgodbo
                  bivši direktor TAM-a, ki smo ga tu pravzaprav pribili na križ. O TAM-u ima svojo
                  zgodbo vsak potencialni slovenski manager, o TAM-u imajo v Mariboru na tisoče
                  zgodb. Jaz bi rad prišel kateri od teh zgodb do dna in mislim, da bi bilo kaj
                  postoriti, če bi se vendarle polotili in zmogli toliko politične volje, da stvar
                  razčistimo, tako kot parlamentu pritiče, kljub neslavnim izkušnjam, ki jih imamo s
                  parlamentarnimi komisijami. Morda bi pa ta uspela. Hvala lepa.</p>
            </sp>
            <sp xml:id="SDZ1-Redna-38-1996-04-16.sp3">
               <speaker>PODPREDSEDNIK DR. LEV KREFT:</speaker>
               <p>Hvala lepa. Medtem so se k besedi javili gospod dr. Jože Pučnik, Miroslav Geržina
                  in Janez Podobnik. Imate vsi repliko? To se pravi, ima besedo za repliko najprej
                  gospod dr. Jože Pučnik. Izvolite. Gospod Jožef Kopše bo pa počakal, da pride na
                  vrsto.</p>
            </sp>
            <sp xml:id="SDZ1-Redna-38-1996-04-16.sp4">
               <speaker>DR. JOŽE PUČNIK:</speaker>
               <p>Spoštovani! Rad bi samo gospoda Jagodnika vprašal. Vi ste pravilno ugotovili, da
                  se zakon ni izvajal. To je gotovo eden važnih razlogov za to, kar se je zgodilo s
                  TAM-om. Samo vas moram kljub temu vprašati, kdo je v tej državi odgovoren, če se
                  nek zakon ne izvaja? Ali je to Vlada, na čelu z ustreznim pristojnim ministrom,
                  ali pa je to neko ribiško društvo v Mariboru? Dajmo to razčistiti! Kdo je
                  odgovoren za neizvajanje zakonov? Ali smo v državi ali smo pa ne vem kje drugje?!
                  In občutek imam, gospod Jagodnik, da v tem, ko ste poleg tega še omenili, da so se
                  še razne druge napake storile, pravzaprav samo skušate zamegliti celotno
                  situacijo. Kaj se to pravi "so se zgodile napake"?! Pa dajmo povedati, kdo je
                  katero napako naredil in kdo je politično ali morda celo kazensko, ampak predvsem
                  politično, odgovoren za to ali ono napako! Dajmo govoriti jasno, ne pa enostavno
                  metati pesek v oči! Hvala lepa.</p>
            </sp>
            <sp xml:id="SDZ1-Redna-38-1996-04-16.sp5">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina.</p>
            </sp>
            <sp xml:id="SDZ1-Redna-38-1996-04-16.sp6">
               <speaker>MIROSLAV GERŽINA:</speaker>
               <p>Hvala lepa za besedo, gospod podpredsednik. Spoštovane kolegice in kolegi! Gospod
                  Jagodnik, vsi drugi so po vaše krivi, le vi ne. Jaz vas moram opozoriti, da je že
                  leto minilo, ko smo se pogovarjali o TAM-u, ko ste mi tak šop papirja dali in
                  trdili, da je to to, da je tam notri rešitev. To je bil sanacijski program, star,
                  popravljen, predelan, in trdili, da če sprejmemo zakon, se pravi, da damo karto
                  bianco ministru in takratnemu vodstvu oziroma novemu kasneje, da bo prav gotovo
                  sanacija TAM-a omogočena. Če pogledamo magnetogram, že takrat, pa ne da bi se
                  delal pametnega, sem opozarjal, da brez pripravljenega in sprejetega sanacijskega
                  programa, kar na karto bianco ne bo šlo, ker se je to že večkrat pokazalo v našem
                  sistemu. In točno to se je zgodilo. Zdaj, kdo je bolj kriv, ali ta ali oni ali
                  tretji? Gnev z vami, da to ni uspelo, in skrb za delavce sva enako izražala, samo
                  na drugačen način, tudi takrat. Vendarle morate tudi del krivde reči, tudi moja
                  je, tudi vaša. Jaz sem vas razumel tistikrat, kot da je treba nekaj narediti za
                  delavce in vas opozarjal, da se dajmo ustaviti in kratek čas pravi sanacijski
                  program dati, prave točke, katero proizvodnjo ohraniti kot jedro, to sem pred
                  kratkim govoril v tej razpravi še, in da tisto podpremo, ne pa kar tako počez pa
                  po dolgem vse. In zdaj imamo vse in zdaj imamo nič! Zdaj smo končno prišli do
                  tega, mislim, da sem pravilno razumel ministra, ko je pred nekaj dnevi rekel, da
                  bodo nekatere proizvodnje ostale, bodo podprte, mislim, da 1.300 delavcev, če se
                  ne motim, ali nekaj takšnega. Mi smo pa govorili pred enim letom o 2.000 delavcih,
                  kasneje 1.600, to je bilo v jeseni lanskega leta. Zdaj imamo pa, upam, da jih bo
                  1.000, in da bo to tista proizvodnja, ki bo dala zagon tudi za podjetništvo, za
                  razvoj podjetništva v mariborski regiji. Dejansko je res potrebno narediti, ampak
                  ne drugim vse očitati. Imeli ste svojega ministra, minister ni nič očital komu, v
                  parlament se ni pritožil, da gre kaj narobe, tisto, kar je parlament sprejel. In
                  jaz zdaj ne vem, zakaj bi morali kar naenkrat biti zdaj vsi ostali krivi. Dobro
                  je, da pogledate malo pri sebi najprej, potem pa recite, tole smo res tudi malo
                  zgrešili, čeprav vem, da je to težko, ampak to bi nam pa lahko priskočili na
                  pomoč, ampak tega niste povedali. Ne kar metati počez kdo vse kaj je kriv, da so
                  vsi krivi, samo vi nič. Hvala lepa.</p>
            </sp>
            <sp xml:id="SDZ1-Redna-38-1996-04-16.sp7">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik.</p>
            </sp>
            <sp xml:id="SDZ1-Redna-38-1996-04-16.sp8">
               <speaker>JANEZ PODOBNIK:</speaker>
               <p>Gospod podpredsednik, kolegice in kolegi! Na kratko bi rad repliciral kolegu,
                  gospodu Jagodniku, prav tako pa bi rad na kratko repliciral tudi gospodu Potrču,
                  ki je prejšnjo sredo, ko smo prekinili to razpravo, zadnji razpravljal in je v
                  bistvu takrat on repliciral na mojo razpravo. Takrat je gospod Potrč, če ga na
                  kratko povzamem, povedal, da smo ob prvem sprejemanju zakona o sanaciji TAM-a, ki
                  je bil, mislim da marca lani, da ti dokumenti, na katere sem se jaz v svoji
                  razpravi naslanjal, da še niso obstajali. Torej, ker je teh dokumentov več, bi jaz
                  ponovno povedal, da nekateri so bili že na voljo marca, predvsem bi pa poudaril,
                  da je Državni zbor potem konec lanskega leta še enkrat razpravljal o dopolnitvi
                  zakona o sanaciji TAM-a. In tudi takrat poslanci niso bili obveščeni o vseh
                  zadevah, ki se tičejo TAM-a, še posebej tistih opozoril, da obstaja velika
                  možnost, da se bo z državnim denarjem okoristila skupina ljudi, ki so v
                  preteklosti izsesavali sistem TAM. To so ljudje, ki so bili tudi tuji državljani,
                  v povezavi s strukturami v samem TAM-u, v nekaterih bankah in podobno. Ta domneva,
                  ki jo je izrazila Varnostno-obveščevalna agencija, se je žal v celoti uresničila.
                  Ko je pa gospod Jagodnik danes govoril tudi pod vtisom dokončne potopitve TAM-a in
                  ko se je spraševal o odgovornosti, moje trdno prepričanje je, da glavno
                  odgovornost za fiasko na tem področju nosi Vlada kot celota. In jaz sem trdno
                  prepričan, da izstop Združene liste iz te Vlade te odgovornosti ne more oprati. Je
                  ne more oprati in najverjetneje razprava v to smer ne bo prinesla prav nobenega
                  rezultata. Hvala lepa.</p>
            </sp>
            <sp xml:id="SDZ1-Redna-38-1996-04-16.sp9">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima še gospod Jože Jagodnik in pa za njim še gospod Janez
                  Jančar.</p>
            </sp>
            <sp xml:id="SDZ1-Redna-38-1996-04-16.sp10">
               <speaker>JOŽE JAGODNIK:</speaker>
               <p>Gospe in gospodje, še enkrat hvala za besedo. Dr. Pučniku bi rad rekel tole.
                  Povsem točno je seveda, da ribiško društvo ni odgovorno za sanacijo TAM-a in
                  povsem točno je, da je poleg ministra za gospodarske dejavnosti, ki je plačal
                  svojo ceno, odgovoren še kdo drug v Vladi. Meni je samo žal, da v svoji razpravi
                  nisem rekel, da bom glasoval za vaš predlog, dr. Pučnik, ki pravi, da je
                  odgovornost na Vladi Slovenije.</p>
               <p>Kar zadeva gospoda Miroslava Geržino, sem ga vselej videl kot potencialnega
                  generalnega direktorja TAM-a, samo škoda, da se te stvari, s sanacijo in s koncem
                  mandata niso tako zelo ujele. Jaz bi vse naredil to, da bi Geržino pripeljal v
                  Maribor. S tem sem odgovoril posredno gospodu Podobniku. Še enkrat trdim, Vlada je
                  odgovorna. Točno, Vlada je odgovorna. Točno, da je del odgovornosti tudi na dr.
                  Tajnikarju in Združeni listi, toda tisti del odgovornosti, ker nismo uspeli dovolj
                  prepričljivo in dovolj odločno dokazati, kaj vse škriplje pri izvajanju sanacije
                  zakona o TAM-u. Namreč škripalo pa je veliko tega, škripalo je še zlasti pri
                  finančni spremljavi. Finančni sektor pa seveda nikoli ni bil v rokah Združene
                  liste socialnih demokratov. Hvala lepa.</p>
            </sp>
            <sp xml:id="SDZ1-Redna-38-1996-04-16.sp11">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Janez Jančar, za njim bo na vrsti še gospod Janez
                  Podobnik, prav tako z repliko.</p>
            </sp>
            <sp xml:id="SDZ1-Redna-38-1996-04-16.sp12">
               <speaker>JANEZ JANČAR:</speaker>
               <p>Lep pozdrav! No, jaz sem eden tistih, ki takrat nisem zakona podprl, kar se tiče
                  sanacije TAM-a, pa bi vas danes vse skupaj vprašal s tega mesta, kakšen sklep
                  sploh sprejeti, pa da bi to stvar nekam porinili in pustili? Nikakršnega sklepa ne
                  bi bilo treba danes sprejeti, ampak stvari odložiti, dobiti na mizo vsa tista
                  poročila, ki morajo ob taki sanaciji iti v tem Državnem zboru, da se vidi, kje je
                  tistih 15 milijard, kako smo jih delili, kdo jih je dobil. In to je tisti zadnji
                  sklep, o katerem se govori, ko še celo minister ugotavlja, da je iz zapisnikov
                  razvidno, kako so vsi skrbno bdeli nad sredstvi. Jaz nikomur ne verjamem! Zato,
                  ker če so toliko denarja zapravili, pa danes TAM zapiramo na ta način, ali pa ga
                  bomo zaprli, to pomeni, da je tu veliko stvari narobe. Jaz se z vsemi vašimi
                  predlogi, kar pravite, strinjam, tudi Vlada je odgovorna, tako je. Ampak, dragi
                  moji poslanci, tudi vi ste bili prvi, tisti, ki ste v ta zbor prinesli zakon, ki
                  smo ga potem nadomestili z drugim. Pa vendar ta zbor dela tudi vse tiste stvari,
                  za kar mislim, da včasih ne bi bilo treba, da dela, potem se sprašujemo in
                  razpravljamo, kdo je bolj kriv, kdo je manj kriv. Danes se vsi s pepelom posipate.
                  Ta zbor je dal zeleno luč! In od tu naprej se zdaj samo vidi, kako se je ta denar
                  zapravil, nič drugega! Jaz sem danes dobil poslanski odgovor o lastninjenju
                  Litostroja. Jaz s tega mesta trdim, da je početje te Vlade škodljivo. Ampak kljub
                  temu, odgovor je tak, kot, saj bo vse v redu. Zato pravim, tega sklepa in teh
                  sklepov, ki so danes napisani, ne morem podpreti. In zahtevam vsa dodatna
                  poročila. Šele na podlagi tega bom pritisnil na eno od tipk. Hvala lepa.</p>
            </sp>
            <sp xml:id="SDZ1-Redna-38-1996-04-16.sp13">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Janez Podobnik.</p>
            </sp>
            <sp xml:id="SDZ1-Redna-38-1996-04-16.sp14">
               <speaker>JANEZ PODOBNIK:</speaker>
               <p>Spoštovani! Podpiram razmišljanje gospoda Jančarja, da se ta točka prekine in na
                  Državni zbor pridobi vso informacijo, da bo pač lahko sprejel nek sklep, ki ga bo
                  tudi nekako opral. Kajti jaz vas ponovno sprašujem, kaj lahko kot poslanec storim,
                  če z verodostojnimi podatki in dokumenti dokažem, da sem bil pri sprejemanju
                  nekega zakona zaveden? Jaz sem lani marca v prepričanju, da sem storil pravilno
                  odločitev, podprl zakon. Tako sem naredil. Potem pa - takrat je gospa Lukačeva,
                  eden njenih sklepov je bil, da Državni zbor pridobi še nekatere dokumente in da se
                  takrat zakon odloži - njen predlog ni bil sprejet. In pod veliko tenzijo, tako
                  predstavnikov Vlade, predvsem pa vseh tistih, ki so želeli, da se sanacija TAM-a
                  prične, smo ta zakon podprli. Če bi pa jaz imel takrat podatke, ki jih je
                  Varnostno-obveščevalna agencija posredovala predsedniku Vlade, nekaterim
                  ministrom, Agenciji proti pranju denarja in tako naprej, jaz tega zakona nikoli ne
                  bi podprl. Jaz sem prepričan, spoštovani kolegi, da ga tudi vi ne bi. To je
                  prvo.</p>
               <p>Drugo. Sklep dr. Pučnika, jaz bi ga z velikim veseljem podprl, ampak slišal sem,
                  da se je vodstvo Državnega zbora odločilo, da ni v skladu s proceduro in da ga
                  sploh ne bomo dali na glasovanje. Tu je problem.</p>
               <p>In tretje. Včeraj je v političnem tedniku zelo znani slovenski kolumnist tako
                  zapisal ob tem vprašanju: "Ko so poslanci sprejeli tako pogubni sanacijski
                  program, kot je bil propadli načrt sanacije TAM-a, ki bo pogoltnil okoli 15
                  milijard slovenskih tolarjev državnih poroštev, proračunskega denarja in odpisanih
                  terjatev ter prispevkov države, se sprašujem. Prav ob zavoženi sanaciji TAM-a, za
                  katero je neposredno odgovorna Vlada, se je treba spomniti prvih dni pogajanja z
                  zdravniki in vladnimi pogajalci. Slednji so zagnali vik in krik, da bi to, če bi
                  vsemu negospodarstvu dvignili plače za toliko, kot so zahtevali zdravniki,
                  proračun dodatno obremenilo za okoli 3,5 milijard slovenskih tolarjev. Pri tem pa
                  so Vlada in njeni pogajalci zamolčali, da bo za propadlo sanacijo TAM-a potrebnega
                  približno štirikrat več proračunskega denarja kot za morebitni dvig plač v
                  gospodarstvu." Tudi to je ena od dimenzij tega problema. In še nekaj, sam bom
                  podprl predlog, če bo pač podan, da Državni zbor ustanovi preiskovalno komisijo na
                  to temo. Hvala lepa.</p>
            </sp>
            <sp xml:id="SDZ1-Redna-38-1996-04-16.sp15">
               <speaker>PODPREDSEDNIK DR. LEV KREFT:</speaker>
               <p>Hvala lepa. Za replike so se javili še gospodje: Jožef Kopše, Miroslav Geržina in
                  Vladimir Topler. Kar se tiče možne prekinitve te točke, moram seveda povedati, da
                  je vedno možno o tem glasovati, s tem, da je treba vendarle, da predlagatelj
                  prekinitve pove namen prekinitve, se pravi, kaj se po prekinitvi zgodi novega; ali
                  se nekdo sestane, ali je treba nekaj ugotoviti itd. Izvolite, gospod Jožef
                  Kopše.</p>
            </sp>
            <sp xml:id="SDZ1-Redna-38-1996-04-16.sp16">
               <speaker>JOŽEF KOPŠE:</speaker>
               <p>Gospodu Janezu Podobniku bi rad rekel in ga prosil kot kolega, da bi najprej
                  poslušal, ker njemu repliciram, Janezu Podobniku, da je zdaj prekiniti sejo in
                  ponovna poročila zahtevati od Vlade, neproduktivno. Nekateri sklepi, ki so
                  predloženi in ki so normalno v proceduri, med drugim tudi ta sklep, ki sem ga sam
                  predlagal, gospod Janez Podobnik, približno to zahteva, kar vi pravite in nima
                  smisla ponovno čakati za nedefinirana poročila, ko vendar ta sklep vse v enem delu
                  definira, kaj bi ta ali pa, kar želim jaz, in upam, da bo ta zbor to podprl, da
                  dobimo od Vlade, da nam bo lažje razumevanje tega problema.</p>
               <p>Drugo, gospod Janez Podobnik, moram vas opozoriti, ko govorite, da niste vedeli o
                  vprašanju SOVE. Na prvi obravnavi TAM-a, prvega zakona, vladnega zakona o
                  obravnavi TAM-a sem opozoril ta zbor, ki je z glasovanjem zavrnil, da obstaja
                  poročilo SOVE, da ga ne morem, ker je strogo zaupno, kar se nekateri drugi seveda
                  tega niste držali, povedati, vendar je zbor zavrnil z glasovanjem zaprtje seje,
                  gospod Podobnik. To poročilo je bilo takrat znano. Jaz ga tudi vam nisem, na
                  žalost, mogel povedati, kot tudi drugim ne. Pozneje je bilo to poročilo tudi tu na
                  nek način prebrano in komentirano, drugače, kot mislim, da je prav. Zato bi bilo
                  dobro, da bi te sklepe, ki jih imate na klopeh, prebrali, gospe in gospodje.
                  Nekateri od teh so v redni proceduri, nekateri niso priznani in so vrženi iz
                  procedure. Ta moj sklep, ki govori o tem, kar ste vi govorili, gospod Podobnik, se
                  pa glasi: "Vlada Republike Slovenije naj v roku enega meseca predloži Državnemu
                  zboru finančno poročilo v zvezi z organizacijo TAM Maribor. Poročilo naj vsebuje
                  vse stroške države od leta 1990 do sedaj, ki jih je imela direktno ali indirektno
                  v zvezi z delovno organizacijo TAM Maribor. Stroški naj bodo specificirani po
                  posameznih ministrstvih in opremljeni z imeni takratnih oziroma sedanjih
                  ministrov, ki so na en ali drug način pomagali finančno delovni organizaciji TAM
                  Maribor". To bi naj bil en pregled, gospe in gospodje, predvsem govorim Janezu
                  Podobniku, ki bi nam omogočil boljši pogled, koliko denarja je pravzaprav bilo
                  namenjeno delovni organizaciji TAM, na kakšen način je bilo namenjeno in, ali če
                  bi tudi gospodarnost ta zbor ocenjeval in pregledoval ali pa eventualno, kar se
                  tudi strinjam z vsemi predgovorniki, neka preiskovalna komisija tega zbora, bi
                  imeli osnovo, na kateri bi lahko delovali. Hvala lepa.</p>
            </sp>
            <sp xml:id="SDZ1-Redna-38-1996-04-16.sp17">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina.</p>
            </sp>
            <sp xml:id="SDZ1-Redna-38-1996-04-16.sp18">
               <speaker>MIROSLAV GERŽINA:</speaker>
               <p>Hvala lepa za besedo. Gospod Jagodnik, mogoče bi bil pa, upam si trditi, ker bi
                  pošteno deloval, boljši direktor kot vsi direktorji, ki ste jih vi zamenjali, za
                  katere posledico smo mi plačali približno polovico. Ni res, da smo vrgli 13
                  milijard proč, 7 milijard približno oziroma nekaj takega, ne me prijeti za jezik,
                  so bili dolgovi do sprejetja tistega zakona. To je bilo že storjeno in temu nimamo
                  nič dodati. To je, kar je bilo. Za tistih 7 milijard oziroma 6 in pol lahko iščemo
                  krivce, zakaj se je to zgodilo. Ali je to management ali je to politika
                  ministrstva ali Vlade? Za ostalo, kar se je, kar se ni zgodilo z ostalim denarjem,
                  ali je potekalo pravilno financiranje, ki smo ga odobrili v Državnem zboru, je
                  drugo vprašanje. To pa lahko vprašamo Vlado. Zato se ne morem strinjati s tistim,
                  da je za stanje, tisti predlog gospoda Pučnika, ki je zanimiv, mislim da je za
                  stanje kriva Vlada. Vlada nam je predlagala, da pokrijemo za nazaj, to je zdaj eno
                  leto od tega, in za naprej predlagala sanacijski program, ki ga bo šele naredila.
                  Mislim, da vsi tisti, ki ste podprli, če se prav spomnim, tega nisem podprl ravno
                  zaradi tega, ker smo dali carte blanche, se pravi brez pogojev, rekli, bodo
                  naredili sanacijski program, poslanci iz Maribora so rekli, stanje je kritično,
                  takoj je treba dati denar in Državni zbor se je s tem strinjal. Mislim, da si mora
                  takratna večina v Državnem zboru priznati in reči tudi, kot je bilo sedaj rečeno,
                  da je delna krivda tudi v tem, ker smo popustili, ne vem zakaj. Ali zaradi tega,
                  ker je bilo pred volitvami, ali zaradi drugih razlogov. Vendarle smo popustili
                  tistim, ki so rekli, da je nujno takoj dati zakon in denar, potem bomo pa dali
                  sanacijski program in da bo vse v redu. Pa se je izkazalo, da tako ni. Gospod
                  Jagodnik, sedaj ne vem, kdo bo šel, ali boste šli vi za direktorja ali bom šel
                  jaz? Dajmo se zmeniti. Jaz mislim, da vi. Vi ste delili obljube, jaz sem
                  opozarjal, da te obljube lahko ne bodo realizirane, ampak da bomo izgubili
                  določeno vsoto denarja ravno zaradi tega in takega načina, ki ste ga vi
                  predlagali. In to se je storilo. Trdim, da smo izgubili mogoče 2 milijardi in pol
                  denarja brez potrebe in tega bi lahko vložili v mariborsko gospodarstvo in v
                  drobno gospodarstvo, kjer bi dobili delovna mesta. Tukaj se bova lahko menila kje
                  drugje tudi, ko bo več časa, da ne bi poslancev v Državnem zboru s tem
                  obremenjevali, ker so zadeve, mislim, da kritične glede TAM-a, da je treba neke
                  sklepe sprejeti. Hvala lepa.</p>
            </sp>
            <sp xml:id="SDZ1-Redna-38-1996-04-16.sp19">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Vladimir Topler.</p>
            </sp>
            <sp xml:id="SDZ1-Redna-38-1996-04-16.sp20">
               <speaker>VLADIMIR TOPLER:</speaker>
               <p>Spoštovane kolegice, spoštovani kolegi! Repliciram gospodu Janezu Podobniku. Rad
                  bi povedal to, da mislim, da smo naredili izvirni greh takrat, ko smo problematiko
                  TAM-a prenesli v Državni zbor. Državni zbor ni neka ekonomska institucija, ki bo
                  in je razpravljala o teh stvareh. Zato imamo danes tudi to. In še vedno bolj se
                  zapletamo, ko si želimo prevzeti tudi tiste dejavnosti, ki sodijo v druge
                  institucije. Rad bi pa repliciral gospodu Janez Podobniku, ki je povedal, da je
                  bil zaveden. Jaz se strinjam in mislim, da je gospod Podobnik tudi pri drugih
                  stvareh velikokrat zaveden in z drugih strani. Rad bi povedal, da mislim, da se
                  mora vsak poslanec sam odločati, kako bo glasoval o določenih stvareh. Prav ti
                  poslanci, ki sedaj najbolj hodite ven, ste takrat bili tudi med tistimi, ki ste
                  predlagali takšen zakon in izsilili, da se je razprava o tem začela v Državnem
                  zboru. Ko ste hodili pred ta govorniški oder, ste vedno gledali gor na parter, ali
                  so predstavniki sindikata, ali vas slišijo, kako ste za Maribor, kako ste za
                  reševanje teh stvari. Gospod Podobnik, moram vam povedati tudi to, ko ste govorili
                  o zdravniški stavki na koncu, da ste tudi takrat bili zavedeni. Šli ste v Klinični
                  center in v petek podpirali zdravnike, da so vam ploskali, ker je bila javnost 80%
                  na njihovi strani, ko se je pa javnost nekako spremenila, je bila proti, ste bili
                  pa med prvimi, ki ste podpisali poziv naj nehajo stavkati. Jaz mislim, da to ni
                  prav, da zavedemo ljudstvo, ampak se mora vsak poslanec sam odločiti glede na
                  argumente, kako bo glasoval, ne pa da se potem sklicujemo na druge, češ, bili smo
                  zavedeni.</p>
            </sp>
            <sp xml:id="SDZ1-Redna-38-1996-04-16.sp21">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Žarko Pregelj ima repliko, potem pa gospod Janez Podobnik.</p>
            </sp>
            <sp xml:id="SDZ1-Redna-38-1996-04-16.sp22">
               <speaker>ŽARKO PREGELJ:</speaker>
               <p>Spoštovani gospod Topler. Mislim, da prodajate zelo poceni demagogijo. Trditi, da
                  se Državni zbor nima pravice vtikati v take hudo strokovne gospodarske zadeve,
                  berite to v navednicah, v primeru sanacije TAM, mislim, da je neupravičeno.
                  Poglejte. Glede na to, da je bilo to še nedavno družbeno podjetje, je očitno skrb
                  Državnega zbora, da zadeve uredi, če jih Vlada ne zmore in Državni zbor je to
                  poskušal z zakonom. Žal je bil pri tem, ko je sprejemal zakon, očitno zaveden.
                  Tukaj so reakcije, ki se pojavljajo pri tej razpravi take, da kaže, da vsi
                  poslanci nismo vedeli vsega ozadja. Nekateri so očitno vedeli, vsi pa ne. In
                  mislim, da je nepotrebno, da to izjavljate. Je pa smiselno v bodoče ugotoviti,
                  kdaj se lahko Državni zbor in sploh javne finance vtikajo v tržno gospodarstvo. To
                  bo pa potrebno določiti, kajti bodo čisto druge razmere in očitno bo treba vedno
                  poiskati z ustreznim zakonom javni interes.</p>
            </sp>
            <sp xml:id="SDZ1-Redna-38-1996-04-16.sp23">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Podobnik ima repliko, za njim pa še gospod Janez
                  Kocijančič.</p>
            </sp>
            <sp xml:id="SDZ1-Redna-38-1996-04-16.sp24">
               <speaker>JANEZ PODOBNIK:</speaker>
               <p>Hvala za besedo. Kolegu, dr. Toplerju bi rad repliciral na tisti zadnji del
                  razprave, ki se tiče odnosa do zdravniške stavke. Jaz bi predlagal, da potem ni.
                  Se tudi opravičujem, ker sem citiral članek, kjer sem to omenil, da to ni tema
                  današnjega pogovora. Torej, tako poslanska skupina kot tudi sam že dolgo časa, pač
                  od kar sem poslanec, podpiramo stališča in pričakovanja slovenskih zdravnikov in
                  tudi drugih zaposlenih v zdravstvu. Na tisto javno okroglo mizo v Klinični center
                  so bile povabljene vse poslanske skupine. Jaz sem se v imenu poslanske skupine
                  Slovenske ljudske stranke udeležil tega srečanja in tam sem samo povedal to, da
                  bom predlagal izredno sejo Državnega zbora oziroma izredno sejo Odbora za
                  zdravstvo, delo, družino in socialno politiko. Res pa je, in to me ni nič sram, da
                  sem nekako v iskreni želji, da bi čimprej stavko prekinili, podpisal apel, ki ga
                  je napisala Komisija za žensko politiko, v kateri ni bil samo apel na zdravnike,
                  da prekinejo stavko, ampak tudi na Vlado, da najde čimprej rešitev. In zato
                  mislim, da ta očitek mi je nerazumljiv. Jaz sem še naprej podpiral tudi stališča
                  zdravnikov. Hvala lepa.</p>
            </sp>
            <sp xml:id="SDZ1-Redna-38-1996-04-16.sp25">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Janez Kocijančič.</p>
            </sp>
            <sp xml:id="SDZ1-Redna-38-1996-04-16.sp26">
               <speaker>MAG. JANEZ KOCIJANČIČ:</speaker>
               <p>Spoštovani podpredsednik, kolegice in kolegi! Razprava, ki poteka o primeru TAM,
                  je zelo čudna. V normalnih razmerah, v normalnem parlamentu bi se poslanci
                  prepirali med seboj, kdo je več storil za obolelega industrijskega velikana, kdo
                  se je bolj iskreno trudil, da bi mu pomagal. V tem parlamentu se poslanci, vsaj
                  nekateri, trudijo, da bi preklicali tisto, kar so vsaj na videz poskušali za TAM
                  storiti oziroma poskušajo postaviti pod vprašaj zaradi zavedenosti svoj glas, ki
                  so ga dali za sanacijo TAM-a. Jaz ne bi o tem sodil, upam, da bodo o tem presodili
                  tisti, ki sodijo o našem delu, mislim da volivke in volivci.</p>
               <p>Vprašanje je tudi, ali se korektno uporablja izraz, da so bili poslanci zavedeni.
                  Poglejte, podatki, ki jih je Vlada posredovala Državnemu zboru, so bili citirani s
                  strani takratnega ministra in odgovornih ljudi slovenske Vlade z navedbo, da so to
                  podatki, ki so prišli iz podjetja. Jaz si ne znam predstavljati sistema, v katerem
                  bi parlament ali pa državni organi prevzemali odgovornost za verodostojnost
                  podatkov, če se navede vir oziroma, če hočete, da vam povem z drugimi besedami,
                  vsi ti fascikli, ki jih imate pred seboj in podatki, na katere se sklicujete, so
                  vredni toliko, kot je vreden vir, iz katerih ti podatki prihajajo. Ne verjamem, da
                  je kdorkoli od vas štel posamezne količine, ki jih kasneje navajate v svojih
                  razpravah. In seveda, ko govorimo o zavedenosti, je to razprava o kvaliteti vira
                  in prosim, da smo pri tem precizni. Ni možno zavajanja pripisati tistemu, ki ni
                  zavajal, ki je samo posredoval nek vir in ki ga je javno navedel in citiral.</p>
               <p>Rečeno je bilo v eni od polemik, da se Združena lista ne more odreči svoji
                  odgovornosti za primer TAM. Ne samo da se ne more, tudi noče se. Mi smo iz Vlade
                  odšli zato, ker se nismo strinjali s pristopom k primeru TAM in še nekaterim
                  podobnim primerom. <stage>(Negodovanje v dvorani.)</stage> Mi menimo, da je
                  sanacija industrijskih velikanov mnogo boljši, in povedal bom, kar je bistveno,
                  tudi cenejši sistem reševanja tehnoloških kapacitet in delovnih mest od tistih, ki
                  se jih poslužuje v tem trenutku slovenska Vlada in nad katerimi se naslajate na
                  desnici.</p>
               <p>In še zadnja stvar. V parlamentarni debati se vseskozi mistificirajo obveščevalna
                  poročila. Zagotavljam vam, da politika in odločanje parlamenta, ki bi baziralo na
                  obveščevalnih poročilih, ni vredna ničesar. Pravzaprav ne poznam ne pri nas ne v
                  svetu primerov, ko bi se dala iz obveščevalnih sporočil graditi smotrna politika
                  oziroma zdelo bi se mi, da bi bil to začetek izjemno morbidnega stanja in pri
                  takem jaz vsekakor ne bi želel sodelovati.</p>
            </sp>
            <sp xml:id="SDZ1-Redna-38-1996-04-16.sp27">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Kocuvan. Za njim ima besedo še gospod Miroslav
                  Geržina.</p>
            </sp>
            <sp xml:id="SDZ1-Redna-38-1996-04-16.sp28">
               <speaker>JOŽEF KOCUVAN:</speaker>
               <p>Hvala lepa, gospod predsedujoči. Jaz bi rad opozoril, da v času, ko smo sprejemali
                  zakon o sanaciji TAM-a, res niso bili določeni podatki na razpolago in smo bili
                  zavedeni takrat, ko smo glasovali. Da je to res, je tudi opredeljeno v dokončnem
                  sanacijskem programu družbe TAM Maribor, ki je bil napravljen oktobra 1995, in
                  sicer na strani 4, ker točno citirano pripoveduje odmike od predpostavk, ki so
                  veljale ob sprejemanju zakona. Pa bom kar citiral. In sicer ni bilo povedano, da
                  so v TAM-u sklepali pogodbe brez kakršnegakoli kritja oziroma da je bila prodajna
                  pogodba nižja kot je bila lastna cena. To je katastrofalen podatek. Potem 2.
                  točka, odmik. Neustrezen nadzor nad postopki ustanavljanja podjetij v tujini. 3.
                  točka, sklepanje komercialnih pogodb brez predhodnih verifikacij in strategij.
                  Potem, status predstavnikov in drugih zaposlenih v tujini pravno ni bil ustrezno
                  normativno urejen. Tega sploh nismo vedeli, ko je to bilo sprejemano. Potem dalje,
                  nabavna služba. Torej, nabave so se vršile prek posrednikov, ki so povzročali
                  dodatne stroške. Potem, netransparentnost stanja v družbah in zloraba pooblastil.
                  Vsak je izdajal vse sorte koncesij in asignacij. Potem, evidence osnovnih sredstev
                  niso bile ažurirane. Kakšni so bili popisi osnovnih sredstev, inventure?
                  Vrednotenje zalog ni bilo usklajeno s standardi in normativi? Torej,
                  neuporabljenih zalog sploh niso izločali. To ni bilo opredeljeno. Potem, kaj je še
                  bilo zanimivega? Torej, mnoge obveznosti, ki so takrat že obstajale, pa so potem
                  kasneje dodatno prišle. Mislim, da so bile te obveznosti, kar se tiče zavarovanja
                  plačil za dane avanse, potem, izdani instrumenti za zavarovanje plačil, akceptni
                  nalogi, ki sploh so jih izdajali brez kakršnihkoli evidenc in so prihajali kasneje
                  v vnovčenje. Tako da dejansko priznam, tudi jaz sem takrat glasoval za sanacijo
                  TAM-a, ker pač je bilo tako povedano, da je to edina rešitev. Hvala lepa.</p>
            </sp>
            <sp xml:id="SDZ1-Redna-38-1996-04-16.sp29">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Miroslav Geržina ima repliko.</p>
            </sp>
            <sp xml:id="SDZ1-Redna-38-1996-04-16.sp30">
               <speaker>MIROSLAV GERŽINA:</speaker>
               <p>Hvala za besedo. Gospod Kocijančič, vaš minister je dal roko v ogenj. Verjetno si
                  jo še zdaj na ledu hladi, ker mu je zgorela, ker je rekel, da da roko v ogenj, da
                  se da TAM rešiti. Vaš kolega, gospod Jagodnik, je pred nekaj minutami rekel, da se
                  je v TAM-u dogajalo vse sorte in kazal na drugo stran, kdo je kriv! Mislim,
                  nehajte se sprenevedati! Nosite dejansko, ne samo verbalno reči, mi nosimo
                  odgovornost za tisto, kar je v TAM-u. Povejte, gospod Jagodnik, recite mu, kolegu,
                  naj pove, kdo je tam notri delal! Saj ste vi imeli vse v rokah! Ne pa metati nekam
                  na drugo stran zdaj, čez ograjo, oni so krivi, ker so to, oni so krivi, ker so
                  ono. Ne! Tam ste bili, tam ste praktično še zdaj in povejte, kdo je kaj delal kje!
                  Kdo je denar zapravil?! Ali smo ga mi, ki nismo tam bili?! Pa pravi Jagodnik, veš
                  ti zdaj za onega. Na pogorišče, za gasilca ali kaj bom šel?! Hvala lepa.</p>
            </sp>
            <sp xml:id="SDZ1-Redna-38-1996-04-16.sp31">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Jože Jagodnik, potem pa še gospod Bavdek.</p>
            </sp>
            <sp xml:id="SDZ1-Redna-38-1996-04-16.sp32">
               <speaker>JOŽE JAGODNIK:</speaker>
               <p>Hvala lepa. Spreminjam svoj predlog, premislil sem si, ne bom predlagal Geržine za
                  direktorja TAM-a. <stage>(Smeh.)</stage> O sanacijskem programu pa takole.
                  Spoštovane kolegice in kolegi, mi smo sprejemali samo okvir, v katerem država
                  ponudi roko za reševanje gospodarskega sistema TAM-a. Mi smo sprejeli zakon. V
                  zakonu je bilo nekaj pogojev. Med drugim sta bila dva izrazita pogoja. Vlada mora
                  oziroma uprava družbe TAM mora Vladi posredovati predhodni sanacijski program in
                  potem še dokončni sanacijski program; prvega do konca maja, drugega do konca
                  septembra oziroma oktobra. Uprava TAM-a je seveda to storila in je oba programa
                  pripravila in predložila Vladi. Vlada je ta dva programa sprejela. In v tem je,
                  spoštovane kolegice in kolegi, njena odgovornost, ker pa tudi ni poskrbela za
                  izvajanje sanacijskega programa. Vsekakor se strinjam s tistimi, ki trdijo,
                  mislim, da je bil to dr. Topler, da seveda mi nismo ekonomski forum, ki bi se
                  ukvarjal z detajli sanacijskih programov, ker dvomim, da vsi skupaj, čeprav cenim
                  seveda posameznike, ki prihajajo iz vrst ekonomistov in so gospodarstveniki, cenim
                  njihovo znanje, ampak vendarle vsi skupaj ne premoremo, nimamo niti možnosti, ne
                  premoremo tega znanja, da bi se do detajlov spuščali v sanacijske programe
                  posameznih družb, posameznih vej in tako naprej. Sprejeli pa smo okvir, v katerem
                  je bilo možno izvesti to sanacijo. Te sanacije pa seveda niso izvedli.</p>
            </sp>
            <sp xml:id="SDZ1-Redna-38-1996-04-16.sp33">
               <speaker>PODPREDSEDNIK DR. LEV KREFT:</speaker>
               <p>Gospod Dušan Bavdek ima besedo.</p>
            </sp>
            <sp xml:id="SDZ1-Redna-38-1996-04-16.sp34">
               <speaker>DUŠAN BAVDEK:</speaker>
               <p>Spoštovani! Kot smo slišali oziroma tudi vsi vemo, smo sprejeli zakon in Vlada
                  tudi sanacijski program v zvezi s firmo TAM. V zvezi s tem sanacijskim programom
                  so tudi obveznosti, in to obveznosti glede izplačila denarja prve, druge, tretje
                  tranše. Vsi vemo, s kakšno zamudo je bila izplačana prva tranša. Vsi vemo, s
                  kakšno zamudo je bila izplačana druga tranša. Firma ni mogla normalno začeti z
                  delom, če ni dobila obljubljenega denarja. Bom dal prispodobo. To je tako, kot če
                  pacient ta hip krvavi, transfuzijo mu bomo pa dali čez dva dni, drugo tranšo pa
                  čez pet dni. Tak pacient mora umreti. Ali, študentu bomo dali štipendijo takrat,
                  ko bo dokazal, da zna študirati, ne pa takrat, ko študira. In še nekaj, v zvezi z
                  zdravniško stavko. Zdravniška stavka je bila popolnoma odveč. Tudi sam sem bil
                  eden od podpisnikov. Zakaj? Če bi minister poznal svoje podrejene oziroma razmere
                  v zdravstvu, tako kot bi jih moral, potem bi to nezadovoljstvo med zdravstvenimi
                  delavci in še posebej med zdravniki pravočasno opazil in sprožil ustrezna
                  pogajanja, naj bo s sindikati oziroma s sindikatom Fidesa. Torej delo zdravstvenih
                  delavcev in zdravnikov bi lahko teklo normalno dalje, hkrati bi pa potekala
                  pogajanja. Tako je pa moralo biti 20 in več dni stavke, da so dosegli nek
                  kompromis, s katerim pravzaprav niso zadovoljni niti Vlada niti zdravniki sami, da
                  ne govorimo o pacientih, ki so tudi plačali, pa ne bom rekel z žrtvami, čeprav
                  lahko tudi, ta prepoceni zdravniški štrajk. Hvala lepa.</p>
            </sp>
            <sp xml:id="SDZ1-Redna-38-1996-04-16.sp35">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivo Verzolak ima repliko, potem pa še gospod Jožef Kopše.</p>
            </sp>
            <sp xml:id="SDZ1-Redna-38-1996-04-16.sp36">
               <speaker>IVAN VERZOLAK:</speaker>
               <p>Hvala za besedo. Spoštovani zbor, spoštovani predsedujoči! Imam repliko seveda
                  tudi na izvajanje gospoda Kocijančiča in Jagodnika in še nekaterih. Poglejte, jaz
                  sem tudi med tistimi, ki sem podprl takrat sanacijo, dal glas za sanacijo
                  mariborskega TAM-a, bil sem pa zelo kritičen in zahteval sem res, že takrat, jasne
                  podatke, kam bo ta denar šel, vendar nekaj se moramo zavedati. Vaš minister iz
                  Združene liste, gospod Tajnikar, je nam to garantiral, da bo šel denar res za
                  oživitev proizvodnje in seveda smo mu verjeli, osebno sem verjel, ker za to sem
                  bil. Toliko bolj sem razočaran zaradi tega, ker ta denar, kakor sedaj vidimo, ni
                  šel ali pa z zelo majhnimi sredstvi v ta namen, večinoma je pa šel za sanacijo
                  bank in seveda tudi v privatne žepe, ogromni denarji. Saj v končni fazi, ne se
                  sprenevedati, ja saj imate vendar, kakor je znano vsem, saj je bilo vendar 16
                  ovadb, kazenskih ovadb za vse vodilne in direktorje in za te člane upravnega
                  odbora, mislim tudi, prejšnjega. Tako da ne vem, kaj se imamo tu za sprenevedati.
                  Zdaj je samo stvar javnih tožilcev in sodišč, da to zadevo pripeljejo do konca.
                  Zdaj se pa sprenevedate, kot da niste nič krivi oziroma da ni bilo to. Jaz pravim,
                  sem še vedno prepričan, dogajala so se kriminalna dejanja. Takšno vsoto razdeliti
                  v nenamenske, v druge namene, kot smo tukaj glasovali, to je zame zrelo za
                  kazenski pregon in nič drugega. Hvala.</p>
            </sp>
            <sp xml:id="SDZ1-Redna-38-1996-04-16.sp37">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jožef Kopše ima repliko in pa gospod Jože Jagodnik in gospod
                  Miran Potrč.</p>
            </sp>
            <sp xml:id="SDZ1-Redna-38-1996-04-16.sp38">
               <speaker>JOŽEF KOPŠE:</speaker>
               <p>Gospodu Jožetu Jagodniku, ki danes in te dni seveda izstopa iz svoje stranke, iz
                  Vlade, neprestano ponavlja krivdo Vlade, se strinjam z njim in hvala bogu, da je
                  stopil v tiste vrste, ki ugotavljajo, da je Vlada kriva, čeprav je tudi Združena
                  lista bila v Vladi do zadnjega konca. Bi pa vas s to spremembo rad vseeno malo
                  spomnil na razpravo gospoda Jožeta Jagodnika, ki je pravilno spremenil iz
                  magnetograma ob interpelaciji gospodu Tajnikarju, 53. trak, ura 12.16, Jože
                  Jagodnik: "Vajeti v svojih rokah ne drži Vlada, pač pa nekatere skupine, ki imajo
                  velikanski in neformalni vpliv". Gospod Jože Jagodnik, za vašo spremembo vam
                  iskreno čestitam.</p>
            </sp>
            <sp xml:id="SDZ1-Redna-38-1996-04-16.sp39">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Jože Jagodnik ima besedo. Se bo lahko takoj zahvalil.</p>
            </sp>
            <sp xml:id="SDZ1-Redna-38-1996-04-16.sp40">
               <speaker>JOŽE JAGODNIK:</speaker>
               <p>Saj bi se nasmejal temu, ampak mislim, da ni pravih razlogov. Zdaj bi gospodu
                  Verzolaku rad nekaj rekel, jaz ne vem, kako on to razume. Jaz nisem tisti, ki bi
                  mu solil pamet, da bi gospod Verzolak lažje razumel, samo bojim se, da je hotel
                  pojasniti javnosti naslednje: sprejeli smo zakon, dali smo denar v TAM, iz TAM-a
                  so ga pa ukradli, spravili so ga v privatne žepe in to je kriminal in za to je
                  kriv tudi tisti poslanec, ki si je goreče prizadeval, da bi bil zakon sprejet. To
                  pa, na žalost, ni tako. Vse ovadbe, vseh 15 ovadb, ki jih imate po vrstnem redu v
                  materialu Ministrstva za notranje zadeve, se nanaša na dogajanje daleč pred
                  sprejemanjem zakona o sanaciji. Vse te ovadbe oziroma večina teh ovadb, mislim, da
                  se jih 70, 80%  nanaša na 244. člen kazenskega zakonika, 3 ali 4 na 25., 26. 27.
                  člen ZKP-ja, vi ste tako moder človek, da boste to pogledali, in se nanašajo na
                  čas, ki je pred tem. To je še vedno, seveda, stanje ovadb. Teh ovadb tožilec še ni
                  akceptiral v celoti. Tožilstvo je za nekatere ovadbe celo zahtevalo dodatna
                  preiskovalna dejanja, o nekaterih ovadbah se je izrazilo, da so celo neutemeljene.
                  To so besede državnega tožilca v Mariboru, ki jih je tudi možno prebrati. Jaz pa
                  nisem tisti, ki bi sodil; pot od ovadbe do obsodbe je še precejšnja in lepo vas
                  prosim, ko boste prihodnjič napenjali možgane in razmišljali o dogajanju, ki je
                  zelo komplicirano, priznam, morate upoštevati nekakšno zaporedje. Drugače seveda
                  ustvarimo vtis, da smo delali nekaj drugega, kakor sem razbral iz našega
                  govorjenja tu. Hvala.</p>
            </sp>
            <sp xml:id="SDZ1-Redna-38-1996-04-16.sp41">
               <speaker>PODPREDSEDNIK DR. LEV KREFT:</speaker>
               <p>Za repliko se je javil še gospod Miran Potrč. Za njim bo še na vrsti gospod Ivan
                  Verzolak.</p>
            </sp>
            <sp xml:id="SDZ1-Redna-38-1996-04-16.sp42">
               <speaker>MIRAN POTRČ:</speaker>
               <p>Hvala lepa. Saj mogoče bi bilo bolje, če bi bil gospod Verzolak prej, da se mi ne
                  bo treba še enkrat oglašati. Gospod Jagodnik, kolega, je povedal, kje je bistvo
                  problema. Poslanci lahko govorimo, kar hočemo in seveda si lahko tudi izmišljamo
                  stvari. In gospod Verzolak si jo je dobesedno izmislil. Upam, da znamo vsi
                  ocenjevati, kaj je izmišljeno, kaj pa temelji na kakršnemkoli dejstvu. Ker
                  povezovati kazniva dejanja, katerih sum je ugotovljen in prijave dane z zakonom,
                  je seveda več kot neresnica in možno je samo, da je nekdo toliko površen, da tega
                  ne razume, ali pa, da zavestno govori neresnico. Tretje možnosti ni.</p>
               <p>Kar pa zadeva proč vrženi denar, bi zdaj počasi jaz res rad, da bi sprejeli sklep,
                  ki ga predlaga gospod Kopše, pa naj se ugotovi, kaj je s temi sredstvi. Mi smo v
                  interpelaciji kasneje dobili natančna poročila o namenih porabe teh sredstev.
                  Takrat ugovorov zoper to, da bi bila neresnična, niti ni bilo in po mojem spominu
                  je slaba polovica sredstev šla približno za plače zaposlenih v TAM-u. Ostale
                  stvari so bile pa namenjene za oživljanje proizvodnje in res v majhnem delu tudi
                  za izplačila nekih nadomestil oziroma odpravnin, ki so lahko bila sporna. Ampak
                  reči, da so plače za toliko in toliko mesecev za cca 2.400 ljudi proč vržen denar,
                  jaz pač tega ne verjamem. Če je to za vas, to za mene ni.</p>
            </sp>
            <sp xml:id="SDZ1-Redna-38-1996-04-16.sp43">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Ivan Verzolak ima besedo.</p>
            </sp>
            <sp xml:id="SDZ1-Redna-38-1996-04-16.sp44">
               <speaker>IVAN VERZOLAK:</speaker>
               <p>Hvala za besedo. Gospodje iz Združene liste, saj to ste delali celo življenje.
                  Znate svoje člane zagovarjati, vedno jih zagovarjate, tudi če so osumljeni
                  kriminala. To je dejstvo in ne se zdaj sprenevedati. Poslušajte, gospodu Jagodniku
                  pa še to, samo kratko. Večina tistih ovadb, kar smo vsi dobili oziroma na vpogled,
                  to, kar je dala kriminalistična služba, polovica je bilo še lansko leto, leta
                  1995, ko smo še mi tukaj jeseni sprejemali ta drugi del zakona. Ali je tako?</p>
            </sp>
            <sp xml:id="SDZ1-Redna-38-1996-04-16.sp45">
               <speaker>PODPREDSEDNIK DR. LEV KREFT:</speaker>
               <p>Hvala lepa. Ja, izvolite, gospa Metka Karner-Lukač ima besedo.</p>
            </sp>
            <sp xml:id="SDZ1-Redna-38-1996-04-16.sp46">
               <speaker>METKA KARNER-LUKAČ:</speaker>
               <p>Spoštovane gospe in spoštovani gospodje! Tukaj sem si napisala kar nekaj cvetk na
                  ta list, pa bi se morda malo pogovorili o njih. Mislim, da nima smisla, da v tem
                  Državnem zboru napenjamo mišice, kdo je več naredil za sanacijo TAM-a, ali vi ali
                  pa mi. Dejstvo je oziroma ta stran, pa ta stran, dejstvo je, da Državni zbor za
                  sanacijo TAM-a ni naredil nič, ker tudi ni mogel nič narediti. Dejstvo pa je, da
                  je Državni zbor TAM-u namenil preveč sredstev, iz katerih ni bilo nič rezultata.
                  To je to. Sedaj, vi ste zagovarjali stališče, da s tem ohranjate delovna mesta v
                  TAM-u, mi smo pa rekli, bolje bi bilo, če bi 150-im podjetjem ravno v tej regiji
                  podelili po 2 milijona mark, pa bi dobili več in to bi verjetno bilo, ne, to bi
                  bilo gotovo res bolje. Kdo je koga zavajal? Mene ni zavajal nihče, ker za ta zakon
                  nisem glasovala. Res pa je tisto, kar je povedal gospod Kopač, da bi poslanci tega
                  Državnega zbora takrat, ko ste pritisnili na tipko, morali prebrati obrazložitve,
                  ki so bile dokaj jasne. Torej podjetje, ki ima dvakrat, 2,5-krat več obveznosti
                  kot znaša njegovo premoženje, nima realnih možnosti, da se postavi na noge, kljub
                  temu, da ima, če bi imelo trge, programe in strokovnjake. S tem smo vas tudi
                  seznanili, čeprav z desnice in upam, da ste vsaj na znanje sprejeli to
                  informacijo.</p>
               <p>Pa še ena stvar je, ki je hudo resnična, da takrat gospod minister Tajnikar, z
                  vsem spoštovanjem govorim do njega, verjetno res ni imel pravih podatkov oziroma
                  je prehitro verjel upravi. To je verjetno tudi dejstvo, ker če je tako razpadel
                  informacijski sistem, kot je razpadel v TAM-u, potem ta znesek 80 milijonov
                  dodatnih obveznosti, ki jih je pa ugotovil minister Dragonja 14 dni po tem, ko je
                  nastopil svoj mandat, pa tudi niso mačje solze. In to je tisto, kar lahko očitamo,
                  pa recimo, da ni namenoma zavedel Državni zbor, ampak oprostite, bil je pa pri tem
                  premalo pozoren oziroma prehitro je verjel v podatke tistih, ki so ga pa
                  zavajali.</p>
               <p>No, še nekaj. Mislim, da je zelo napačno govoriti o tem, ali je TAM pravočasno
                  dobil sredstva, finančna ali ne. Finančna sredstva je TAM dobil, vprašanje pa je,
                  kam so poniknila. Gotovo ne v proizvodnjo, seveda pa ni nikakršna sanacija možna,
                  tudi če bi jih pravočasno dobival, tudi če bi jih več dobival, dokler istočasno ta
                  sredstva odtekajo po tistih pipah, ki jih pa ta Državni zbor ni bil pripravljen
                  zapreti in tukaj je vsa zgodba. Torej, svež denar se daje samo takrat, ko vemo, da
                  poslovni sistem, ki se imenuje TAM, sproti teh sredstev ne odvaja za tiste namene,
                  za katere jih ne bi smel in to je TAM delal. Poročila so bila tukaj taka.</p>
               <p>In na koncu bi rekla to. Nisem glasovala za ta zakon, ampak tako kot je bil
                  pripravljen, pa ne glede na to, kdo ga je pripravil, je pa poslance zavajal, ker
                  ni bil predlagan na verodostojnih podatkih. To je pa res. In mislim, da bi se ta
                  Državni zbor moral do tega opredeliti.</p>
            </sp>
            <sp xml:id="SDZ1-Redna-38-1996-04-16.sp47">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo repliko? Izvolite, gospod Gabrijel Berlič.</p>
            </sp>
            <sp xml:id="SDZ1-Redna-38-1996-04-16.sp48">
               <speaker>GABRIJEL BERLIČ:</speaker>
               <p>Pozdravljeni! Ob vsem tem zaklinjanju skoraj vseh možnih kolegov, ki so govorili
                  pred mano, da jim je žal, da so glasovali za oziroma trkanje po prsih, da so
                  glasovali proti temu zakonu, bi rad rekel, ni mi žal, da sem glasoval za ta zakon,
                  zaradi tega, ker menim, da je to socioekonomski problem. Ni samo ekonomski
                  problem, kot se hoče danes tu prikazovati. Sanacija TAM-a še traja in jaz samo
                  upam, da bo tudi ugodno rešena in da bodo delavci v TAM-u oziroma v tisti naši
                  štajerski regiji tudi še nekaj od tega imeli. Hvala lepa.</p>
            </sp>
            <sp xml:id="SDZ1-Redna-38-1996-04-16.sp49">
               <speaker>PODPREDSEDNIK DR. LEV KREFT:</speaker>
               <p>Hvala lepa.</p>
            </sp>
            <sp xml:id="SDZ1-Redna-38-1996-04-16.sp50">
               <speaker>GABRIJEL BERLIČ:</speaker>
               <p>Pa še nekaj. Pozdravljam gospoda Laha, zgoraj na tribuni!</p>
            </sp>
            <sp xml:id="SDZ1-Redna-38-1996-04-16.sp51">
               <speaker>PODPREDSEDNIK DR. LEV KREFT:</speaker>
               <p>Gospod Žarko Pregelj ima besedo.</p>
            </sp>
            <sp xml:id="SDZ1-Redna-38-1996-04-16.sp52">
               <speaker>ŽARKO PREGELJ:</speaker>
               <p>Spoštovani! Imam proceduralno prošnjo. Naša poslanska skupina bi prosila za pol
                  ure odmora, da pripravi dodatne sklepe oziroma spreminjevalni predlog na sklep
                  odbora.</p>
            </sp>
            <sp xml:id="SDZ1-Redna-38-1996-04-16.sp53">
               <speaker>PODPREDSEDNIK DR. LEV KREFT:</speaker>
               <p>Hvala lepa. Verjetno to pomeni, da moramo najprej končati razpravo, ker pred tem
                  taka pavza nima smisla. Želi še kdo repliko? Besedo dajem gospodu Jožefu Kopšetu,
                  zadnjemu prijavljenemu v razpravi, potem bom pa dal odmor. Se strinjate, gospod
                  Žarko Pregelj?</p>
            </sp>
            <sp xml:id="SDZ1-Redna-38-1996-04-16.sp54">
               <speaker>JOŽEF KOPŠE:</speaker>
               <p>Gospe in gospodje, kolegice in kolegi! Mi govorimo samo od leta 1994, od novembra
                  meseca naprej, na zgodovino tega TAM-a smo pa verjetno malo pozabili. TAM je bil
                  ekonomski problem, kot je rekel malo prej kolega Berlič, že mnogo prej. TAM je bil
                  ekonomski problem, če se kdo spomni stavke iz leta 1988, kjer se je najbolj
                  navzven pokazalo v tistem trenutku; takrat je že bil zelo daleč in globoko v svoji
                  ekonomski krizi. Vendar zaradi splošnega socialnega stanja, ki je vladalo v
                  Mariboru, je po mojem mnenju, s tem ne opravičujem nobene Vlade in nobenega
                  ministra, bila vsaka vlada in vsak minister od takrat dalje nekoliko pod pritiskom
                  javnosti, in to upravičeno, ker v Mariboru ni samo TAM. V skupni brezposelnosti v
                  Mariboru je TAM udeležen sicer s približno četrtino brezposelnih Mariborčanov. Če
                  vzamemo okolico, pa še z manjšim številom, če vzamemo kompletno Podravje, pa
                  mogoče celo nekaj sosednje Hrvaške. Ta problem, ki se je nakazoval in ki je bil,
                  je zahteval verjetno že takoj 1990. leta, ob spremembi določenih stvari in
                  določenega družbenega reda, tudi strukturalne spremembe v taki delovni
                  organizaciji, kot je bil TAM. K temu več kot očitno ni bilo pristopa ne s strani
                  managementa v TAM-u, ki je danes marsikdaj bil branjen, ali pa ne zadosti dobrih
                  predlogov, in ne s strani Vlade, ki bi se spustila sistematsko v tega
                  industrijskega giganta. Takrat je verjetno bil čas, ob približno 110 milijonih
                  mark, v 1990. letu, 100 milijonov mark stroškov, da se prestrukturira in da pelje
                  tisto proizvodnjo, ki je bila dobra. Mi smo predvsem zaradi socialne krize v
                  Mariboru in zaradi pritiskov javnosti, tudi tisti, ki smo dobro poznali TAM,
                  poizkušali reševati na nemogoče načine, vendar tu je prišlo do tega reševanja
                  seveda po tej poti, ki je bila večkrat že obrazložena. Posamezne grupacije z
                  veliko političnega priokusa so poizkušale imeti svoj "žegen" pri TAM-u. Moram
                  reči, čeprav kot nestrokovnjak, na diletantski način, dati denar, ki ne veš, kam
                  bo šel. Vsa ta vprašanja so se neprestano pojavljala v tem zboru, kam bomo s tem
                  denarjem, opozorila so se pojavljala. To ni nobeno pranje krivde ali pranje duše,
                  to je bila takrat v tej ihti verjetno zgodba, ki bo to državo stala, po mojem
                  nekoliko manj kot 15 milijard tolarjev, vendar jo bo stala in od tega ne bo velike
                  koristi, od tega denarja.</p>
               <p>Glavne napake in glavno, zaradi česa smo to točko vzpostavili, je pa vprašanje
                  eventualne krivde, krivde napačnega pristopa in tako se tudi imenuje točka in ta
                  krivda bi se morala verjetno začeti pri tistih politikih, političnih grupacijah,
                  ki so hotele na hitro pred temi volitvami pokazati solidarnost do TAM-a in so
                  prišle s predlogi o zakonu v ta parlament. Ti zakoni so v prvi fazi, govorim o
                  zakonu o poslancih, s podpisi mariborskih poslancev, ki je bil čist in jasen, da
                  pelje denar samo v banke, ne pa v TAM, ne pa v reševanje delovne organizacije.
                  Ministrstvo, kakršnokoli je bilo, je vsaj v tem momentu zaslutilo to svojo
                  nevarnost, ali Vlada, jaz ne vem, kdo je odločal v Vladi, verjetno se Vlada o
                  takem velikem denarju pogovarja, ne samo zgolj minister in odloča, da bo dala svoj
                  zakon. Od tu naprej, od takega zakona in izvajanja tega zakona je bilo pa odvisno,
                  in s tem je Vlada in minister za gospodarstvo, takratni, garantiral pred tem
                  zborom, da bo ta denar uporabljen in da bo sanacija lahko uspela, če bo teklo po
                  njegovem načrtu. V toliko imajo prav gospodje iz Združene liste, ampak tudi nič
                  več. Ta garancija je bila dana v tem zboru, ampak ne zaradi teh 90 poslancev,
                  ampak zaradi vseh davkoplačevalcev v Sloveniji in predvsem vseh Mariborčanov, ki
                  so soodvisni od TAM-a kot od enega velikih zaposlovalnih centrov v Mariboru.
                  Zaradi te garancije, ki je bila dana pred tem zborom, govorimo nekateri, da je bil
                  zbor zaveden, da je potrebna politična odgovornost, da je potrebno razčistiti, da
                  se ne bo v tej predvolilni kampanji prelagala krivda z ene stranke na drugo
                  stranko, na posameznike, na Državni zbor, na Vlado, vendar, da bo popolnoma jasno,
                  da bi bilo popolnoma jasno, zakaj in koliko denarja je porabljeno. S kakšnim
                  namenom, vemo vsi, verjetno in sem prepričan, z dobrim namenom. Vendar namen ni
                  bil uresničen in to zgodbo bomo morali zaključiti z nekimi ugotovitvami, gospe in
                  gospodje. Nekateri sklepi so predlagani, očitno so kolegi iz Slovenske ljudske
                  stranke, še bodo formulirali nekakšne sklepe in jih bodo predložili, in upam, da
                  to ne bo zadnja govoranca, zadnja govoranca te vrste, ko drug drugega obtožujemo,
                  vendar ne zadnja o tem razčiščevanju situacije okoli TAM-a.</p>
               <p>In ne samo zaradi TAM-a, gospe in gospodje. Mi imamo vrsto delovnih organizacij,
                  vrsto gigantov kot je Videm. Zadnje sporočilo iz Vidma je, sodišče je potrdilo,
                  ali bomo spet morali obravnavati v posebni točki post festum, ko bo prepozno, ko
                  nam bo odpeljano? Taka točka je Paloma Sladki vrh, z izredno ogroženim socialnim
                  okoljem, to so Slovenske gorice, ki nimajo nobenih, ne naravnih in ne
                  zaposlitvenih možnosti za razvoj. Takih točk je še nekaj. Moram tudi včasih
                  pohvaliti Vlado in tokrat ministra Ropa, ki je zelo sistematsko objavil javno,
                  katerim podjetjem misli Vlada pomagati, med njimi je tudi Paloma. Imamo Litostroj
                  v Ljubljani, imamo še nekaj takih podjetij, ki šepajo. Zaradi tega moramo priti
                  pri TAM-u res do konca, da vidimo, kje smo ga polomili, pravzaprav, kje ga je
                  polomila Vlada? Jaz, ne glede na stranko, ki jo zastopam v Državnem zboru in na
                  kompletni ta parlament, menim, da ta parlament ima samo dolžnost razsojanja, ne pa
                  oblikovanja nečesa. Oblikovanje mu je samo dodeljeno kot možnost. In je Vlada
                  tista, ki bo morala položiti račune temu parlamentu in tej javnosti, in z dobrim
                  namenom, ne s slabim namenom, zgolj s slabim namenom, da jo bomo prikazali kot
                  slabo Vlado. Vendar jo bomo opozorili na napake, ki jih ne bo naprej povzročala.
                  Predvsem za to gre pri TAM-u.</p>
               <p>Jaz sem prej v repliki, ker se je nanašala replika na eno področje, ki je bilo
                  izrečeno, predvsem gospod Jančar je jasno in glasno povedal za tem odrom, kaj bi
                  po njegovem bilo potrebno, približno tak sklep sem predlagal, je pred vami, in
                  mislim, da je to začetek tega reševanja, da nam bo jasno kje, kam smo dajali denar
                  davkoplačevalcev, koliko se je koristno uporabilo v tem primeru TAM-a, koliko
                  denarja je bilo zapravljenega in koliko denarja se je peljalo v neki obliki v
                  banke in s tem posredno za sanacijo bank in javni dolg države Slovenije. To je
                  pomembno za ta parlament iz teh drugih razlogov. V TAM-u pa lahko samo upamo, da
                  bo nova Vlada našla proizvodne programe, pač nova struktura v TAM-u, da bo našla
                  neke zaposlitvene možnosti, ker Maribor, to ni več potrebno ponavljati, je v
                  izraziti ekonomski krizi. Sam ne verjamem v obljube nekaterih strank, ki imajo
                  rešitvene odbore za Maribor in jih ustanavljajo. Zelo težko verjamem, ker te
                  stranke so imele možnost v tem parlamentu povedati tole in temu parlamentu
                  posredovati in v tem parlamentu postaviti take "Karitas" odbore za rešitev
                  Maribora. Zato mislim, da je to že v službi predvolilne kampanje. Upam, da bomo
                  ohranili do konca tega mandata vsaj toliko resnosti, da bomo lahko ugotovili tudi
                  realne napake Vlade in pa tega Državnega zbora pri odločitvah, in da se bomo
                  izognili tem odločitvam v bodoče, takim in podobnim odločitvam.</p>
               <p>Jaz se sprašujem, če banke, ki so v veliki meri odpeljale denar iz TAM-a, ali pa v
                  največji meri odpeljale, samo dve strukturi sta bili pri tem denarju - banke in
                  plače zaposlenih. Praktično nič drugega ni šlo ven, kot dokončanje proizvodnje,
                  sicer delno ja, ampak zelo malo. Ta denar je spet odtekal upnikom, takoj je
                  odtekal upnikom. V TAM-u se ni nič spremenilo s temi zadnjimi 8 milijardami.
                  Poglejte, gospe in gospodje, te banke bi končno tudi lahko začele svoj riziko
                  prevzemati, čeprav so še neke sanacije; formalno so še, ampak so blizu konca
                  sanacije. Ni pa to, da se na račun revnega Maribora sanirata dve veliki slovenski
                  banki. Jaz mislim, da to ni pošten način, ker jutri bodo te banke, kot je predlog,
                  prav te, močne stranke v tem parlamentu, kot je Združena lista, šle v
                  lastninjenje. Takrat več nobenega interesa ne bo za eventualno pomoč nekim
                  organizacijam in z nekim poceni denarjem. Takrat, ko bodo lastniške banke, ti dve
                  veliki banki, bosta poslovali seveda po načelu kapitala in bosta vlagali denar
                  tam, kjer je bolj potrebno. In s tem je zgodbe konec in tu smo pomagali vsaj s 4
                  milijardami tem bankam. Hvala lepa.</p>
            </sp>
            <sp xml:id="SDZ1-Redna-38-1996-04-16.sp55">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne, in odrejam na prošnjo poslanske
                  skupine Slovenske ljudske stranke pol ure odmora, da bodo lahko pripravili dodatne
                  sklepe. Pri tem za razjasnitev, moram že vnaprej povedati, da imamo na novo v
                  poročilu tri dodatne sklepe, gospoda Jožefa Kopšeta, popravljen sklep gospoda dr.
                  Jožeta Pučnika v imenu poslanske skupine, ki ga je popravil gospod Ivo Hvalica,
                  potem sklep Ivana Verzolaka, dodatno smo pa že prejeli tudi predlog sklepa gospoda
                  Janeza Jančarja. Moram naprej povedati, da za sklepa poslanske skupine
                  Socialdemokratske stranke</p>
               <p>Slovenije in za sklep Ivana Verzolaka še naprej velja, da se o njiju ne da
                  glasovati. Če bo potrebno, bom to še enkrat obrazložil, smo pa o tem že slišali
                  obrazložitev in glasovali.</p>
            </sp>
            <stage type="time">(Seja je bila prekinjena ob 11.31 uri in se je nadaljevala ob 12.09
               uri.)</stage>
            <sp xml:id="SDZ1-Redna-38-1996-04-16.sp56">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Nadaljujemo z delom. Najprej vas seveda prosim, da ugotovimo prisotnost v dvorani!
                  Ugotavljamo prisotnost v dvorani! Še vedno ugotavljamo prisotnost!
                     <stage>(Ugotavljam, da je v dvorani 51 poslank in poslancev.)</stage> Državni
                  zbor je torej sklepčen in lahko odloča. Sprašujem predstavnika poslanske skupine
                  Slovenske ljudske stranke, če želi besedo? Izvolite, gospod Žarko Pregelj ima
                  besedo.</p>
            </sp>
            <sp xml:id="SDZ1-Redna-38-1996-04-16.sp57">
               <speaker>ŽARKO PREGELJ:</speaker>
               <p>Spoštovani! Naša poslanska skupina Slovenske ljudske stranke je pripravila tri
                  dodatne predloge, in sicer najprej spremembo sklepa Odbora za gospodarstvo, ki naj
                  bi se spremenil, tako da bi se glasil: "Državni zbor je ob seznanitvi in ob
                  obravnavi poročila Vlade v zvezi s sumi o nepravilnostih v TAM ugotovil, da se je
                  kljub sprejetju zakona o sanaciji TAM-a in sanacijskih programov, že sicer slab
                  položaj gospodarskega sistem TAM še poslabšal". Menimo, da je tak sklep smiselno
                  sprejeti, zato ker ni naloga Državnega zbora, da se zgolj seznanja s poročili,
                  ampak da tudi pri seznanju s poročili, predvsem pa pri seznanju s problematiko
                  tudi kaj ugotovi. Ena osnovnih ugotovitev, ki je bila v tej obravnavi, mislim, da
                  enotno ugotovljena, je ta, da se je že tako slab položaj tega gospodarskega
                  velikana v obdobju po sprejetju zakona samo še poslabšal. Zelo suhoparna
                  ugotovitev, ampak je resnična.</p>
               <p>Drugič. K sklepu Odbora za gospodarstvo se doda nov sklep, ki se glasi: "Državni
                  zbor meni, da je dodatno poslabšanje gospodarskega stanja sistema TAM posledica
                  predvsem spornih odločitev in verjetno neustreznih dejanj Ministrstva za
                  gospodarske dejavnosti v času ministrovanja dr. Maksa Tajnikarja. "S tem sklepom
                  dejansko ugotovimo, da je to poslabšanje nastalo v času, ko je bil minister
                  Tajnikar, in v tistem času, v katerem so bile sprejete določene sporne odločitve.
                  O njihovi spornosti v Državnem zboru ne gre dvomiti, kajti bili so zelo različni
                  pogledi na te odločitev. Ne moremo pa reči, da je to določena krivda ali karkoli,
                  zato predlagamo, da uporabimo dikcijo, da gre verjetno za neustrezna dejanja in da
                  tako ugotovitev zbor sprejme, kajti rezultat tega je slabše stanje sistema
                  TAM.</p>
               <p>Predlagamo še tretji, sicer dodatni sklep k obravnavi poročila Vlade v zvezi s
                  sumi o nepravilnostih v TAM, ki se glasi takole: "Državni zbor ugotavlja, da je
                  posledica slabšanje gospodarskega stanja sistema TAM tudi očitno premalo usklajeno
                  delovanje posameznih ministrstev, in sicer predvsem Ministrstva za gospodarstvo in
                  Ministrstva za notranje zadeve ter Obveščevalno-varnostne agencije, kakor tudi
                  drugih vladnih služb in državnih institucij, predvsem Agencije za plačilni promet,
                  nadziranje in informiranje in Državnega tožilstva". Ta sklep predlagamo tudi na
                  podlagi opravljene obravnave, ko je večkrat bilo poudarjeno, da so bila očitno
                  neskladja v informiranju Ministrstva za gospodarstvo s strani tako notranjega
                  ministrstva, kakor tudi same obveščevalne agencije, da je očitno prihajalo, tudi
                  kljub pravočasno pripravljenemu poročilo Agencije za plačilni promet, do
                  neaktiviranja državnega tožilstva in da so, sicer že v prejšnjem obdobju storjene
                  nepravilnosti še ostale nerazrešene oziroma ni prišlo do sodnega epiloga tudi po
                  zaslugi v bistvu premalo aktivnega državnega tožilstva. Da gre za oškodovanje
                  državnega premoženja, ki je bilo usmerjeno v sistem TAM na podlagi zakona, je več
                  ali manj bilo v obravnavi večkrat poudarjeni in zato predlagamo take sklepe. Hvala
                  lepa.</p>
            </sp>
            <sp xml:id="SDZ1-Redna-38-1996-04-16.sp58">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prehajamo torej h glasovanju, razprava je bila zaključena. Na
                  glasovanje dajem najprej in v obravnavo seveda sklep, ki ga je predlagalo matično
                  delovno telo, Odbor za gospodarstvo in amandma oziroma predlog za spremembo tega
                  sklepa, ki ga je pravkar predlagal in obrazložil gospod Žarko Pregelj. Imate v
                  rokah že prej zahtevano poročilo k obravnavi poročila Vlade Republike Slovenije v
                  zvezi s sumi o nepravilnostih v TAM-u. To poročilo ste dobili v pisni obliki in tu
                  imate predlog sklepov matičnega delovnega telesa na prvi strani, datum je
                  26.3.1996. V obravnavo torej dajem predlog sklepa: "Državni zbor se je seznanil s
                  poročilom Vlade Republike Slovenije v zvezi s sumi o nepravilnostih v TAM-u, in
                  sicer z informacijo Ministrstva za notranje zadeve o dosedanjem delu
                  kriminalistične službe v zadevi TAM Maribor, s poročilom Slovenske obveščevalne
                  varnostne agencije o zaznavah in ugotovitvah v zvezi z mariborskem podjetjem TAM
                  in poročilom v zvezi z javno posredovanimi sumi, da so se v TAM-u dogajale velike
                  nepravilnosti, ki ga je pripravilo Ministrstvo za gospodarske dejavnosti". Na to
                  je predlagala poslanska skupina Slovenske ljudske stranke, da se ta sklep
                  spremeni, zato bomo o njenem predlogu najprej glasovali, tako da se glasi:
                  "Državni zbor je ob seznanitvi in obravnavi poročila Vlade Republike Slovenije v
                  zvezi s sumi o nepravilnostih v TAM-u ugotovil, da se je kljub sprejetju zakona o
                  sanaciji TAM-a in sanacijskem programu že sicer slab položaj gospodarskega sistema
                  TAM še poslabšal". Želite proceduralno, gospod Miran Potrč? Izvolite.</p>
            </sp>
            <sp xml:id="SDZ1-Redna-38-1996-04-16.sp59">
               <speaker>MIRAN POTRČ:</speaker>
               <p>Gospod predsedujoči, jaz bi predlagal, da le dobimo pisno te predloge sklepov, ki
                  jih je vložila Ljudska stranka, da jih lahko v miru pregledamo in eventualno tudi
                  kakšne dopolnitve predlagamo. O tako prebranih se ne moremo odločati. Hvala.</p>
            </sp>
            <sp xml:id="SDZ1-Redna-38-1996-04-16.sp60">
               <speaker>PODPREDSEDNIK DR. LEV KREFT:</speaker>
               <p>Hvala lepa. Prekinjam to točko dnevnega reda, dokler ne bomo dobili v pisni obliki
                  dodatnih predlogov za sklepe poslanske skupine Slovenske ljudske stranke.</p>
               <p>Prehajam k <title>26. TOČKI DNEVNEGA REDA - PREDLOG ZAKONA O SPREMEMBAH IN
                     DOPOLNITVAH ZAKONA O VLADI</title>. Predlog zakona je za tretjo obravnavo
                  pripravila Vlada Republike Slovenije. Želi besedo predstavnik Vlade?
                     <stage>(Ne.)</stage> Predlog zakona je obravnaval Odbor za notranjo politiko in
                  pravosodje kot matično delovno telo. Želi besedo poročevalec odbora? Besedo ima
                  predsednik odbora, gospod Vitodrag Pukl. Izvolite. Zakon imamo v tretji
                  obravnavi.</p>
            </sp>
            <sp xml:id="SDZ1-Redna-38-1996-04-16.sp61">
               <speaker>VITODRAG PUKL:</speaker>
               <p>Hvala za besedo, gospod podpredsednik. Spoštovani! Zakon o spremembah in
                  dopolnitvah zakona o Vladi je v tretji obravnavi in je Odbor za notranjo politiko
                  in pravosodje upošteval mnenje sekretariata ter ugotovil, da je Vlada dejansko,
                  tako že pri drugem kot pri tem predlogu, upoštevala vse pripombe in načelna
                  stališča tega zbora. Predvsem je šlo za sporno zadevo, ali naj Vlada vodi politiko
                  ali izvaja politiko Državnega zbora. Šlo je tudi za sporno zadevo glede trajanja
                  števila ministrov brez listnice in seveda tudi glede trajanja časa, v katerem mora
                  mandatar predložiti v obravnavo, v izvolitev nove ministre Državnemu zboru. Vsa ta
                  vprašanja so rešena v skladu s stališči Državnega zbora in jih je Odbor za
                  notranjo politiko in pravosodje tudi večinsko podprl, tako da predlaga, da se
                  zakon, o dopolnitvah zakona o Vladi Republike Slovenije v tretji obravnavi
                  sprejme. Hvala lepa.</p>
            </sp>
            <sp xml:id="SDZ1-Redna-38-1996-04-16.sp62">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi predstavnik Sekretariata za zakonodajo in pravne zadeve besedo?
                     <stage>(Ne.)</stage> Želijo besedo predstavniki poslanskih skupin? Prijav ni
                  bilo v pisni obliki, mislim. <stage>(Ne.)</stage> Besedo dajem poslankam in
                  poslancem. Pisnih prijav ni bilo. Želi kdo besedo? <stage>(Tudi ne.)</stage> Torej
                  prehajamo h glasovanju. Ja, se opravičujem, gospod doktor France Bučar, izvolite.
                  Moram vedno malo počakati, prehitro grem, potem pa prezrem koga.</p>
            </sp>
            <sp xml:id="SDZ1-Redna-38-1996-04-16.sp63">
               <speaker>DR. FRANCE BUČAR:</speaker>
               <p>Hvala za besedo. Mislim, da lahko govorim v svojem imenu, pa tudi v imenu
                  poslanske skupine. Mislim, da najbrž ne bom s svojim stališčem nikogar presenetil,
                  ker je praktično moje stališče že znano. Seveda bom odločno proti temu zakonu, ker
                  to je zakon, ki je podlaga za celo vrsto anomalij, ki smo jim priča, ne sedaj,
                  ampak že pravzaprav vso mandatno dobo. Sprejeli smo namreč zakon o Vladi, ki je v
                  popolnem nasprotju z duhom parlamentarne demokracije, kot je urejeno v naši ustavi
                  in dokler bomo imeli tak zakon o Vladi, kot je sedanji, iz teh zadreg nikakor ne
                  moremo priti in mislim, da je ena glavnih napak tega zakona v tem, da ne določi
                  jasne funkcije Vlade na eni strani in odnosov med parlamentom in Vlado. Se pravi,
                  zamera sedanjemu stanju, ali kakorkoli bi to imenovali, je, vsaj s strani Vlade,
                  češ da hočemo Vlado, ki naj bi izvajala politiko parlamenta, spremeniti v izvršni
                  svet. V resnici je stvar popolnoma drugačna. Sedanja Vlada enostavno ne deluje in
                  ne nastopa kot samostojen nosilec politike, ki je pa seveda vedno politika v
                  okviru, ki ga določi parlament. Najboljši primer, ni treba daleč posegati v
                  zgodovino, je sedanja zunanja politika, ker - ali bi gospod Hvalica lahko...</p>
            </sp>
            <sp xml:id="SDZ1-Redna-38-1996-04-16.sp64">
               <speaker>PODPREDSEDNIK DR. LEV KREFT:</speaker>
               <p>Ja, jaz bi prosil, gospod Hvalica, gospod doktor France Bučar je moral prekiniti
                  svoj nastop, ker se tako v parlamentu ne da delati. Saj to ni namenjeno samo vam,
                  ampak že prej večkrat sem opazil, vsak ima kaj povedati, mislim, prej ste vsaj
                  hodili eden do drugega v dvorani, pa skušali po tihem govoriti, zdaj se že kar
                  vsak skuša pravzaprav pogovarjati čez vso dvorano. Jaz bi prosil, da zagotovimo
                  normalno delovno atmosfero v Državnem zboru in prosim gospoda doktorja Franceta
                  Bučarja, da pove stališča svoje poslanske skupine do konca. Jaz se lahko samo
                  opravičim, gospod doktor France Bučar. Želi še kdo besedo? Ugotavljam, da nihče in
                  prehajamo h glasovanju.</p>
               <p>Imamo en sam amandma k temu zakonu, ki ga imamo v tretji obravnavi, to je amandma
                  poslanske skupine Slovenskih krščanskih demokratov, ki se glasi, k 4. členu:
                  "Črtata se drugi in tretji odstavek v celoti". Želi kdo besedo o tem amandmaju?
                  Ugotavljam, da ne in ga dajem na glasovanje. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da je ta amandma sprejet.</p>
               <p>Preden dam zakon v celoti na glasovanje, sprašujem sekretariat, če so podani
                  pogoji, da se glasuje o zakonu v celoti. So.</p>
               <p>Na glasovanje torej dajem zakon v celoti. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(10
                     poslancev.)</stage></p>
               <p>Ugotavljam, da je zakon v celoti sprejet.</p>
               <p>S tem zaključujem to točko dnevnega reda. Medtem pa se deli v dvorani gradivo, jaz
                  bi vendarle predlagal, da gremo k drugi točki zato, da ljudje lahko preberejo.
                  Deli se gradivo o predlogu Slovenske ljudske stranke k točki o TAM-u.            
                           </p>
               <p>Zato prehajam k <title>27. TOČKI DNEVNEGA REDA - DRUGA OBRAVNAVA PREDLOGA ZAKONA O
                     TRŽNI INŠPEKCIJI</title>. Predlog zakona je v obravnavo zboru predložila Vlada
                  Republike Slovenije. Želi predstavnik Vlade besedo? Izvolite.</p>
            </sp>
            <sp xml:id="SDZ1-Redna-38-1996-04-16.sp65">
               <speaker>ROMAN KLADOŠEK:</speaker>
               <p>Gospod podpredsednik, hvala lepa za besedo. Spoštovane poslanke in poslanci! Nekaj
                  besed glede na to, da je zakon o tržni inšpekciji v drugem branju in da je bilo v
                  fazi med prvim in drugim branjem podano kar precejšnje število amandmajev na ta
                  zakon. Predlagatelj je pri pripravi drugega branja upošteval vse pripombe delovnih
                  teles Državnega zbora, čeprav so kasneje bile podane številne pripombe in
                  amandmaji, vendar pa le-ti niso posegali v sam namen zakona, to je povečati
                  pristojnosti tržne inšpekcije; nekatere da, vendar pa v večini je zakon ostal tak,
                  kot smo želeli. Predlagatelj se strinja z večino amandmajev k zakonu, ki jih je
                  oblikoval Odbor za gospodarstvo. Večina teh amandmajev sledi mnenjem Sekretariata
                  za zakonodajo in pravne zadeve, ki zahteva, da se v zakonu ne podvaja določb, ki
                  so določene v zakonu o upravi, in tudi ne določb, ki bi sodile v druge materialne
                  zakone, na primer 18. in 19. člen v zakon o cenah in v zakon o prometnem davku.
                  Predlagatelj pa se ne strinja oziroma ne podpira amandmajev odbora, ki črta četrti
                  odstavek 23. člena. Namreč, ta predvideva, da bi lahko tržni inšpektor naložil
                  podjetjem, ki skrbijo za čiščenje in urejanje javnih površin, da odstranijo
                  reklamne panoje, ki so prepovedani z zakonom. Sekretariat ob tem opozarja, in to
                  opozorilo je umestno, da ni možno nalagati nekomu določene obveznosti, če ni
                  stranka v postopku, in da bi se dalo odstraniti to prepovedano reklamo v upravnem
                  postopku. Ta postopek pa po našem mnenju ni učinkovit, je dolgotrajen, in samo
                  predstavljajte si, da na kozolcu zagledamo reklamo, recimo, o prepovedanem
                  reklamiranju določenega proizvoda, katero lastnik ne želi samovoljno odstraniti.
                  Jaz sem prepričan, da ob takem ZUP-u in ob taki upravni izvršbi tržni inšpektorji
                  nekaj mesecev te reklame ne moremo odstraniti s kozolca. Zaradi tega smo pač
                  predvideli, da bi lahko naložili, da bi dali inšpekciji možnost, da javnim
                  službam, torej tistim, ki imajo določeno koncesijo v zvezi s komunalnimi zadevami,
                  naložimo odstranitev tega reklamnega panoja. V mislih smo seveda imeli zakon, ki
                  ga nameravate še sprejeti, torej zakon o omejevanju tobačnih izdelkov, ki nalaga
                  tržni inšpekciji kontrolo prepovedane reklame oziroma omejevanje reklame teh
                  proizvodov. In seveda iščemo rešitev, kako bi bili uspešni v teh primerih.</p>
               <p>Nadalje, predlagatelj ne podpira predloga sindikatov državnih organov, da se črta
                  8. in 9. člen, ker meni, da je strokovno izobraževanje inšpektorjev potrebno skozi
                  celotno obdobje dela v tržnem inšpektoratu. Predlagatelj podpira amandma poslanca
                  Iva Hvalice k 8. členu, ne podpira pa amandmaja tega poslanca k 9., 10. in 27.
                  členu. In v zvezi s tem podpira amandma Odbora za gospodarstvo k 9. členu, ki
                  omogoča možnost in ne dolžnost, da glavni inšpektor razreši inšpektorja, če ta ne
                  opravi svoje dolžnosti. Črta pa se tudi možnost razrešitve, če inšpektor ne opravi
                  preizkusa znanja, kar je gospod poslanec Hvalica predlagal v svojih amandmajih.
                  Torej, dopolnitev 9. člena z možnostjo razrešitve inšpektorja zaradi jemanja
                  podkupnin po našem mnenju ni potrebna, ker je to vprašanje urejeno v 267. členu
                  kazenskega zakona in opredeljeno kot kaznivo dejanje, za katerega je zagrožena
                  kazen od enega do pet let, in tudi v zakonu o delavcih v državni upravi, ki
                  urejajo disciplinsko odgovornost. Iz teh razlogov se predlagatelj ne strinja z
                  amandmajem k 10. členu in tudi ne podpira amandmaja k 10.a členu.</p>
               <p>Nadalje, predlagatelj ne podpira amandmaja o novem 27.a členu, ker disciplinske
                  kršitve ni možno predpisati kot prekršek, za katero se sankcionira z zagroženo
                  kaznijo najmanj 100.000 tolarjev. Predlagatelj pa vsebinsko podpira amandma
                  poslanca Iva Hvalice k 28. členu. Jasneje pa je k temu členu oblikovan amandma
                  Odbora za gospodarstvo. Zato predlaga sprejem tega amandmaja, ki smiselno v celoti
                  povzema vsebino amandmaja Iva Hvalice.</p>
               <p>Nadalje, predlagatelj podpira tudi amandma poslanca Saša Lapa k 22. členu, ne
                  podpira pa amandmajev k 28. členu. V zvezi s tem amandmajem je Odbor za
                  gospodarstvo predlagal svoj amandma, ki je identičen amandmaju poslanca Iva
                  Hvalice in obadva olajšujeta izobrazbene pogoje za tržne inšpektorje, ki so bili
                  prevzeti konec predlanskega leta oziroma začetek lanskega leta od občinskih
                  inšpekcij.</p>
               <p>Ob obravnavi prvega branja zakona o tržni inšpekciji je Državni zbor sprejel
                  sklep, da mora Vlada pripraviti predlog organizacijske in kadrovske usposobitve
                  tržne inšpekcije in ga potem predložiti tudi Državnemu zboru. Tržni inšpektorat in
                  Ministrstvo za ekonomske odnose in razvoj sva pripravila predlog kadrovske in
                  tehnične usposobitve, ga dala na Vlado, vendar Vlada tega programa ni sprejela.
                  Bistveni razlog, po moje, je v tem, ker je Vlada ta program obravnavala en teden
                  po sprejemu proračuna v Državnem zboru za leto 1995 in je seveda proračunska
                  razprava bila med ministri še zelo živa. Ne glede na to smo se v lanskem letu z
                  vso odločnostjo in prizadevnostjo vključili v programe, ki so bili proračunsko
                  podprti preko Servisa skupnih služb, in moram reči, da smo iztržili mnogo več, kot
                  smo mislili, da smo pravzaprav dobili 40 računalnikov, 7 novih avtomobilov, čez 10
                  milijonov tolarjev opreme, kar je bistveno več, kot smo pričakovali, in seveda
                  tudi bistveno več, kot je bilo v tržno inšpekcijo vloženega v zadnjih 10 letih.
                  Edino, kjer nismo bili uspešni, je bilo kadrovsko zaposlovanje. V zadnjih petih
                  letih se v tržni inšpekciji ni zaposlil noben nov tržni inšpektor. Sicer pa
                  ocenjujemo lansko leto s tega vidika uspešno in upamo, da se bo tak trend
                  izboljšanja materialnih in tehničnih možnosti tržne inšpekcije izboljševal. Hvala
                  lepa.</p>
            </sp>
            <sp xml:id="SDZ1-Redna-38-1996-04-16.sp66">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnaval Odbor za gospodarstvo kot matično delovno
                  telo. Želi poročevalec odbora besedo? <stage>(Ne.)</stage> Želi besedo predstavnik
                  Sekretariata za zakonodajo in pravne zadeve? <stage>(Ne.)</stage></p>
               <p>Prehajamo torej na obravnavo in odločanje o posameznih členih predloga zakona.
                  Najprej dajem seveda na glasovanje sklep proceduralne narave, da bomo o tistih
                  členih zakona, na katere ni bil vložen noben amandma, razpravljali in glasovali
                  skupno na koncu. Ugotovimo sklepčnost! <stage>(46 prisotnih.)</stage></p>
               <p>Kdo je za? <stage>(29 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta sklep sprejeli.</p>
               <p>Dajem v obravnavo 6. člen in amandma: "Tretji odstavek 6. člena se črta".
                  Predlagatelj je Odbor za gospodarstvo. Želi kdo besedo? <stage>(Ne.)</stage> Zato
                  dajem ta amandma na glasovanje. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem 6. člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 6. člen sprejeli.</p>
               <p>V obravnavo in na glasovanje dajem 8. člen z amandmajem: Dosedanje besedilo se
                  dopolni, tako da se glasi: "Inšpektorat mora vsako tretje leto izvajati program
                  rednega strokovnega izpopolnjevanja. Inšpektor mora opraviti pisni preizkus iz
                  poznavanja vsebine programa rednega strokovnega izpopolnjevanja. Če inšpektor
                  pisnega preizkusa iz poznavanja vsebine programa rednega strokovnega
                  izpopolnjevanja ne opravi pri prvem preizkusu, ima pravico drugi preizkus
                  opravljati v roku šestih mesecev od dneva prvega preizkusa. Če ne opravi drugega
                  preizkusa, mora ponovno opravljati strokovni izpit za inšpektorja. Vsebino rednega
                  strokovnega izpopolnjevanja na predlog glavnega inšpektorja določi minister".
                  Predlagatelj je gospod Ivo Hvalica, matično delovno telo podpira. Želi kdo besedo?
                  Ugotavljam, da ne in dajem ta amandma na glasovanje. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da je ta amandma sprejet.</p>
               <p>S tem smo spremenili besedilo 8. člena v celoti.</p>
               <p>K 9. členu so vloženi štirje amandmaji. Prvi: dosedanje besedilo se dopolni, tako
                  da se glasi: "Glavni inšpektor predlaga ministru razrešitev inšpektorja, če ne
                  opravi strokovnega izpita. Glavni inšpektor predlaga ministru razrešitev
                  inšpektorja tudi v primeru, ko inšpektor nepravilno ukrepa, opusti dejanja v
                  inšpekcijskem postopku ali prejema podkupnino. Z dnem razrešitve inšpektorju
                  preneha delovno razmerje na delovnem mestu inšpektorja". Predlagatelj je gospod
                  Ivo Hvalica, matično delovno telo ne podpira. V kolikor bi ta bil sprejet, o
                  ostalih ne bomo glasovali.</p>
               <p>Drugi: v prvem odstavku 9. člena se za besedo "izpita" postavi pika ter nadaljnje
                  besedilo, ki se glasi "ali preizkusa strokovne usposobljenosti" črta. Predlagatelj
                  je Odbor za gospodarstvo. Gre za amandma, ki je posledica sprejetega amandmaja k
                  8. členu.</p>
               <p>Tretji: drugi odstavek 9. člena se spremeni, tako da se glasi: "Glavni inšpektor
                  lahko predlaga razrešitev inšpektorja ministru tudi v primeru, ko inšpektor opusti
                  dejanje v inšpekcijskem postopku". Predlagatelj je matični odbor. Prav tako
                  predlaga ta odbor tudi četrtega: "Tretji odstavek 9. člena se črta". Želi kdo
                  besedo? Ugotavljam, da ne in dajem najprej na glasovanje amandma pod točko 1.
                  Ugotovimo sklepčnost! <stage>(55 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(31
                     poslancev.)</stage></p>
               <p>Ugotavljam, da ta amandma ni sprejet.</p>
               <p>Dajem na glasovanje amandma pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje amandma pod točko 3. Ugotovimo sklepčnost! <stage>(54
                     prisotnih.)</stage></p>
               <p>Kdo je za? <stage>(47 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo tudi ta amandma sprejeli.</p>
               <p>Na glasovanje dajem še amandma pod točko 4. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo amandma sprejeli.</p>
               <p>In dajem na glasovanje 9. člen v celoti. Spremenili smo vse odstavke člena, tako
                  da smo s tem že spremenili člen v celoti, ampak kljub vsemu glasujemo o 9. členu v
                  celoti. Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(49 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 9. člen v celoti sprejeli.</p>
               <p>K 10. členu, ki ga dajem v obravnavo, je bil vložen amandma. Besedilo se dopolni
                  tako, da se glasi: "Inšpektor ne sme sprejemati podkupnine ali daril oziroma si ne
                  sme pridobivati ugodnosti, ki bi lahko vplivala na njegova uradna ravnanja".
                  Predlagatelj je gospod Ivo Hvalica, matično delovno telo ne podpira. Želi kdo
                  besedo? <stage>(Nihče.)</stage> Zato dajem amandma na glasovanje. Ugotovimo
                  sklepčnost! <stage>(52 prisotnih.)</stage></p>
               <p>Kdo je za? <stage>(11 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>Dajem na glasovanje 10. člen v celoti. Ugotovimo sklepčnost! <stage>(44
                     prisotnih.)</stage> Ponovno vas prosim, da ugotovimo sklepčnost! Glasujemo o
                  10. členu v celoti. <stage>(51 prisotnih.)</stage></p>
               <p>Kdo je za? <stage>(39 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta člen v celoti sprejeli.</p>
               <p>Dajem v obravnavo predlog za nov 10.a člen. Doda se nov 10.a člen, ki se glasi:
                  "Inšpektor, ki krši določila 10. člena tega zakona ali ne ukrepa v primeru kršitve
                  zakonov ali na podlagi zakonov izdanih predpisov, se kaznuje z denarno kaznijo
                  najmanj 500.000 SIT in prenehanjem delovnega razmerja". Predlagatelj je gospod Ivo
                  Hvalica. Matično delovno telo ne podpira. Želi kdo besedo? Gospod Hvalica,
                  izvolite.</p>
            </sp>
            <sp xml:id="SDZ1-Redna-38-1996-04-16.sp67">
               <speaker>IVO HVALICA:</speaker>
               <p>Hvala lepa. Spoštovani, ko sem šel za govornico, mi je kolega Lavrinc rekel: "in
                  se odseka roka". Verjetno je mislil na šeriatsko pravo. No, jaz nisem tako
                  rigorozen, ampak mislim, da bi tudi inšpektorji morali biti kaznovani, če ne
                  počnejo tega, za kar so zadolženi in imenovani. Mislim, da je danes javna
                  skrivnost, kaj se dogaja z inšpektorji. Najbolj preprosto je, da zamižijo. Ne na
                  eno oko, na obe in tako se marsikaj dogaja. Poglejte! Ne boste verjeli, pred
                  kratkim je v tem slovenskem prostora bila nova igralnica. Nadela si je eksotično
                  ime. Poslala je vabila, povsod v obmejnem prostoru. Jaz sem še ta dan vprašal
                  pristojne na Republiški upravi, še vedno se imenuje republiška, za javne prihodke.
                  Nihče ni vedel nič. Ja, kako naj inšpektorji to potem nadzirajo, če sploh niso
                  vedeli, da se je to zgodilo. Najlažje je torej zamižati na obe očesi, pustiti
                  zadevo, da gre naprej in ne razumem, kako je mogoče, da matično delovno telo tega
                  amandmaja ne podpira. Vnaprej se odpoveduje eventualnemu sankcioniranju
                  inšpektorjev. Ne z rezanjem rok, kolega Lavrinc, ampak s kaznijo, s suspenzom, s
                  prenehanjem tudi delovnega razmerja. Ali pa bomo imeli inšpektorje, ki bodo v
                  nekaterih primerih, in so, delali tako, kot jim pač nekdo ukazuje, gotovo pa ne v
                  skladu s tistim, kar bi morali početi. Torej, jaz apeliram čisto tako na normalno
                  vest in prosim, da podprete ta amandma. Hvala lepa.</p>
            </sp>
            <sp xml:id="SDZ1-Redna-38-1996-04-16.sp68">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Prosim, gospod Miroslav Geržina, izvolite.</p>
            </sp>
            <sp xml:id="SDZ1-Redna-38-1996-04-16.sp69">
               <speaker>MIROSLAV GERŽINA:</speaker>
               <p>Hvala lepa za besedo. Namen je vsekakor dober, vendarle in verjetno je res, da se
                  dogajajo marsikatere stvari, nepravilnosti, kot povsod v naši družbi, tudi med
                  inšpektorji. Vendar, če to sprejmemo, na žalost, vas vprašam, kdo bo še šel za
                  inšpektorja. In če bo šel za inšpektorja, kaj se bo dogajalo? Zgodilo se bo
                  namreč, da se bo inšpektor, in to je pri nas, en primer je tak, trenutno ga
                  poznam, držal črke zakona, ker se bo bal, da bo kaznovan na tak  način, to je
                  precejšnja kazen, in ne bo gledal življenja in v interesu državljana obravnaval,
                  ampak v interesu zakona. Zaradi tega ne morem tega podpreti. Hvala lepa.</p>
            </sp>
            <sp xml:id="SDZ1-Redna-38-1996-04-16.sp70">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Ivo Hvalica, izvolite.</p>
            </sp>
            <sp xml:id="SDZ1-Redna-38-1996-04-16.sp71">
               <speaker>IVO HVALICA:</speaker>
               <p>Hvala lepa. Spoštovani, kolega Geržina se vpraša, kdo bo pa potem šel za
                  inšpektorja? Ja vendar tisti, ki ne bo niti pomislil, da bi kršil zakon.
                  Hvala.</p>
            </sp>
            <sp xml:id="SDZ1-Redna-38-1996-04-16.sp72">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Gospod Ivo Verzolak, izvolite.</p>
            </sp>
            <sp xml:id="SDZ1-Redna-38-1996-04-16.sp73">
               <speaker>IVAN VERZOLAK:</speaker>
               <p>Hvala za besedo. Jaz tudi ne morem razumeti, da lahko nasprotujete temu predlogu.
                  Poglejte, morda ne veste, o čem glasujete. Naj vam preberem: "Inšpektor ne sme
                  sprejemati podkupnine ali daril oziroma si ne sme pridobivati ugodnosti, ki bi
                  lahko vplivale na njegova uradna ravnanja." <stage>(Pripombe iz klopi.)</stage> To
                  se pravi, da ... <stage>(Glasovi iz dvorane.)</stage> Aja, če je, potem se
                  opravičujem. Sem preskočil, hvala.</p>
            </sp>
            <sp xml:id="SDZ1-Redna-38-1996-04-16.sp74">
               <speaker>PODPREDSEDNIK DR. LEV KREFT:</speaker>
               <p>Hvala lepa. Gospod Milan Baškovič ima besedo, potem pa še predstavnik Vlade.</p>
            </sp>
            <sp xml:id="SDZ1-Redna-38-1996-04-16.sp75">
               <speaker>MILAN BAŠKOVIČ:</speaker>
               <p>Hvala lepa. Jaz bi samo opozoril, da smo v našem pisnem mnenju glede tega
                  amandmaja nekaj povedali, pa bi samo obnovil toliko, da bi osvežil razpravo s tega
                  pravno sistemskega vidika. Ta amandma je tako predlagan, da so njegovo bistvo
                  sankcije, kaznuje se z vsako kaznijo in tako naprej in tako naprej. Tako da bi po
                  sistematiki to sodilo na koncu v kazenske določbe, ne pa v materialni del, v
                  poglavje, kjer govori o tržnih inšpektorjih kar tako na splošno. Pa še tam bi
                  moral opozoriti, da je vse to sankcionirano z drugimi predpisi o državnih
                  uslužbencih, o inšpekciji in tako naprej. Disciplinska kazen: "Delovno razmerje
                  preneha, če krši zakon" in tako naprej v tem smislu. To je že vse urejeno. Ni
                  treba posebej tega urejati.</p>
               <p>Denarna kazen je nekaj drugega, ampak ta zopet tukaj ni niti kot prekršek niti kot
                  disciplinska denarna kazen. Preprosto, to ne gre. S tega vidika je lokacija
                  napačna, sankcija neprecizna in nemogoča. Skratka, s tega vidika je sistemsko
                  povsem sporen tak predlog. Hvala lepa.</p>
            </sp>
            <sp xml:id="SDZ1-Redna-38-1996-04-16.sp76">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Kladovšek. Izvolite.</p>
            </sp>
            <sp xml:id="SDZ1-Redna-38-1996-04-16.sp77">
               <speaker>ROMAN KLADOŠEK:</speaker>
               <p>Hvala lepa. Nekaj o tem sem v uvodnih stavkih povedal. 43. člen zakona o delavcih
                  v državni upravi lepo pove - prebral bom samo 1. točko: "Hujša kršitev delovnih
                  obveznosti so dejanja, ki pomenijo kazniva dejanja zoper uradno dolžnost in drugo
                  kaznivo dejanje, neizpolnjevanje ali nevestno, nepravočasno ali malomarno
                  opravljanje delovnih in drugih obveznosti. Sankcija za tako kršitev je prenehanje
                  delovnega razmerja."</p>
               <p>V kazenskem zakoniku naše države imamo opredeljeno jemanje podkupnin: "Uradna
                  oseba, ki terja ali prejme darilo ali kakšno drugo korist ali sprejme obljubo
                  darila, da bi opravila uradno dejanje ali da ga ne bi smela opraviti, se kaznuje z
                  zaporom od 1 do 5 let." Torej, težje sankcija kot je tu, ni.</p>
               <p>Nadalje, imamo v 262. členu napisano: nevestno delo v službi: "Uradna oseba, ki
                  vede krši zakone ali druge predpise, opušča dolžno nadzorstvo in tako naprej, se
                  kaznuje z zaporom do 1 leta."</p>
               <p>Mogoče še moje mnenje. Glede na očitek, da inšpektorji delajo tako, kot jim nekdo
                  ukazuje, moram povedati lastno izkušnjo. V štirih letih, odkar sem glavni tržni
                  inšpektor, sem zamenjal pet ministrov. Tudi eden mi ni rekel, da moram v enem
                  samem primeru nekaj ukrepati ali pa ne ukrepati. Če je to demokracija, mislim, da
                  je. Po takih dejanjih se sodi demokracija. Tudi enkrat samkrat nisem naročil
                  nobenemu inšpektorju, da mora v nekem dejanju ali pa v nekem primeru ukrepati,
                  sprejeti ukrep zoper neko podjetje, podjetnika ali kogarkoli drugega. Tržni
                  inšpektorji se res, tako kot je bilo danes povedano, odločajo izključno in samo na
                  podlagi zakona, ker delajo na podlagi načela zakonitosti. Hvala.</p>
            </sp>
            <sp xml:id="SDZ1-Redna-38-1996-04-16.sp78">
               <speaker>PODPREDSEDNIK DR. LEV KREFT:</speaker>
               <p>Hvala lepa. Repliko ima gospod Ivo Hvalica.</p>
            </sp>
            <sp xml:id="SDZ1-Redna-38-1996-04-16.sp79">
               <speaker>IVO HVALICA:</speaker>
               <p>Hvala lepa. Spoštovani! Pravkar smo slišali, da imamo kazenski zakonik, ki
                  predvideva precej ostre kazni v primeru dajanja podkupnin. Zanima me, kdaj je bil
                  zadnjič apliciran. Ne spomnim se. Verjetno tega primera ni bilo že nekaj let
                  oziroma vsaj od takrat, ko traja zgodba o uspehu. Garantiram vam, ker sem zelo
                  pozoren na tovrstne stvari. To se pravi, da nikogar na podlagi tistega člena
                  kazenskega zakonika, ki ste ga vi citirali, ne kaznujemo. To je pa blažja oblika,
                  ampak je neko opozorilo, eventualne sankcije za inšpektorja, ki bi se
                  prekršil.</p>
               <p>Nekaj drugega je podkupnina, ali veste. Nekdo lahko naredi, ne ukrepa, gre
                  predvsem, ne pri majhnih stvareh in ne pri malih ljudeh, da se razumemo. Tiste
                  male ljudi, male trgovce itd., tiste inšpektorji kaznujejo tako kot je treba,
                  ampak velikih ne. V tem je problem. To ni uperjeno proti kilogramu moke, če
                  hočete, da govorim v takem jeziku, ampak proti vlakom moke, ki se mogoče na
                  nepravilen način prodajajo, če grem prav zdaj na tržnega inšpektorja. Torej prosim
                  vas, da mi poveste, kdaj je bil zadnjič uporabljen, če je bil, ta člen kazenskega
                  zakonika, ki ste ga citirali, ker jaz se ne spomnim, da bi v mojem mandatu kot
                  poslanca bilo to uporabljeno. Hvala.</p>
            </sp>
            <sp xml:id="SDZ1-Redna-38-1996-04-16.sp80">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajamo h glasovanju.</p>
               <p>Na glasovanje dajem predlog za nov 10.a člen. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(17 poslancev.)</stage> Je kdo proti? <stage>(28
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Dajem v obravnavo 12. člen z amandmajem: prvi, drugi, tretji in četrti odstavek
                  12. člena se črtajo. Predlagatelj je Odbor za gospodarstvo. Želi kdo besedo?
                  Ugotavljam, da ne in dajem ta amandma na glasovanje. Ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 12. člen v celoti, kar ga je še ostalo. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo 13. člen z amandmajem: drugi in tretji odstavek 13. člena se
                  črtata. Predlagatelj je Odbor za gospodarstvo. Želi kdo besedo?
                     <stage>(Ne.)</stage> Zato dajem amandma na glasovanje. Ugotovimo sklepčnost!
                     <stage>(48 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(3
                     poslanci.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 13. člen v celoti. Ugotovimo sklepčnost! <stage>(46
                     prisotnih.)</stage></p>
               <p>Kdo je za? <stage>(39 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli v celoti.</p>
               <p>K 14. členu: prvi, drugi, četrti in peti odstavek 14. člena se črtajo.
                  Predlagatelj je matično delovno telo. Želi kdo besedo? <stage>(Ne.)</stage></p>
               <p>Dajem amandma na glasovanje. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje 14. člen v celoti. Ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>K 15. členu: v prvem odstavku 15. člena se za besedo "dovoljenje" črta vejica in
                  doda naslednje besedilo: "ali brez odločbe pristojnega upravnega organa o
                  izpolnjevanju z zakonom določenih pogojev o opravljanju dejavnosti." Predlagatelj
                  je skupina poslancev s prvopodpisanim gospodom Ferijem Horvatom. Želi kdo besedo?
                  Prosim, gospod Vladimir Topler, izvolite.</p>
            </sp>
            <sp xml:id="SDZ1-Redna-38-1996-04-16.sp81">
               <speaker>VLADIMIR TOPLER:</speaker>
               <p>Hvala lepa za besedo. Amandma skupine poslancev s prvopodpisanim gospodom Ferijem
                  Horvatom podpiram. Rad bi pa gospoda Kladoška, inšpektorja, vprašal - vprašanje,
                  ki se mi zdi zelo pomembno. V Sloveniji se zadnje čase soočamo z veliko črnimi
                  gradnjami. In v veliko teh objektih potekajo razne dejavnosti. Jaz sem sam že
                  dvakrat sprožil poslansko vprašanje, pa se inšpektorji ene in druge dejavnosti
                  sklicujejo, da je za to odgovoren drugi. Ne govorim, da je za to odgovorna tržna
                  inšpekcija. Vendar, ko govorimo o tem členu, o uporabnih dovoljenjih, me zanima,
                  ali je pogoj, da nekdo dobi dovoljenje za opravljanje dejavnosti tudi to, da ima
                  lokacijsko in gradbeno dovoljenje? In kaj se stori, če nekdo opravlja dejavnost v
                  črnih gradnjah? Kolikor vem, tržna inšpekcija danes pride in pač skladno z
                  zakonom, ki ga ima, gleda in vidi, ali imajo cenik ali imajo požarno in takšno
                  varnost, nihče se pa ne vpraša, kakšen je takšen lokal. In se mi zdi nesmiselno,
                  da tam zaradi nekih malenkosti, majhnih stvari kompliciramo, hkrati zato, ker
                  nimajo cenika na pravem mestu, hkrati pa dopuščamo, da se lahko ta dejavnost
                  opravlja v črnih gradnjah. Jaz mislim, da z amandmajem, ki ga predlaga skupina
                  poslancev, deloma to problematiko urejamo. Mislim, da je črnih gradenj v Sloveniji
                  veliko in da je treba tudi, da tržna inšpekcija v skladu s svojimi pristojnostmi
                  do tega pristopi. In me zanima predvsem mnenje in stališče, in kako je s to
                  zakonsko regulativo. In še enkrat poudarjam, menim, da ta amandma k 15. členu
                  rešuje določene stvari in podpiram amandma.</p>
            </sp>
            <sp xml:id="SDZ1-Redna-38-1996-04-16.sp82">
               <speaker>PODPREDSEDNIK DR. LEV KREFT:</speaker>
               <p>Hvala lepa. Izvolite, ja, gospod Kladošek ima besedo.</p>
            </sp>
            <sp xml:id="SDZ1-Redna-38-1996-04-16.sp83">
               <speaker>ROMAN KLADOŠEK:</speaker>
               <p>Zakon o gospodarskih družbah v 4. členu določa, da nobeno podjetje ne sme pričeti
                  opravljati gospodarske dejavnosti, preden ne pridobi odločbe upravne enote o
                  izpolnjevanju zakonskih pogojev za opravljanje dejavnosti, ki jo želi delati. In
                  če te odločbe nima, je tržna inšpekcija tista, ki mora preveriti, ali jo ima ali
                  je nima. Če je nima, mora po starem zakonu o tržni inšpekciji, sedaj po novem
                  zakonu o tržni inšpekciji, izdati odločbo o prepovedi opravljanja dejavnosti. Gre
                  za že ustanovljeno podjetje, registrirano, vendar odločbe, temu so včasih rekli
                  obratovalno dovoljenje, zdaj se temu reče odločba o izpolnjevanju pogojev, če te
                  odločbe nima, družba, podjetje, ne sme delati. Kako upravna enota izdaja te
                  odločbe, je drugo vprašanje in o tem vam jaz kaj dosti ne morem povedati.
                  Prepričan sem, da izda to odločbo in po mojem mnenju bi jo morala izdati na
                  podlagi uporabnega dovoljenja za določen prostor. Seveda, preden pa lahko prosilec
                  dobi uporabno dovoljenje, mora imeti najprej lokacijo, pa gradbeno dovoljenje, pa
                  zgraditi mora, dobiti uporabno dovoljenje na podlagi tega, lahko seveda zaprosi za
                  izdajo odločbe o izpolnjevanju pogojev za upravljanje gospodarske dejavnosti.
                  Seveda, če so predpisani še dodatni pogoji, kot recimo za trgovinsko dejavnost,
                  mora izpolnjevati še pogoje pravilnika o minimalnih tehničnih pogojih, ki veljajo
                  za prodajalne oziroma pogojih za prodajo izven prodajaln. Nekaj podobnega je
                  urejeno v Pravilniku o tehničnih pogojih za gostinske lokale. Če seveda te odločbe
                  nima, potem je tržna inšpekcija tista, ki mora prepovedati in prepoveduje iz čisto
                  preprostega razloga, ker je naše osnovno načelo, da moramo preko naših
                  pristojnosti zagotavljati enakost pogojev za vse subjekte na trgu in to tudi
                  delamo. Podatkov ta trenutek nimam tukaj, ker pač nisem pričakoval tega vprašanja,
                  lahko pa pisno posredujem Državnemu zboru odgovor tudi o tem, torej številke,
                  koliko je bilo tega narejenega. Hvala.</p>
            </sp>
            <sp xml:id="SDZ1-Redna-38-1996-04-16.sp84">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem amandma k 15. členu na
                  glasovanje. Ugotovimo sklepčnost! <stage>(44 prisotnih.)</stage> Ponovno vas
                  prosim, da ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje 15. člen v celoti. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo člen sprejeli.</p>
               <p>K 18. členu: 18. člen se črta. Predlagatelj matično delovno telo. Želi kdo besedo?
                     <stage>(Ugotavljam, da ne.)</stage></p>
               <p>Dajem ta amandma na glasovanje. Ugotovimo sklepčnost! <stage>(37
                     prisotnih.)</stage> Ponovno vas prosim, da ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta amandma sprejeli.</p>
               <p>Glasovanje o členu, ki je črtan, ni potrebno.</p>
               <p>K 19. členu: 19. člen se črta. Predlagatelj je matično delovno telo. In drugi. V
                  prvi vrstici 19. člena se za besedo "zavezanec" dodata besedil "ali ponujal".
                  Predlagatelj je Vlada, matično delovno telo ne podpira. Seveda, če sprejmemo
                  prvega, drugi ne pride v poštev. Želi kdo besedo?</p>
               <p>Na glasovanje dajem torej amandma pod 1. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(27 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo črtali člen v celoti.</p>
               <p>Delo bomo nadaljevali ob 14. uri z glasovanjem o tem predlogu zakona. Ko bomo to
                  glasovanje končali, se bomo vrnili k 36.a točki, torej informacija o TAM-u.</p>
            </sp>
            <stage type="time">(Seja je bila prekinjena ob 13.00 uri in se je nadaljevala ob 14.15
               uri.)</stage>
            <sp xml:id="SDZ1-Redna-38-1996-04-16.sp85">
               <speaker>PODPREDSEDNIK DR. LEV KREFT:</speaker>
               <p>Spoštovani kolegi, poslanci, gospe in gospodje, nadaljujemo delo. Za popoldanski
                  del seje se je dodatno za kake pol ure začetka opravičil gospod Tone Partljič.
                  Prosim, ugotovimo prisotnost v dvorani! Ugotavljamo prisotnost v dvorani! Še vedno
                  ugotavljamo prisotnost v dvorani! Še vedno ugotavljamo prisotnost!
                     <stage>(Ugotavljam, da je v dvorani 46 poslank in poslancev.)</stage> Državni
                  zbor je torej sklepčen in lahko odloča, ali pa težko odloča, ampak lahko nadaljuje
                  delo.</p>
               <p>Vračamo se <title>NA PREKINJENO 27. TOČKO DNEVNEGA REDA - PREDLOG ZAKONA O TRŽNI
                     INŠPEKCIJI</title>, ki ga imamo v drugi obravnavi.</p>
               <p>Pri glasovanju smo v pregledu amandmajev na strani 5 in dajem v obravnavo in na
                  glasovanje 20. člen z amandmajem: drugi odstavek 20. člena se črta. Predlagal ga
                  je Odbor za gospodarstvo. Želi kdo besedo o tem amandmaju? <stage>(Ne.)</stage>
                  Zato ga dajem na glasovanje. Ugotovimo sklepčnost! <stage>(45 prisotnih.)</stage>
                  Bomo potrebovali tudi gospoda Leniča. Ponovno vas prosim, da ugotovimo sklepčnost!
                     <stage>(44 prisotnih.)</stage> Tretjič vas prosim, da ugotovimo sklepčnost! Še
                  vedno ugotavljamo sklepčnost - tretjič. Kaj pa če dam odmor, do konca mandata?
                     <stage>(Smeh.)</stage>
                  <stage>(52 prisotnih.)</stage></p>
               <p>Kdo je za? Glasujemo o amandmaju k 20. členu. <stage>(32 poslancev.)</stage> Je
                  kdo proti? <stage>(Nihče.)</stage></p>
               <p>Ugotavljam, da je amandma sprejet.</p>
               <p>Dajem na glasovanje 20. člen v celoti. Ugotovimo sklepčnost! <stage>(45
                     prisotnih.)</stage> Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo 20. člen sprejeli.</p>
               <p>Dajem v obravnavo in na glasovanje 21. člen z amandmajem: prvi odstavek 21. člena
                  se spremeni, tako da se glasi: "Rok za pritožbo zoper odločbo iz 13. in 15. člena
                  tega zakona je 8 dni od dneva njene vročitve". Predlagatelj je Odbor za
                  gospodarstvo, amandma je posledica sprejetega amandmaja k 18. členu. Želi kdo
                  besedo? Ugotavljam, da ne in dajem amandma na glasovanje. Ugotovimo sklepčnost!
                     <stage>(54 prisotnih.)</stage></p>
               <p>Kdo je za? <stage>(33 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 21. člen v celoti. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(25 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>K 22. členu imamo dva amandmaja: "Člen se črta". Predlagatelj je gospod Sašo Lap,
                  matično delovno telo ne podpira. In drugi, o katerem ne bi glasovali, če bi prvega
                  sprejeli, jasno: v prvem odstavku 22. člena se črtata besedi "od inšpektorja" in
                  beseda "nasproti". Predlagatelj je Odbor za gospodarstvo. Želi kdo besedo? Gospod
                  Sašo Lap, izvolite.</p>
            </sp>
            <sp xml:id="SDZ1-Redna-38-1996-04-16.sp86">
               <speaker>SAŠO LAP:</speaker>
               <p>Hvala za besedo. Spoštovani! Veseli me, da Vlada podpira črtanje tega 22. člena.
                  Tukaj predlagam - bom razložil, zakaj predlagam, da se črta - predlagatelj pač
                  dopušča, da lahko zavezanec od inšpektorja zahteva odložitev izvršbe.</p>
            </sp>
            <sp xml:id="SDZ1-Redna-38-1996-04-16.sp87">
               <speaker>PODPREDSEDNIK DR. LEV KREFT:</speaker>
               <p>Oprostite, gospod Lap, jaz bi prosil za več miru v dvorani, drugače bo še gospod
                  Lap zapustil sejo. Izvolite.</p>
            </sp>
            <sp xml:id="SDZ1-Redna-38-1996-04-16.sp88">
               <speaker>SAŠO LAP:</speaker>
               <p>Predlagatelj dopušča, da lahko zavezanec od inšpektorja zahteva odložitev izvršbe,
                  če meni, da bi mu z izvršbo odločbe nastala težko popravljiva škoda, in to v
                  primeru, če odločitev ne nasprotuje javni koristi. Dikcija 22. člena, torej tega,
                  ki ga predlagam, da se črta, omogoča, da bo vsak zavezanec lahko razumel, da mu bo
                  z izvršbo določbe nastala težko popravljiva škoda, in to tako, da bo v prvem
                  odstavku iskal pač odlog, da bi se izognil določeni sankciji. Res je predlagatelj
                  v tretjem in četrtem odstavku določil zelo kratke roke pritožbe oziroma izdaje
                  sklepa, vendar smo prepričani, da je potrebno ostreje določiti predpise, če želimo
                  resneje pristopiti k uresničevanju reda na tem področju, torej na področju tržnega
                  reda. Zato predlagamo, da se črta in Vlada to črtanje podpira.</p>
            </sp>
            <sp xml:id="SDZ1-Redna-38-1996-04-16.sp89">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem na glasovanje amandma
                  pod točko 1. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(14
                     poslancev.)</stage></p>
               <p>Ugotavljam, da smo ta amandma sprejeli. S tem je glasovanje o naslednjem amandmaju
                  in o členu v celoti nepotrebno.</p>
               <p>K 23. členu so bili vloženi štirje amandmaji, eden, pod točko 3, je umaknjen.
                  Prvi: prvi odstavek 23. člena se spremeni tako da se glasi: "Če inšpektor ugotovi
                  nepravilnosti, ima pravico zapečatiti poslovne ali proizvodne prostore, objekte,
                  delovna sredstva, naprave in opremo ali druge prostore, v katerih se opravlja
                  dejavnost." Predlagatelj je Odbor za gospodarstvo. Drugi: tretji odstavek 23.
                  člena se spremeni, tako da se glasi: "Če inšpektor ugotovi nepravilnosti iz prvega
                  in drugega odstavka 15. člena tega zakona, ima pravico s sklepom naložiti
                  podjetjem, ki so pristojna za distribucijo električne energije, vode, plina ter za
                  telekomunikacijske zveze, da zavezancu v roku treh dni ustavijo njihovo dobavo
                  oziroma da zavezancu prekinejo telekomunikacijske zveze." Predlagatelj je Odbor za
                  gospodarstvo. Tudi ta je delno povezan s predhodno sprejetim amandmajem k 18.
                  členu. In tretji, pod točko 4: četrti odstavek 23. člena se črta. Peti odstavek
                  postane četrti odstavek in se spremeni, tako da se glasi: "Stroške prekinitve
                  dobav iz tretjega odstavka tega člena trpi zavezanec." Želi kdo besedo?
                     <stage>(Ne.)</stage></p>
               <p>Dajem na glasovanje amandma pod točko 1. Ja, se opravičujem, besedo ima
                  predstavnik sekretariata, gospod Milan Baškovič, izvolite.</p>
            </sp>
            <sp xml:id="SDZ1-Redna-38-1996-04-16.sp90">
               <speaker>MILAN BAŠKOVIČ:</speaker>
               <p>Hvala lepa. Ne bi se oglasil, če ne bi v uvodni besedi predstavnik Vlade
                  nasprotoval amandmaju, ki je pod točko 4. Namreč, četrti odstavek 23. člena se
                  črta, kar predlaga odbor. Ta amandma, ki ga odbor predlaga, temelji na našem
                  poročilu oziroma dodatnemu mnenju k temu zakonu, kjer smo opozorili na sistemske
                  probleme in na, po našem mnenju, pravno neustrezno rešitev. Namreč, ta četrti
                  odstavek nalaga podjetjem, ki skrbijo za čiščenje in urejanje javnih površin, da
                  pod sankcijo hude denarne kazni popravljajo nekaj, kar je zagrešil tisti, ki je
                  postavljal reklamne panoje, svetlobne napise, izveske in tako naprej, kar je pa
                  prepovedano s posebnim predpisom. Se pravi, tisti, ki je povzročil in v nasprotju
                  s prepovedjo oblikoval svetlobne napise, panoje, reklame in tako naprej, je tukaj
                  izpuščen iz direktnega posega, ampak ta zakon sedaj tem komunalnim podjetjem, ki
                  imajo druge naloge in niso nič zagrešila, nalaga obvezno in pod sankcijo, da
                  popravljajo to in to odstranjujejo. Namreč, tu je neka krajša pot, bližnjica, ki
                  obide sistemski položaj tega, ki je kršil predpise, ker bi morali najprej tega
                  sankcionirati in kaznovati in od njega zahtevati, da popravi to, kar je napak
                  oziroma v nasprotju s predpisi storil. In šele, če ta ne bi storil, potem vstopi
                  tretji, ki lahko na njegove stroške, pod naslovom izvršbe, to izpelje. Se pravi,
                  ta pravna pot, ki je normalna in v sistemu urejena, se sedaj skuša presekati.
                  Menimo, da to ne gre v našem pravnem sistemu, da je treba spoštovati pravni red,
                  ki ima te odnose urejene, zlasti pa ne more biti ravnanje neke osebe potem
                  sankcionirano nasproti tretji osebi, ki pa je, če tega ne izpolni, sankcionirana s
                  hudo kaznijo. Ta ovinek je tukaj po našem mnenju sporen, celo nesprejemljiv z
                  vidika sistemske ureditve in pravne države, in bi zato opozoril, da bi morali
                  podpreti amandma odbora. Hvala lepa.</p>
            </sp>
            <sp xml:id="SDZ1-Redna-38-1996-04-16.sp91">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in prehajam h glasovanju. Na
                  glasovanje dajem amandma pod točko 1. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Na glasovanje dajem amandma pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje amandma pod točko 4. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(34 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo tudi ta amandma sprejeli.</p>
               <p>Dajem na glasovanje 23. člen v celoti. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo 24. člen z amandmajem: v prvem odstavku 24. člena se črta
                  besedilo "in 18". Predlagatelj je Odbor za gospodarstvo. Želi kdo besedo?
                  Ugotavljam, da ne in dajem amandma na glasovanje. Ugotovimo sklepčnost! <stage>(45
                     prisotnih.)</stage> Ponovno prosim, da ugotovimo sklepčnost. <stage>(50
                     prisotnih.)</stage></p>
               <p>Kdo je za? <stage>(32 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje 24. člen v celoti. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta člen sprejeli.</p>
               <p>Dajem v obravnavo 25. člen z amandmajem: 25. člen se črta. Predlagatelj je Odbor
                  za gospodarstvo. Želi kdo besedo? Ugotavljam, da ne in dajem amandma na
                  glasovanje. Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo 25. člen črtali.</p>
               <p>K 26. členu imamo tri amandmaje, in sicer: v prvem odstavku 26. člena se peta in
                  šesta alinea črtata. Predlagatelj je Odbor za gospodarstvo.</p>
               <p>Drugi: v prvem odstavku 26. člena se sedma alinea črta. Četrti odstavek se črta.
                  Odbor za gospodarstvo predlaga ta amandma. Tretji amandma pa je, kot piše v
                  opombi, umaknjen. Želi kdo besedo? Ugotavljam, da ne.</p>
               <p>Dajem na glasovanje amandma pod točko 1. Ugotovimo sklepčnost! <stage>(51
                     prisotnih.)</stage></p>
               <p>Kdo je za? <stage>(28 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje amandma pod točko 2. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(40 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo ta amandma sprejeli.</p>
               <p>Dajem na glasovanje 26. člen v celoti. Ugotovimo sklepčnost! <stage>(50
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo člen sprejeli.</p>
               <p>Smo na 8. strani. V obravnavo dajem 27. člen in amandma: v prvem odstavku 27.
                  člena se črta besedilo v oklepaju "in četrti". Predlagatelj je Odbor za
                  gospodarstvo. Želi kdo besedo? Ugotavljam, da ne.</p>
               <p>Dajem amandma na glasovanje. Ugotovimo sklepčnost! <stage>(47
                  prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo amandma sprejeli.</p>
               <p>Dajem na glasovanje 27. člen v celoti. Ugotovimo sklepčnost! <stage>(49
                     prisotnih.)</stage></p>
               <p>Kdo je za? <stage>(29 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo člen sprejeli.</p>
               <p>Imamo amandma za nov 27.a člen: doda se nov 27.a člen, ki se glasi: "Z denarno
                  kaznijo najmanj 100.000 tolarjev in prenehanjem delovnega razmerja se kaznuje
                  inšpektor, ki stori prekršek iz 10. člena tega zakona". Predlagatelj je gospod Ivo
                  Hvalica, matično delovno telo ne podpira. Želi kdo besedo? <stage>(Ne.)</stage>
                  Dajem torej ta amandma na glasovanje. Ali ste želeli besedo? Ugotovimo sklepčnost!
                     <stage>(46 prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da amandma ni bil sprejet.</p>
               <p>Prehajamo k 28. členu, h kateremu so vloženi trije amandmaji.</p>
               <p>Prvi: besedilo 28. člena se spremeni, tako da se glasi: "Določbe 6. člena tega
                  zakona se ne nanašajo na inšpektorje, ki so ob uveljavitvi tega zakona opravljali
                  inšpekcijsko nadzorstvo v inšpektoratu." Predlagatelj je Odbor za gospodarstvo. Če
                  spremenimo s tem besedilo člena v celoti in sprejmemo ta amandma, ne bomo
                  glasovali o naslednjih.</p>
               <p>Naslednji prav tako spreminja besedilo člena v celoti. Besedilo se spremeni, tako
                  da se glasi: "Določbe 6. člena tega zakona se ne nanašajo na inšpektorje, ki so ob
                  uveljavitvi tega zakona izpolnjevali vse zahtevano pogoje za delovno mesto
                  inšpektorja po do sedaj veljavnem zakonu." Predlagatelj je gospod Ivo Hvalica.
                  Matično delovno telo ga ne podpira, ker je vložilo svoj amandma pod točko 1.</p>
               <p>Potem je tretji amandma, dejansko: v zadnji vrstici četrtega odstavka se beseda
                  "deset" nadomesti z besedo "petnajst". Predlagatelj je gospod Sašo Lap, matično
                  delovno telo ga ne podpira. In v četrtem odstavku 28. člena se v zadnji vrstici za
                  besedo najmanj beseda "deset" nadomesti z besedo "pet". Predlagatelj je Vlada,
                  matično delovno telo podpira. Želi kdo besedo? Prosim, gospod Sašo Lap,
                  izvolite.</p>
            </sp>
            <sp xml:id="SDZ1-Redna-38-1996-04-16.sp92">
               <speaker>SAŠO LAP:</speaker>
               <p>Še en amandma, ki zaostruje pogoje za opravljanje dela inšpektorja, torej z deset
                  let spreminjam na petnajst, in to bi veljalo za tiste, ki imajo samo višjo
                  izobrazbo, ker predlagatelj predvideva, da bi delavec z višjo strokovno izobrazbo
                  in opravljenim strokovnim izpitom za tržnega inšpektorja izjemoma opravljal svojo
                  dolžnost, če je do uveljavitve zakona opravljal delo inšpektorja najmanj deset
                  let. Mi pa predlagamo, da se poviša na 15.</p>
            </sp>
            <sp xml:id="SDZ1-Redna-38-1996-04-16.sp93">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? <stage>(Ne.)</stage> Prehajamo h glasovanju. Na
                  glasovanje dajem amandma pod točko 1. Prosim, da ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(43 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo sprejeli ta amandma, ki spreminja besedilo člena v celoti, zato
                  o ostalih amandmajih ne bomo glasovali.</p>
               <p>V obravnavo dajem vse ostale člene zakona. Želi kdo besedo? Ugotavljam, da ne,
                  zato dajem vse ostale člene zakona na glasovanje. Prosim, da ugotovimo sklepčnost!
                     <stage>(52 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo vse ostale člene zakona sprejeli.</p>
               <p>Dajem v obravnavo in na glasovanje še naslov zakona. Želi kdo razpravljati o
                  naslovu zakona? Ugotavljam, da ne in dajem naslov zakona na glasovanje. Prosim, da
                  ugotovimo sklepčnost! <stage>(40 prisotnih.)</stage> Ponovno vas prosim, da
                  ugotovimo sklepčnost za glasovanje o naslovu zakona! <stage>(46
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo naslov zakona sprejeli.</p>
               <p>Dajem na glasovanje še proceduralni sklep: "Predlog zakona za tretjo obravnavo
                  pripravi Vlada Republike Slovenije." Prosim, da ugotovimo sklepčnost! <stage>(47
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo tudi ta sklep sprejeli.</p>
               <p>S tem zaključujem to točko dnevnega reda.</p>
               <p>Vračam se k prekinjeni <title>36.A TOČKI</title> - torej k sklepanju pri
                     <title>OBRAVNAVI POROČILA VLADE REPUBLIKE SLOVENIJE V ZVEZI S SUMI O
                     NEPRAVILNOSTIH V TAM</title>. Poleg že prej prejetih in znanih predlogov
                  sklepov je bil medtem oddan, in tudi v dvorani razdeljen predlog sklepa, ki ga je
                  vložila kot amandma na sklep poslanske skupine Slovenske ljudske stranke pod točko
                  1 poslanska skupina Združene liste. Zato dajem najprej v obravnavo že prej
                  prebrana predloga sklepov, to se pravi, izvirni sklep matičnega delovnega telesa,
                  amandma na ta sklep, ki pomeni spremembo celotnega besedila sklepa, ki ga je
                  vložila poslanska skupina Slovenske ljudske stranke, in amandma na amandma
                  poslanske skupine Slovenske ljudske stranke, ki ga je vložila poslanska skupina
                  Združene liste s podpisanim gospodom Miranom Potrčem. Tega še nisem prebral, zato
                  mi dovolite, da tega zdaj preberem. Na koncu besedila predlaganega prvega sklepa
                  se pika nadomesti z vejico in doda naslednje besedilo:</p>
               <p><stage>(to se nanaša na predlog sklepa pod točko 1)</stage> "predvsem zaradi
                  neizvajanja zakona in zamud v nakazovanju finančnih sredstev po zakonu o poslovnem
                  sistemu" verjetno - aha, "po zakonu o poslovnemu sistemu TAM Maribor, zaradi
                  različnih pogledov, interesov v Vladi, upravi TAM in javnosti o možnostih in poteh
                  sanacije TAM Maribor, pa tudi zaradi operativnega vodenja sanacije v takih
                  pogojih." Torej gre za dodatek k temu sklepu, ki ga je predlagala kot amandma na
                  sklep matičnega delovnega telesa ali spremembo tega sklepa poslanska skupina
                  Slovenske ljudske stranke. Dajem v obravnavo ta del sklepanja. Želi kdo besedo?
                  Prosim, gospod Miran Potrč, izvolite.</p>
            </sp>
            <sp xml:id="SDZ1-Redna-38-1996-04-16.sp94">
               <speaker>MIRAN POTRČ:</speaker>
               <p>Hvala lepa. V poslanski skupini sicer menimo, da bi bilo najprimerneje sprejeti
                  sklep, ki ga je predlagal Odbor za gospodarstvo. Hkrati menimo, da bi bilo
                  primerno, jaz mislim celo, da gre za proceduralno odločitev, če je možno o njej
                  glasovati, ki jo je predlagal gospod Jančar, mislim, da se odločanje odloži, tudi
                  povezano s predlogom gospoda Kopšeta, da se tako odločanje odloži zato, da dobimo
                  potrebne dodatne informacije o vloženih sredstvih v vsem obdobju in kaj se je z
                  njimi dogajalo, ker bi na ta način pač dobili potrebne začetne informacije o
                  stanju, če bi sprejeli sklep odbora in sprejeli na znanje, da je odbor to
                  obravnaval in da je Vlada dala tri informacije, ministra, SOVE in kriminalistične
                  službe, v primeru, če bi sprejeli drugi sklep gospoda Jančarja in Kopšeta, pa bi
                  čez mesec, dva ponovili razpravo v novih pogojih. Ker pa so predloženi predlogi
                  sklepov, ki poskušajo, ne da bi dobili nove informacije, na podlagi dosedanjih
                  končati razpravo z ugotovitvami, ki so po našem mnenju pol točne, ne bom rekel, da
                  so v celoti netočne, ampak pol točne, se nam zdi nekorektno, da bi razpravo na ta
                  način končali.</p>
               <p>Slovenska ljudska stranka daje nekatere ugotovitve, v katerih najprej pravi, da se
                  je položaj TAM-a poslabšal. To ni sporno. Ni se gotovo izboljšal, najbolj gotovo
                  se je poslabšal, in tudi po sprejemu obeh zakonov, vendar, če primerjamo potem
                  sklepe kot celoto, ker ti sklepi kot celota imajo svoj smisel, potem se pove, da
                  se je poslabšal samo zaradi spornih odločitev Ministrstva za gospodarske
                  dejavnosti, kar pravi drugi sklep. In tretji sklep, da je k temu poslabšanju
                  bistveno prispevalo tudi neusklajeno delo Ministrstva za gospodarstvo s
                  kontrolnimi organi, Sovo, Kriminalistično službo in agencijo, kar z drugimi
                  besedami pomeni, da je do poslabšanja gospodarskega položaja prišlo zaradi
                  kriminala v TAM-u, ki pa se je dogajal leta 1993/94, kar je spet najmanj
                  polresnica, kompletna resnica gotovo ne. Lahko je to tudi kaj prispevalo k
                  kasnejšemu odločanju, ampak reči, da se je gospodarski položaj TAM-a tudi v letu
                  1995 in 1996 slabšal zaradi tega, kar se je dogajalo v letu 1993 in 1994, je
                  najbrž nesmisel. Nam se najbrž zdi, da bi bilo nekorektno na ta način sprejemati
                  vsebinske sklepe. Ne trdimo, da naš predlog dopolnitve prvega sklepa, s čimer se
                  da razumeti, da bomo tudi drugemu in tretjemu nasprotovali, ker potem zajema ta
                  sklep vse, zajema vsa vprašanja. Vendar upamo trditi, da nobena od razprav, ki je
                  doslej bila, ni nobenega od teh dejstev doslej ovrgla. Prvo dejstvo je, da se
                  zakon o sanaciji TAM-a ni izvajal. Nikogar ni bilo, ki bi temu rekel kaj drugega.
                  Pravične so ocene, zakaj se ni izvajal in kaj bi pomenilo, če bi se izvajal, se
                  strinjam. Ampak izvajal se ni. Drugo, nihče ni zanikal dejstva, da je pri
                  nakazovanju finančnih sredstev posameznih obrokov po zakonu prihajalo do zamud. Te
                  zamude so bile najprej manjše, pri vsakem obroku večje, na koncu so znašale že
                  dobre tri mesece in najbrž ni dvoma, da je nakazovanje sredstev vplivalo tudi na
                  možno izpeljavo sanacije. Vse to je izrecno napisano tudi v vseh poročilih Vlade.
                  To je izrecno izrekel pred tem Državnim zborom novi minister Dragonja in to je
                  izrecno pred tem Državnim zborom v razpravi o interpelaciji zoper ministra
                  Tajnikarja izrekel tudi ministrski predsednik, gospod dr. Drnovšek. Drugo, kar mi
                  trdimo, da so obstojali različni pogledi in interesi v Vladi, v upravi TAM-a in v
                  javnosti. Zdaj, kdor bo trdil da to ni res; bili so že v Državnem zboru, bili so v
                  Vladi v pripravi zakona, bili so v Vladi v izvajanju zakona, ker sicer bi se zakon
                  izvajal. Mi smo kot poslanci ugotavljali, da je v upravi TAM-a, predvsem pa
                  povezano z interesi bank in nekaterih drugih, bilo zelo veliko različnih
                  interesov, ki so prav gotovo oteževali neko skupno odločitev. Zdaj, ali je bila
                  pametna ali neumna, je težko reči, ampak skupno odločitev so oteževali, ker je
                  vsak vlekel na svoj konec. In končno, najbrž ni mogoče reči, da ni res, da so bili
                  ti različni pogledi tudi v javnosti. Seveda, politično motivirani, ampak bili so.
                  Tudi ob vsem tem je ugotavljal Državni zbor, o vsem tem je bil govor na teh sejah,
                  vse to sta izrecno izrekla oba ministra, takratni minister Tajnikar, Dragonja in
                  predsednik Vlade, ki sta oba trdila, da je kot posledica tega politizacija
                  sanacije, ki je nastopila, nedvomno škodila objektivni možnosti, da bi do sanacije
                  TAM-a prišlo.</p>
               <p>In tretje, kar jaz priznavam, da je lahko zelo na sploh formulirano, je tretji
                  del, ki pa pravi, tudi zaradi operativnega vodenja sanacije v takih pogojih, s
                  čimer mi želimo povedati, da sprejemamo, da je bilo tudi v odločitvah uprave,
                  upravnega odbora, pa tudi ministrstva, v konkretnih stvareh lahko marsikaj narobe,
                  ampak zdaj ugotavljati točno kaj, enostavno teh pogojev še ni. Mi mislimo, da je
                  to mnogo objektivnejša ocena, če je, za ta moment potrebna in predlagamo, da jo
                  podprete. Hvala.</p>
            </sp>
            <sp xml:id="SDZ1-Redna-38-1996-04-16.sp95">
               <speaker>PODPREDSEDNIK DR. LEV KREFT:</speaker>
               <p>Hvala lepa. Vam bom dal takoj besedo. Jaz sem razumel predlog sklepa, ki ga je
                  vložil gospod Janez Jančar, da danes to točko, ki ima pač naslov Informacija,
                  končamo, na eni prihodnjih sej bomo dobili pa novo gradivo, ki se mu reče Finančno
                  poročilo in takrat bomo odločali o razmerah v poslovnem sistemu TAM. Skratka,
                  mislim, da lahko vse sklepe dam normalno na glasovanje, med drugim seveda tudi
                  predlog sklepa gospoda Jančarja, po vrstnem redu. Če gospod Jančar meni drugače,
                  bom seveda dal njegov sklep na prvo mesto in potem o ničemer več ne bomo
                  glasovali. Potem bo ta točka ostala nedokončana in bomo preložili vse na eno od
                  naslednjih sej. Gospod Jančar, prosim, če pojasnite. Potem boste vi prišli na
                  vrsto. Gre za proceduralno vprašanje. Ampak to ni vaše proceduralno vprašanje.</p>
            </sp>
            <sp xml:id="SDZ1-Redna-38-1996-04-16.sp96">
               <speaker>JANEZ JANČAR:</speaker>
               <p>Hvala lepa. Rad bi samo pojasnil tole. Jaz sem ta sklep pripravil samo zaradi
                  tega, ker mene je Vlada samo seznanila s tremi poročili, nič drugega. Če pa mi
                  rečemo, da smo bili seznanjeni, da smo sprejeli to njihovo poročilo oziroma, da bo
                  Vlada predlagala ukrepe, ker jaz samo berem ali pa preberem ali pa zvečer ob
                  Dnevniku slišim, poslanci so odobrili 15 milijard in so jih v Mariboru zapravili
                  in zaradi tega sem za ta predlog, da dobim na mizo, za kaj smo jih zapravili, da
                  se bo ljudem pojasnilo, kje smo 15 milijard zapravili. Nič drugega, zato sem ta
                  sklep predlagal. Hvala lepa.</p>
            </sp>
            <sp xml:id="SDZ1-Redna-38-1996-04-16.sp97">
               <speaker>PODPREDSEDNIK DR. LEV KREFT:</speaker>
               <p>Hvala lepa. Besedo ima gospod Jožef Kopše.</p>
            </sp>
            <sp xml:id="SDZ1-Redna-38-1996-04-16.sp98">
               <speaker>JOŽEF KOPŠE:</speaker>
               <p>Gospe in gospodje, javil sem se predvsem pri obravnavi tega amandmaja na amandma
                  poslanske skupine Slovenske ljudske stranke in amandma Odbora za gospodarstvo,
                  pravzaprav na predlog sklepa. Poglejte, če sprejmemo to, kar je poslanska skupina
                  Slovenske ljudske stranke naredila, s tem direktno nekaj rečemo in če ste
                  prepričani, da je to tako, glasujte za. Če pa sprejmemo ta dodatni amandma k temu,
                  ki ga je Združena lista predložila, kjer govori dodatno, predvsem zaradi
                  neizvajanja zakona in zamudah pri nakazovanju finančnih sredstev po zakonu o
                  poslovnem sistemu TAM Maribor, imamo sliko povsem drugačno. Prvi amandma direktno
                  ugotavlja, pod točkami poslanske skupine Ljudske stranke krivdo posameznega
                  ministra, ministrstva in na koncu tudi neke politične skupine, s tem amandmajem na
                  te točke poslanske skupine Združene liste zaključimo stvar. Gospod Jančar je malo
                  prej v obrazložitvi svojega sklepa, predloga sklepa, povedal, da ni verjetno
                  interes ne javnosti in ne Državnega zbora, da v tem trenutku končamo s tako
                  pomanjkljivimi informacijami. Sam imam predlog sklepa in rad bi videl in res bi
                  rad izvedel, koliko je pravzaprav bilo skozi vse to obdobje denarja porabljenega
                  in v kakšne namene v TAM-u. Kam se je ta denar preselil in kje so tisti glavni
                  vzroki. S sprejetjem sklepov Odbora za gospodarstvo, popravljenih s poslansko
                  skupino Ljudske stranke, sploh pa z amandmajem Združene liste, to stvar zaključimo
                  danes in bojim se, da ne bomo imeli stvarnega prikaza. Zato bi prosil, da podprete
                  moj sklep k predlogu sklepa, ki pa je kompatibilen z Jančarjevim sklepom,
                  pravzaprav bi bilo potrebno oba podpreti, s tem tudi prekiniti razpravo do teh
                  poročil, ki smo jih nakazal v sklepih in takrat, ko dobimo ta poročila Vlada, in
                  sredstva, ki so bila nakazana v TAM, direktno in indirektno in preko drugih
                  ministrstev, vidimo, kam so se ta sredstva transportirala preko TAM-a. Takrat bomo
                  lahko dokazali in pokazali, na kakšen način je pravzaprav prišlo do te tragedije.
                  Ne govorim sedaj o propadu TAM-a, ampak govorimo o teh velikih sredstvih, ki so
                  bila naložena in danes od njih ni učinka. Mislim, da je to cilj te točke in da nas
                  ti predlagani sklepi, ki so tukaj predloženi, omejujejo in s tem zaključujejo
                  razpravo, tako kot jaz pravim, pometemo pod preprogo kompleten primer TAM-a, ne da
                  bi ugotovili, kam je šel denar, kdo ga je imel. Ostajajo sumi, ostajajo razna
                  medsebojna obtoževanja in predvsem služi za nekorektno volilno kampanjo na eni,
                  drugi ali tretji strani.</p>
               <p>Mislim pa, da je ta čas in da v roku meseca dni, kot se glasi moj sklep, lahko
                  ponovno vzpostavimo to točko. Pri tistih materialih to ni težko doseči. Kolikor
                  vem, potekajo revizije pri določenih ministrstvih pri določenih postavkah in tako,
                  da je na pol poti po vsej verjetnosti to že opravljeno, kar v svojem sklepu
                  zahtevam in bi bilo dobro, da bi res imeli dober pregled in da bi tudi javnost
                  dobila dober pregled. Ker če smo lahko objavljali revizijska poročila in začasna
                  in delna Agencije za sanacijo, pravzaprav, pardon, Agencije za plačilni promet in
                  revizijo, potem bi lahko objavili tudi končno poročilo Vlade o stroških, ki jih je
                  ta situacija v TAM-u povzročila, in o sredstvih, kam so šla. Hvala lepa.</p>
            </sp>
            <sp xml:id="SDZ1-Redna-38-1996-04-16.sp99">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo. Ugotavljam, da ne in prehajam k glasovanju.</p>
               <p>Na glasovanje dajem naprej amandma na sklep, ki ga je vložila poslanska skupina
                  Slovenske ljudske stranke. Ta amandma je vložila poslanska skupina Združene liste.
                  Ugotovimo sklepčnost! Glasujemo o amandmaju Združene liste. <stage>(53
                     prisotnih.)</stage></p>
               <p>Kdo je za? <stage>(13 poslancev.)</stage> Je kdo proti? <stage>(32
                     poslancev.)</stage></p>
               <p>Ugotavljam, da ta amandma ni bil sprejet.</p>
               <p>In dajem na glasovanje predlog spremembe sklepa matičnega delovnega telesa, ki ga
                  je vložila poslanska skupina Slovenske ljudske stranke. Ugotovimo sklepčnost!
                     <stage>(56 prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(30
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Na glasovanje dajem predloga sklepa, ki ga je vložilo matično delovno telo.
                  Ugotovimo sklepčnost! <stage>(54 prisotnih.)</stage></p>
               <p>Kdo je za? <stage>(30 poslancev.)</stage> Je kdo proti? <stage>(17
                     poslancev.)</stage></p>
               <p>Ugotavljam, da je ta sklep sprejet.</p>
               <p>V obravnavo dajem predlog drugega sklepa, ki ga je vložila poslanska skupina
                  Slovenske ljudske stranke: "Državni zbor meni, da je dodatno poslabšanje
                  gospodarskega stanja sistema TAM posledica predvsem spornih odločitev in verjetno
                  neustreznih dejanj Ministrstva za gospodarske dejavnosti v času ministrovanja dr.
                  Maksa Tajnikarja."</p>
               <p>Želi kdo besedo? <stage>(Ne.)</stage> Besedo ima dr. Mateja Kožuh-Novak,
                  izvolite.</p>
            </sp>
            <sp xml:id="SDZ1-Redna-38-1996-04-16.sp100">
               <speaker>DR. MATEJA KOŽUH-NOVAK:</speaker>
               <p>Rada bi obrazložila svoj glas. Moram reči, da ko človek to posluša dneve in dneve,
                  se zmeraj bolj čudi, kam zahajamo. Predstavniki tiste stranke, ki ves čas išče
                  zločince zunaj, ki pa tudi ve, ni toliko neumna, da ne bi vedela, zakaj sanacija
                  TAM-a ni uspela in vendar se spravlja na človeka, ki za to ni kriv. Sprašujem se,
                  kakšen profit bo ta stranka od tega imela, da ne pokaže na glavne krivce, za
                  katere vsi vemo, da so neodločitve finančnega ministra in predsednika Drnovška.
                  Strah me je za slovensko državo, ker se gremo v parlamentu dneve in dneve toliko
                  licemerja. Glasovala bom proti predlogu tega sklepa.</p>
            </sp>
            <sp xml:id="SDZ1-Redna-38-1996-04-16.sp101">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo sodelovati v razpravi? Ugotavljam, da ne in dajem ta
                  predlog sklepa na glasovanje. Ugotovimo sklepčnost! <stage>(55
                  prisotnih.)</stage></p>
               <p>Kdo je za? <stage>(20 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta sklep ni sprejet.</p>
               <p>Prehajamo k obravnavi dodatnih sklepov. Najprej tistih dveh, ki ju predlaga
                  matično delovno telo, potem pa še po vrsti ostalih. Dajem v obravnavo predlog
                  naslednjega sklepa matičnega delovnega telesa: "Vlada Republike Slovenije naj
                  Državni zbor Republike Slovenije čimprej seznani s konceptom in ukrepi nadaljnjega
                  reševanja gospodarskega sistema TAM." Želi kdo besedo? Ugotavljam, da ne in dajem
                  ta predlog sklepa na glasovanje. Ugotovimo sklepčnost! <stage>(52
                     prisotnih.)</stage></p>
               <p>Kdo je za? <stage>(33 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da je ta sklep sprejet.</p>
               <p>V obravnavo dajem naslednji sklep matičnega delovnega telesa: "Državni zbor
                  ocenjuje, da bi sodelovanje Komisije Državnega zbora za spremljanje in nadzor
                  lastninskega preoblikovanja družbene lastnine in Delovne skupine Vlade Republike
                  Slovenije za preprečevanje oškodovanja družbene lastnine prispevalo k pravočasnemu
                  odkrivanju in preprečevanju gospodarskega kriminala ter dograjevanju zakonodaje na
                  tem področju. Državni zbor zato predlagala predsedniku Komisije Državnega zbora in
                  vodji vladne komisije, da se dogovorita o načinu sodelovanja." Želi kdo besedo o
                  tem predlogu? Ugotavljam, da ne in ga dajem na glasovanje. Ugotovimo sklepčnost!
                     <stage>(50 prisotnih.)</stage></p>
               <p>Kdo je za? <stage>(15 poslancev.)</stage> Je kdo proti? <stage>(18
                     poslancev.)</stage></p>
               <p>Ugotavljam, da ta sklep ni bil sprejet.</p>
               <p>V obravnavo dajem predlog sklepa, ki ga je vložil gospod Jožef Kopše: "Vlada
                  Republike Slovenije naj v roku enega meseca predloži Državnemu zboru finančno
                  poročilo v zvezi z organizacijo TAM Maribor. Poročilo naj vsebuje vse stroške
                  države od leta 1990 do sedaj, ki jih je imela direktno ali indirektno v zvezi z
                  delovno organizacijo TAM Maribor. Stroški naj bodo specificirani po posameznih
                  ministrstvih in opremljeni z imeni takratnih oziroma sedanjih ministrov, ki so na
                  ta ali drug način pomagala finančni delovni organizaciji TAM Maribor." Besedo ima
                  gospod Jožef Kopše, izvolite.                    </p>
            </sp>
            <sp xml:id="SDZ1-Redna-38-1996-04-16.sp102">
               <speaker>JOŽEF KOPŠE:</speaker>
               <p>Gospe in gospodje! V resnični želji, da bi brez etiketiranj poskušali najti
                  količino denarja, ki ga je ta delovna organizacija dobila, po tisti količini bi
                  lahko tudi, glede na ministrstvo in specifikacijo, ugotovili učinkovitost in
                  gospodarnost teh naložb, takrat bi lahko končno sodbo izrekli o vsem tem poskusu
                  politične sanacije TAM-a, ker drugo več to ni, in tudi političnega neuspeha
                  sanacije TAM-a. Prej, po mojem mnenju, tega ne moremo narediti, ker na pamet
                  sklepamo. Težko, da bomo ta velik denar lahko pometli kar tako pod preprogo, ker
                  je bil že ne vem koliko, samo to, kolikor smo v tem zboru glasovali, po mojem
                  mnenju, pa preko Ministrstva za delo, preko finančnega ministrstva, preko
                  Ministrstva za obrambo, da se ne bo kdo začudil, in preko drugih ministrstev, še
                  nekaj denarja potekalo, in to ne majhne vsote, o tem danes nimamo dobrega
                  pregleda. Zato je ta predlog sklepa.</p>
               <p>Ne bi rad, da bi delovno organizacijo kot je TAM, ki je leta in leta bila nosilec
                  razvoja v nekem mestu, konec koncev tudi eden od paradnih konjev v bivši
                  Jugoslaviji in ponos Slovencev in Mariborčanov, preprosto pokopali, brez
                  potrebnega vedenja in znanja. Zakaj in na kakšen način je prišlo predvsem do tega?
                  Problem je, gospe in gospodje, toliko tisoč delavcev, ki so bili dolga leta ne
                  samo njihova nezaposlenost, ampak tudi njihov čut do tega. Oni so bili sigurni in
                  so bili prepričani, da so bili v dobri organizaciji. Oni danes ne čutijo samo te
                  izgube organizacije in gredo na borzo, oni ne morejo sami pri sebi verjeti, gospe
                  in gospodje, da se je to zgodilo. To sta dve generaciji, ki sta delali v TAM-u.
                  Dogajajo se tragedije. Mi ne moremo in ne smemo, po mojem mnenju, tega brez
                  analize in brez dokončnih rezultatov pomesti pod preprogo in reči, zdaj smo
                  končali, denar smo dali, denar - ne vemo, kam je šel, ali pa vsaj, točno ne vemo,
                  kam je šel. In gotovo, TAM-a ni več, ničesar ni več. Na tak način ne moremo tega
                  končati. To smo dolžni narediti, po mojem, ne samo davkoplačevalcem, ker dostikrat
                  izkoriščamo ta termin tu v Državnem zboru, mogoče tudi kdaj sam, ampak vsej
                  slovenski javnosti, predvsem pa TAM-ovim delavcem. To ni predvolilna kampanja!
                  Bojim pa se, da če bomo na tak način zaključili, da bo v letošnji predvolilni
                  kampanji ta TAM najpogostejša predvolilna tema in nobeden več v Sloveniji, če tega
                  ne bomo razčistili, ne bo vedel, kdo ima prav, kdo nima prav, in ustvarili bomo
                  samo zmedo. Glasoval bom za ta svoj sklep. Hvala lepa.</p>
            </sp>
            <sp xml:id="SDZ1-Redna-38-1996-04-16.sp103">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog sklepa na
                  glasovanje. Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(16
                     poslancev.)</stage></p>
               <p>Ugotavljam, da je ta predlog sklepa sprejet.</p>
               <p>Hkrati ponovno prosim gospoda Iva Hvalico, da z medklici ne moti glasovanja
                  Državnega zbora.</p>
               <p>Na glasovanje dajem predlog sklepa, ki ga je vložil gospod Janez Jančar: "Državni
                  zbor bo o razmerah v poslovnem sistemu TAM odločal na eni od prihodnjih sej, ko bo
                  priloženo finančno poročilo o porabi sredstev, namenjenih za sanacijo TAM-a". Želi
                  kdo besedo? Ugotavljam, da ne in dajem ta predlog na glasovanje. Ugotovimo
                  sklepčnost! <stage>(51 prisotnih.)</stage></p>
               <p>Kdo je za? <stage>(37 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da je ta predlog sklepa sprejet.</p>
               <p>Dajem na glasovanje predlog dodatnega sklepa, ki ga je vložila poslanska skupina
                  Slovenske ljudske stranke: "Državni zbor ugotavlja, da je posledica slabšanja
                  gospodarskega stanja sistema TAM tudi očitno premalo usklajeno delovanje
                  posameznih ministrstev in sicer predvsem Ministrstva za gospodarstvo in
                  Ministrstva za notranje zadeve ter Obveščevalno-varnostne agencije, kako tudi
                  drugih vladnih služb in državnih institucij, predvsem Agencije za plačilni promet,
                  nadziranje in informiranje in državnega tožilstva". Želi kdo besedo o tem predlogu
                  sklepa? Gospod Žarko Pregelj, izvolite.</p>
            </sp>
            <sp xml:id="SDZ1-Redna-38-1996-04-16.sp104">
               <speaker>ŽARKO PREGELJ:</speaker>
               <p>Spoštovani! Se opravičujem, moram nekoliko popraviti ta dodatni sklep. Namreč,
                  sedanja dikcija je nekoliko dvoumna, nastala je pa zaradi napake pri usklajevanju
                  besedila v računalniku. Pravilno se mora besedilo glasiti takole: "Državni zbor
                  ugotavlja, da je slabšanje gospodarskega stanja sistema TAM tudi posledica očitno
                  premalo usklajenega delovanja posameznih ministrstev...", ostalo ostane
                  nespremenjeno. Vrstni red besed je treba spremeniti in prosim, če se to razume kot
                  popravek sklepa, ki ga predlagam. Hvala.</p>
            </sp>
            <sp xml:id="SDZ1-Redna-38-1996-04-16.sp105">
               <speaker>PODPREDSEDNIK DR. LEV KREFT:</speaker>
               <p>Če lahko samo s podpisom oddate ta tekst, tako da bo jasno, da ste vi popravili v
                  imenu poslanske skupine. Se pravi besedilo je popravljeno, tako da se glasi:
                  "Državni zbor ugotavlja, da je slabšanje gospodarskega stanja sistema TAM tudi
                  posledica očitno premalo usklajenega delovanja posameznih ministrstev..." in potem
                  gre tekst, tako kot je zapisan, dalje. Želi kdo besedo o tem predlogu sklepa?
                  Ugotavljam, da ne.</p>
               <p>Dajem ta predlog na glasovanje. Ugotovimo sklepčnost! <stage>(53
                     prisotnih.)</stage></p>
               <p>Kdo je za? <stage>(18 poslancev.)</stage> Je kdo proti? <stage>(21
                     poslancev.)</stage></p>
               <p>Ugotavljam, da ta predlog sklepa ni bil sprejet.</p>
               <p>S tem zaključujem glasovanje o predlogih dodatnih sklepov in to točko dnevnega
                  reda.</p>
               <p>Prehajamo k <title>28. TOČKI DNEVNEGA REDA - PREDLOG ZAKONA O DRŽAVNEM
                     PRAVOBRANILSTVU</title>. Predlog zakona  je v obravnavo zboru predložila Vlada
                  Republike Slovenije. Želi predstavnik Vlade besedo? <stage>(Ne.)</stage> Predlog
                  zakona je obravnaval Odbor za notranjo politiko in pravosodje kot matično delovno
                  telo. Besedo ima predsednik odbora, gospod Vitodrag Pukl. Izvolite.</p>
            </sp>
            <sp xml:id="SDZ1-Redna-38-1996-04-16.sp106">
               <speaker>VITODRAG PUKL:</speaker>
               <p>Hvala lepa, gospod predsedujoči, za besedo. Spoštovani! Odbor je obravnaval v prvi
                  obravnavi ta predlog in je predlagal sklepe z obrazložitvijo, kot jih imate v
                  poročilu od 9. februarja 1996. Osnovni sklep je ta, da je zakon primerna podlaga
                  za pripravo zakona za drugo obravnavo in da naj ta zakon za drugo obravnavo
                  pripravi Vlada. Smo pa sprejeli stališča, in sicer stališča niso bistvena za samo
                  vsebino tega zakona, pogojujejo samo boljši način dela, vsaj po naši presoji.
                  Pogojujejo ponovno preverjanje skladnosti medsebojnih določil, kar žal pri
                  predlaganih zakonih vedno znova opažamo, da se zanemari pač medsebojna skladnost.
                  Zato odbor predlaga, da ta zbor sprejme ta zakon kot primerno osnovo za drugo
                  obravnavo in da sprejme predloge in stališča, kot jih je predlagal Odbor za
                  notranjo politiko in pravosodje. Hvala lepa.</p>
            </sp>
            <sp xml:id="SDZ1-Redna-38-1996-04-16.sp107">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Želijo besedo predstavniki poslanskih skupin?
                     <stage>(Ne.)</stage> Besedo torej dajem poslankam in poslancem. Pisnih prijav
                  ni bilo. Želi kdo besedo? Prosim. Gospod Miroslav Mozetič, izvolite.</p>
            </sp>
            <sp xml:id="SDZ1-Redna-38-1996-04-16.sp108">
               <speaker>MIROSLAV MOZETIČ:</speaker>
               <p>Hvala lepa za besedo. Jaz bi samo na nekaj stvari rad opozoril v debati, kar je
                  bilo tudi opozorjeno na Odboru za notranjo politiko; delno se kaže v stališčih, ki
                  jih je odbor prinesel in upam, da bo ta zadeva tudi do drugega branja popravljena.
                  Če izhajamo iz tega, kar piše v razlogih, ki jih Vlada navaja za sprejem, govorimo
                  tukaj oziroma Vlada govori, da so razlogi, da je potrebno, Republika Slovenija
                  mora biti kot subjekt javnega prava, na ustrezen način varovati svoje premoženjske
                  pravice. Potem pa, če gremo po zakonu naprej, vidimo, da ni povsem dobro ta cilj,
                  ki ga želi zakon doseči, izpeljan. Če izhajamo iz 1. člena, govori, da je to
                  zastopnik Republike Slovenije. Če izhajamo iz tega in tudi, kot je zakon izpeljan
                  naprej, zastopniško razmerje, dobro vemo, to je mandatno razmerje, kar pomeni, da
                  zastopnik dela tisto, kar mu principal naroči. To pomeni, da je s tega vidika že
                  vprašljivo, ali je ta funkcija tega javnega pravobranilca dovolj samostojno
                  postavljena, da bo res lahko ščitil interes Republike Slovenije v premoženjskih
                  pravicah. To je posebej potem razvidno v tistih členih, ki mislim, da so slabo
                  opredeljeni, zlasti 6. člen, pa tudi 7. člen.</p>
               <p>Poglejte, tukaj govori v 6. členu, če izpustimo to zastopanje pred sodišči in
                  drugimi državnimi organi oziroma upravnimi v upravnih postopkih. Tukaj govori:
                  "subjektom iz prejšnjega člena", torej tisti, ki naj bi jih pravobranilstvo
                  zastopalo, "na njihovo zahtevo pravno svetuje". Na njihovo zahtevo in samo
                  svetuje. Nikjer ne piše, da je dolžan ta organ v teh premoženjskih,
                  nepremičninskih in tudi nekaterih drugih premoženjskih zahtevah, nikjer ne piše.
                  Tukaj se mi zdi, da je zadeva zelo na trhlih nogah glede cilja, ki je postavljen.
                  Torej, nek organ mora najprej postaviti zahtevo, vprašati mora pravobranilca, ta
                  mu sicer svetuje, vendar tega nasveta ta, ki ga je vprašal za nasvet, ni dolžan
                  upoštevati. Lahko ga drži, lahko ga ne upošteva. In ravno tukaj lahko pride do
                  velikih vprašanj in problemov na področju tega nepremičninskega in drugih
                  premoženjskih pravic. Preprosto bo pač neki, tudi državni organ delal drugače, kot
                  mu bo svetoval ta, ki je strokovni in ki bi po zakonu moral skrbeti za te
                  interese.</p>
               <p>Podobno je pri 7. členu, kjer govorimo, da v pomembnejših zadevah, niti ne vemo,
                  kaj so to, ni opredeljeno za umik tožbe, odpoved tožbenemu zahtevku in pripoznavi,
                  to so tri najpomembnejša razpolaganja v pravdnem postopku, mora vprašati za mnenje
                  tistega, ki ga zastopa. Torej, spet ne bo odločal, kar je sicer normalno. Ampak ne
                  bo odločal, bom rekel iz tiste funkcije čuvarja premoženja, pač pa glede na
                  stališče, ki mu ga bo dal tisti, kogar bi moral čuvati. Tako da tukaj mislim, da
                  bodo lahko precejšnji problemi.</p>
               <p>Zdaj, 8. člen, ne vem, če je dovolj to, kajti pred Evropskim sodiščem za človekove
                  pravice bomo pač morali imeti, država bo morala imeti nekoga, ki jo bo tam
                  zastopal, vendar, tukaj se omejujemo samo na premoženjske pravice; govori tudi "in
                  interese Republike Slovenije". Samo mislim, da javno pravobranilstvo se ta
                  trenutek in najbrž se dolgo ukvarja samo, ali pa pretežno bom rekel, skoraj
                  izključno s premoženjskimi zadevami, ne pa z drugimi interesi, ki bodo prišli v
                  poštev pred Evropskim sodiščem za človekove pravice. Tam gre v glavnem za čisto
                  druge zadeve.</p>
               <p>Tudi se mi zdi 11. člen vprašljiv, ki sicer lahko, da bi bila ta zadeva koristna,
                  vendar iz izkušenj vem, da bo to pomenilo samo zavlačevanje postopka. To je
                  primer, da vsak, ki hoče proti državi oziroma tem subjektom, ki jih javni
                  pravobranilec zastopa, vložiti tožbo, mora predhodno predlagati državnemu
                  pravobranilstvu poravnavo. To pomeni, uvajamo neko obvezno predhodno poravnavo, in
                  iz izkušenj, podobne zadeve so bile že doslej, iz izkušenj je jasno, da taka
                  zadeva ne funkcionira, pač pa za to določbo teh 30 dni samo podaljša reševanje
                  postopka ali pa v večini primerov bo podaljšalo.</p>
               <p>Sicer pa v glavnem stališča in sklepe, ki so jih predlagali matični odbor, Odbor
                  za notranjo politiko in pravosodje, osebno, pa tudi poslanska skupina, podpiram.
                  Želel sem pa povedati še te pomisleke, ki mislim, da bi bilo dobro, da bi o njih
                  predlagatelj, Vlada, razmišljala in te zadeve tudi tako postavila. Če je resnični
                  cilj, da postavimo organ, ki bo skrbel za te premoženjske in druge interese glede
                  premoženjskih pravic države, potem mora dejansko dobiti tako, precej samostojno
                  moč. Ne samostojno v tem smislu, da dela, kar hoče, pač pa samostojno v tem
                  smislu, rečemo lahko kot Ustavno sodišče, da odloči in pove, in da je tudi potem
                  tisti, kateremu svetuje, na njega vezan. Odločitev je lahko sicer drugačna, vendar
                  ne posameznega ministra ali pa posameznega človeka. Vse drugo pa mislim, določbe,
                  ki se tičejo organizacije, zlasti pa statusa in nameščanja, mislim, da je dovolj
                  opozoril že bilo, da je zadeva zelo slabo prepisana iz določb, ki se tičejo
                  sodniške službe oziroma sodnikov. Hvala lepa.</p>
            </sp>
            <sp xml:id="SDZ1-Redna-38-1996-04-16.sp109">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne, zato prehajam h glasovanju o
                  predlogu stališč in sklepov in seveda prosim, da se zagotovi sklepčnost v dvorani.
                  Mislim seveda na tiste, ki so medtem odšli.</p>
               <p>Najprej dajem na glasovanje prvi predlog sklepa matičnega delovnega telesa:
                  "Predlog zakona o državnem pravobranilstvu, prva obravnava, je primerna podlaga za
                  pripravo zakona za drugo obravnavo". Ugotovimo sklepčnost! <stage>(38
                     prisotnih.)</stage> Ponovno vas prosim, da ugotovimo sklepčnost. <stage>(41
                     prisotnih.)</stage> Tretjič vas prosim, da ugotovimo sklepčnost in ponovno
                  prosim, zlasti sekretarje poslanskih skupin, da zagotovijo prisotnost poslank in
                  poslancev v dvorani. Ugotovimo sklepčnost! <stage>(43 poslancev.)</stage> Sejo
                  bomo nadaljevali čez 10 minut, torej natančno ob 15.30 uri. Prosim, da se do
                  takrat zagotovi sklepčnost v dvorani.</p>
            </sp>
            <stage type="time">(Seja je bila prekinjena ob 15.19 uri in se je nadaljevala ob 15.31
               uri.)</stage>
            <sp xml:id="SDZ1-Redna-38-1996-04-16.sp110">
               <speaker>PODPREDSEDNIK DR. LEV KREFT:</speaker>
               <p>Že na prvi pogled je še manjša sklepčnost kot ob prekinitvi. Zato bom moral
                  prositi vodje poslanskih skupin, da pojasnijo obstrukcijo.</p>
               <p>Spoštovane kolegice, spoštovani kolegi poslanci, gospe in gospodje, nadaljujemo
                  delo. Žal pa je zato potreben nujen in edini zadosten pogoj, da ugotovimo
                  prisotnost poslank in poslancev v dvorani! Ugotavljamo prisotnost v dvorani! Še
                  vedno ugotavljamo prisotnost v dvorani! Ugotavljamo prisotnost v dvorani!
                     <stage>(42 prisotnih.)</stage> Ponovno vas prosim, da ugotovimo prisotnost v
                  dvorani! Hkrati še prosim vodje poslanskih skupin, da pojasnijo, ali so sposobni
                  na današnji dan pred 17. uro zagotoviti prisotnost poslank in poslancev v dvorani
                  v številu, ki zadostuje za sklepčnost zbora. Ugotavljamo prisotnost v dvorani! Še
                  ugotavljamo prisotnost v dvorani! <stage>(45 prisotnih.)</stage> Tretjič
                  ugotavljamo prisotnost poslank in poslancev v dvorani! Še vedno ugotavljamo
                  sklepčnost! <stage>(45 prisotnih.)</stage></p>
               <p>Preden določim naslednjo uro, o kateri se bomo ponovno skušali zbrati v sklepčnem
                  številu, sprašujem vodje poslanskih skupin, ali so sposobni zagotoviti večino
                  poslank in poslancev iz svojih poslanskih skupin? Nekatere sprašujem tudi, če so
                  sposobni zagotoviti prisotnost vodij poslanskih skupin. Nihče ne želi besedo o
                  tem, zato bomo nadaljevali ob 16. uri še danes popoldne.</p>
            </sp>
            <stage type="time">(Seja je bila prekinjena ob 15.39 uri in se je nadaljevala ob 16.04
               uri.)</stage>
            <sp xml:id="SDZ1-Redna-38-1996-04-16.sp111">
               <speaker>PODPREDSEDNIK DR. LEV KREFT:</speaker>
               <p>Spoštovane kolegice poslanke, spoštovani kolegi poslanci, gospe in gospodje!
                  Nadaljujemo delo. Prosim, da ugotovimo prisotnost v dvorani. Za vse, ki ste
                  prišli, smo pri 28. točki dnevnega reda - predlog zakona o državnem
                  pravobranilstvu. Brž ko ugotovimo sklepčnost, bomo začeli z glasovanjem.
                  Ugotavljamo torej prisotnost v dvorani! Še vedno ugotavljamo prisotnost v dvorani!
                     <stage>(53 prisotnih.)</stage> Državni zbor je torej sklepčen in lahko
                  odloča.</p>
               <p>Kot rečeno, smo pri 28. točki dnevnega reda - prva obravnava predloga zakona o
                  državnem pravobranilstvu. Na glasovanje dajem prvi predlog sklepa, ki ga predlaga
                  matično delovno telo: "Predlog zakona o državnem pravobranilstvu - prva obravnava,
                  je primerna podlaga za pripravo zakona za drugo obravnavo". Ugotovimo sklepčnost!
                     <stage>(51 prisotnih.)</stage></p>
               <p>Kdo je za? <stage>(34 poslancev.)</stage> Je kdo proti? <stage>(5
                     poslancev.)</stage></p>
               <p>Ugotavljam, da smo ta predlog sklepa sprejeli.</p>
               <p>Na tej osnovi prehajam h glasovanju o predlogih dodatnih stališč, ki jih imate v
                  pregledu spreminjevalnih in dopolnjevanih predlogov stališč k temu zakonu z
                  datumom 10. april 1996. Ob prvem predlogu poslanske skupine Slovenske nacionalne
                  desnice, ki ga imate pod točko 1, ta predlog je vsebovan že v predlogu matičnega
                  delovnega telesa, in to, sicer v rahlo drugačni formulaciji, pod točko 3, če se ne
                  motim. Pod točko 3 predlogov matičnega delovnega telesa je to vsebovano. Zato
                  točke 1 ne bom dal v obravnavo.</p>
               <p>V obravnavo dajem predlog dodatnega stališča pod točko 2. "Predlagatelj naj pri
                  pripravi zakona za drugo obravnavo 15. člen dopolni še z Velenjem kot sedežem
                  zunanjega oddelka Državnega pravobranilstva Republike Slovenije". Predlagatelj je
                  poslanska skupina Slovenske nacionalne desnice, matično delovno telo predloga ne
                  podpira. Želi kdo besedo? <stage>(Ne.)</stage></p>
               <p>Dajem ta predlog na glasovanje. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(16 poslancev.)</stage> Je kdo proti? <stage>(23
                     poslancev.)</stage></p>
               <p>Ugotavljam, da ta predlog ni bil sprejet.</p>
               <p>Dajem v obravnavo in glasovanje predlog dodatnega stališča: "Predlagatelj naj pri
                  pripravi zakona za drugo obravnavo prouči 3. in 6. točko 27. člena z vidika
                  medsebojne skladnosti." Predlagatelj je poslanska skupina Slovenske nacionalne
                  desnice. Matično delovno telo sklep podpira. Želi kdo besedo? Tudi za tega je
                  mnenje, da je že zajet v predlogu matičnega delovnega telesa, tako da verjetno o
                  tem ni potrebno glasovati. Hvala lepa.</p>
               <p>V obravnavo in na glasovanje dajem predlog pod 4. točko: "Predlagatelj naj pri
                  pripravi predloga zakona za drugo obravnavo določbo 47. člena uskladi s prvim
                  odstavkom 56. člena zakona o delovnih razmerjih <stage>(UL RS, št. 14, 696/90,
                     5222/91 in 71 2574/93, popravek 2/94)</stage> in tretjim odstavkom 5. člena
                  zakona o poslancih <stage>(UL RS, št. 48/92)</stage>." Predlagatelj je poslanska
                  skupina Slovenske nacionalne desnice. Matično delovno telo amandmaja ne podpira.
                  Želi kdo besedo? Ugotavljam, da ne in dajem ta predlog sklepa na glasovanje.
                  Ugotovimo sklepčnost! <stage>(51 prisotnih.)</stage></p>
               <p>Kdo je za? <stage>(12 poslancev.)</stage> Je kdo proti? <stage>(27
                     poslancev.)</stage></p>
               <p>Ugotavljam, da ta predlog ni sprejet.</p>
               <p>V obravnavo in na glasovanjem dajem predlog dodatnega stališča: "V predlogu zakona
                  za drugo obravnavo naj predlagatelj uredi vprašanje lastništva nad premoženjem
                  nekdanjih občinskih oziroma medobčinskih javnih pravobranilstev." Predlagatelj je
                  gospod Maksimiljan Lavrinc. Želi kdo besedo? Ugotavljam, da ne in dajem ta predlog
                  na glasovanje. Ugotovimo sklepčnost! <stage>(50 prisotnih.)</stage></p>
               <p>Kdo je za? <stage>(26 poslancev.)</stage> Je kdo proti? <stage>(4
                     poslanci.)</stage></p>
               <p>Ugotavljam, da je ta predlog sprejet.</p>
               <p>Preden preidem k dodatnim sklepom, dajem tako dopolnjena stališča matičnega
                  delovnega telesa v celoti na glasovanje. Ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(36 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da je ta predlog stališč sprejet.</p>
               <p>V obravnavo in glasovanje dajem še predlog gospoda Maksimiljana Lavrinca za
                  dodatni sklep: "Predlagatelj naj skupaj s predlogom zakona za drugo obravnavo
                  predloži podatke o pripadu posameznih občinskih javnih pravobranilstev, ki v
                  skladu s predloženim zakonom postanejo zunanje enote državnega pravobranilstva in
                  na tej osnovi tudi preveri utemeljenost predlaganega števila enot. Podatki o
                  pripadu naj ločeno prikažejo zadeve o katerih so bile občine in zadeve o katerih
                  so te enote v letu 1995 zastopale državo." Želi kdo besedo? Ugotavljam, da ne in
                  dajem ta predlog na glasovanje. Ugotovimo sklepčnost! <stage>(55
                     prisotnih.)</stage></p>
               <p>Kdo je za? <stage>(38 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da je ta predlog sprejet.</p>
               <p>S tem zaključujem to točko dnevnega reda.</p>
               <p>Prehajam k <title>29. TOČKI DNEVNEGA REDA - PRVA OBRAVNAVA PREDLOGA ZAKONA O
                     PRAVDNEM POSTOPKU</title>. Predlog zakona je v obravnavo Državnemu zboru
                  predložila Vlada Republike Slovenije. Želi predstavnik Vlade besedo?
                     <stage>(Ne.)</stage> Predlog zakona je obravnaval Odbor za notranjo politiko in
                  pravosodje. Besedo ima njegov predsednik gospod Vitodrag Pukl.</p>
            </sp>
            <sp xml:id="SDZ1-Redna-38-1996-04-16.sp112">
               <speaker>VITODRAG PUKL:</speaker>
               <p>Hvala za besedo. Spoštovani! Odbor je obravnaval predlog zakona o pravdnem
                  postopku za prvo obravnavo, in sicer 9.2.1996 in je pri tem imel na razpolago
                  mnenje Sekretariata za zakonodajo in mnenja ustreznih organov, ki so pristojni, da
                  dajo oceno k tem stališčem. Pravdni postopek je eden tistih zakonov, ki lahko
                  bistveno vpliva na ekspeditivnost sodišč, to se pravi, na bolj učinkovito delo
                  sodišč. Druga ovira je, da se mora pred sodiščem zaščititi vsak državljan oziroma
                  nedržavljan, vsak človek, ki išče pravico pred sodiščem. Če sem se narobe izrazil,
                  ne gre za oviro, ampak gre za drugo postavko, ki jo mora sodišče upoštevati. V tem
                  postopku iščemo sprejemljivo sredino v tem, da bi naša sodišča lahko delala hitro
                  in učinkovito, in v tem, da bi bile zaščitene v postopku vse človekove pravice. V
                  osnovi je naš odbor menil, da je tak predlog zakona o postopku sprejemljiv in da
                  nekako lahko zadovoljuje obe zahtevi. Zato smo predlagali kot osnovni sklep, da je
                  ta predlog zakona o pravdnem postopku primerna osnova v prvem branju za pripravo
                  zakona za drugo obravnavo in pa, da naj Vlada Republike Slovenije pripravi predlog
                  za drugo obravnavo. Posebej smo pa poudarili, naj predlagatelj preuči - opozoril
                  bi na točko 3 sklepov - gre sicer za zelo bistveno in važno vprašanje, ki bo imelo
                  določene posledice na celotno življenje družbe in mi je žal, da nekateri tega ne
                  poslušate in ne cenite. Predlagali smo, naj Vlada, to se pravi predlagatelj...</p>
            </sp>
            <sp xml:id="SDZ1-Redna-38-1996-04-16.sp113">
               <speaker>PODPREDSEDNIK DR. LEV KREFT:</speaker>
               <p>Upam, da ste, se opravičujem, slišali, da ne poslušate. Prosim, nadaljujte, gospod
                  Pukl.</p>
            </sp>
            <sp xml:id="SDZ1-Redna-38-1996-04-16.sp114">
               <speaker>VITODRAG PUKL:</speaker>
               <p>Dobro. Hvala lepa. Namreč gre za to, da smo predlagali, da bi predlagatelji zaradi
                  poenostavitve in učinkovitosti postopka preučil možnost, da se redni pravdni
                  postopek, v redni pravdni postopek uvedejo posamezni instituti, kot so predvideni
                  za posebne postopke, na primer rešitev iz 483. člena, sodba zaradi ostanka oziroma
                  strokovnim sodelavcem dodelijo večja pooblastila. Spoštovane kolegice in kolegi,
                  pomeni to, da bi s tem sklepom mi predlagali Vladi, in verjetno, če bomo to
                  sprejeli, tudi v drugem branju pri tem nekako vztrajali, da se naj postopki v
                  pravdnem postopku, ki se lahko vlečejo leta in leta tudi zaradi dejavnosti strank,
                  omejijo na način, da se postavijo roki, na primer za odgovor na tožbo, za
                  pripravljalne spise in podobno. Če v teh rokih stranka ne reagira, bi imela gotove
                  procesne posledice. To bi pomenilo, da bi lahko civilni postopek nekako postavili
                  v razumne meje trajanja. Danes je pa tako, da lahko vsak in na naroku, ki je
                  razpisan po naroku, zlasti pa na naroku napove odgovor, pisno vlogo in s tem
                  zavlačujejo postopek v zelo dolgotrajni postopek, ki traja leta in leta. To bi bil
                  način, ki bi ga lahko preprečili in predlagam, da ta predlog sprejmemo, seveda, da
                  se ga bomo spomnili tudi ob drugem branju in seveda temu ustrezno amandmirali. Gre
                  tudi za večja pooblastila strokovnim sodelavcem. Načelo hitrega reševanja in
                  učinkovitega reševanja spornih zadev je reševanje po sodniku ne po sodiščih.
                  Sodniki so pri nas nosilci sodne funkcije. Seveda je treba, če bi zadevo hoteli
                  poenostaviti in pospešiti, predlagati tudi ustreznejša pooblastila tistim
                  sodelavcem sodnikov, ki so strokovni sodelavci. Niso izvoljeni kot sodniki, tudi
                  ni treba, da so izvoljeni kot sodniki. Mnogo opravil v pravdnem postopku je takih,
                  ki jih lahko opravljajo strokovni sodelavci in menim, da bi tudi ta pooblastila
                  bila primerna, vse z namenom zmanjšati zaostanke sodišča, učinkovitejšega
                  odločanja sodišča in krajšega odločanja. Dolgo odločanje o pravici je krivica.
                  Zato menim, da bi ta zbor lahko te sklepe podprl. Posebej pa še predlagam, da se
                  jih spomnite tisti, ki to poslušate, pri drugem branju. Hvala lepa.</p>
            </sp>
            <sp xml:id="SDZ1-Redna-38-1996-04-16.sp115">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> Želijo besedo predstavniki poslanskih skupin? Gospod Tone
                  Peršak ima besedo.</p>
            </sp>
            <sp xml:id="SDZ1-Redna-38-1996-04-16.sp116">
               <speaker>ANTON PERŠAK:</speaker>
               <p>Spoštovane poslanke in poslanci. Zelo na kratko bi rad povedal, da seveda
                  podpiramo to, da se zakon sprejme v prvi obravnavi in da se čimprej pripravi za
                  drugo obravnavo. Podpiramo tudi sklepe oziroma stališča, ki jih predlaga matično
                  delovno telo. Oglasil sem se zato, da bi vas opozoril na dva predloga dodatnih
                  sklepov, ki ju predlagamo v imenu poslanske skupine. Gre za enako motivacijo, o
                  kateri je pravkar govoril predsednik matičnega delovnega telesa, da bi še
                  prispevali k temu, da bi se število, če smem tako reči, bagatelnih sodnih sporov
                  zmanjšalo in da bi se postopki pospešili zlasti v tistih točkah, ko gre za spore,
                  v katerih je predmet in stvari izrazito manjše vrednosti.</p>
               <p>Prvo od predlaganih stališč temelji na načelu, ki je znano v pravu že od rimskih
                  časov, po katerem se oseba oziroma sodnik ni dolžan ukvarjati z zadevami, ki se
                  vlagajo v sodno obravnavo, pa so po z zakonom določeni oceni preprosto tega
                  nevredne, če smem tako reči. Drugo pa, da v zadevah, kjer gre spet za obravnavo
                  manjše vrednosti, izostanek z razpisanega naroka predstavlja tako imenovano
                  fikcijo umika in se na ta način potem spor zaključi. Ker predlagamo, da se do
                  druge obravnave to vključi v zakon, kar pomeni, da ima Vlada tudi možnost preučiti
                  in postaviti te meje, da zbor ti dve stališči podpre in se za drugo obravnavo
                  vključita v zakon. Hvala.</p>
            </sp>
            <sp xml:id="SDZ1-Redna-38-1996-04-16.sp117">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanske skupine? <stage>(Ne.)</stage>
                  Besedo dajem poslankam in poslancem. Želi kdo besedo? <stage>(Ne.)</stage> To
                  pomeni, da prehajamo h glasovanju o predlaganih stališčih in sklepih in najprej
                  seveda dajem na glasovanje predlog sklepa matičnega delovnega telesa: "Predlog
                  zakona o pravdnem postopku, prva obravnava, je primerna podlaga za pripravo zakona
                  za drugo obravnavo." In ko dajem to na glasovanje, seveda tudi pričakujem, da bodo
                  tisti, ki so pravkar odšli v avlo, pomagali zagotoviti sklepčnost nam, ki smo
                  sicer tu ostali. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(40 poslancev.)</stage> Je kdo proti? <stage>(2
                     poslanca.)</stage></p>
               <p>Ugotavljam, da smo ta predlog sprejeli.</p>
               <p>Prehajam na glasovanje o predlogih spreminjevalnih in dopolnjevalnih stališč.
                  Imamo eno spremenjevalno in dve dopolnjevalni. Drugo je napačno uvrščeno pod naziv
                  predlog dodatnega stališča, tudi predlog poslanske skupine Slovenske nacionalne
                  desnice sodi v stališča in sklepe v celoti. Dajem v obravnavo in glasovanje pod
                  točko 1 predlog: Za 1. točko se doda nova 2. točka, ki se glasi: "Predlagatelj naj
                  posebej prouči primernost", v bistvu so vsi dopolnjevalni, "določitve spodnje meje
                  vrednosti spornega predmeta, ki bo po zakonu stranki zagotavljala pravico do
                  sodnega varstva." Predlagatelj je poslanska skupina Demokratske stranke. Želi kdo
                  besedo? <stage>(Ne.)</stage> Zato dajem ta predlog na glasovanje. Ugotovimo
                  sklepčnost! <stage>(46 prisotnih.)</stage></p>
               <p>Kdo je za? <stage>(31 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta predlog sprejeli.</p>
               <p>Dajem na glasovanje drugi predlog te skupine, ki se glasi: za sedanjo 3. točko, ki
                  postane 4. točka, se doda nova 5. točka, ki se glasi: "V predlog zakona za drugo
                  obravnavo naj predlagatelj vnese določbe, ki bodo v pravdah zaradi motenja posesti
                  in postopek v sporih majhne vrednosti predvidele skrajšanje rokov in realizacijo
                  procesnih dejanj sodišča, možnost, da se sodna odločba razglasi ustno, pisna
                  odločba pa obrazložitev vsebuje le v primerih, kadar stranke zoper njo napovedo
                  pritožbo, poenostavitve pri pisanju zapisnika o sporih majhne vrednosti, fikcija
                  umika tožbe tudi v primerih, kadar se stranki ne udeležita katerega od naslednjih
                  narokov, ter s tem v večji meri upošteva tudi osnovni namen teh postopkov". Želi
                  kdo besedo? Ugotavljam, da ne in dajem ta predlog na glasovanje. Ugotovimo
                  sklepčnost! <stage>(47 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(1
                     poslanec.)</stage></p>
               <p>Ugotavljam, da smo ta predlog sklepa sprejeli.</p>
               <p>V obravnavo dajem še tretji predlog dodatnega dopolnjevalnega stališča:
                  "Predlagatelj naj pri pripravi predloga zakona za drugo obravnavo, 2. točko  69.
                  člena, ki določa, da sodnica ali sodnik porotnik ne sme  opravljati sodniške
                  dolžnosti, dopolni z besedo "tihi družbenik". Predlagatelj je poslanska skupina
                  Slovenske nacionalne desnice. Želi kdo besedo? Gospod Sašo Lap ima besedo.
                  Izvolite.</p>
            </sp>
            <sp xml:id="SDZ1-Redna-38-1996-04-16.sp118">
               <speaker>SAŠO LAP:</speaker>
               <p>Predlagam, da se dopolni 2. točka 69. člena, tako da sodnik ali sodnik porotnik ne
                  sme opravljati sodniške dolžnosti, in to zato, ker ta 69. člen med drugim določa,
                  da ne sme opravljati sodniške dolžnosti oziroma da mora biti izločen sodnik ali
                  sodnik porotnik, če je družbenik v družbi z neomejeno odgovornostjo v komanditni
                  družbi, ali družbi z omejeno odgovornostjo, ki je stranka v postopku. Zakon o
                  gospodarskih družbah, ki smo ga sprejemali, pozna med oblikami pravnih oseb, ki na
                  trgu samostojno opravljajo pridobitno dejavnost, tudi tiho družbo. Torej s tem
                  predlogom dopolnjujemo 2. točko, tako da ne sme, torej sodnik, opravljati
                  dolžnosti, torej tisti sodnik ali sodnik porotnik tudi v primeru, kadar je tihi
                  družbenik družbe, ki je stranka v postopku.</p>
            </sp>
            <sp xml:id="SDZ1-Redna-38-1996-04-16.sp119">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo? Ugotavljam, da ne in dajem ta predlog dopolnilnega
                  stališča na glasovanje. Ugotovimo sklepčnost! <stage>(45 prisotnih.)</stage>
                  Ponovno vas prosim, da ugotovimo sklepčnost! <stage>(47 prisotnih.)</stage></p>
               <p>Kdo je za? <stage>(24 poslancev.)</stage> Je kdo proti? <stage>(6
                     poslancev.)</stage></p>
               <p>Ugotavljam, da smo tudi ta predlog sklepa sprejeli.</p>
               <p>Dajem na glasovanja stališča in sklepe v celoti. Ugotovimo sklepčnost! <stage>(43
                     prisotnih.)</stage> Ponovno vas prosim, da ugotovimo sklepčnost! <stage>(48
                     prisotnih.)</stage></p>
               <p>Kdo je za? <stage>(42 poslancev.)</stage> Je kdo proti?
                  <stage>(Nihče.)</stage></p>
               <p>Ugotavljam, da smo sprejeli stališča in sklepe in s tem zaključujem to točko
                  dnevnega reda.</p>
               <p>Prehajam k naslednji točki dnevnega reda, to je <title>30. TOČKA DNEVNEGA REDA -
                     DRUGA OBRAVNAVA PREDLOGA ZAKONA O POPRAVI KRIVIC</title>. Proceduralni predlog
                  ima gospod Ignac Polajnar.</p>
            </sp>
            <sp xml:id="SDZ1-Redna-38-1996-04-16.sp120">
               <speaker>IGNAC POLAJNAR:</speaker>
               <p>Hvala lepa, gospod predsedujoči. Predlagam, da to točko preskočimo, ker imamo še
                  nekaj usklajevanj z nekaterimi dopolnili in bi prosil, da jo prestavimo za nekaj
                  točk, ker bo potem lažje delo. Hvala lepa.</p>
            </sp>
            <sp xml:id="SDZ1-Redna-38-1996-04-16.sp121">
               <speaker>PODPREDSEDNIK DR. LEV KREFT:</speaker>
               <p>Hvala lepa. Dajem na glasovanje predloga, da 30. točko dnevnega reda Državni zbor
                  obravnava kasneje. Ugotovimo sklepčnost! <stage>(49 prisotnih.)</stage></p>
               <p>Kdo je za? <stage>(28 poslancev.)</stage> Je kdo proti? <stage>(13
                     poslancev.)</stage></p>
               <p>Ugotavljam, da smo ta sklep sprejeli.</p>
               <p>Prehajam na <title>31. TOČKO DNEVNEGA REDA - PRVA OBRAVNAVA PREDLOGA ZAKONA O
                     LASTNINSKIH IN DRUGIH STVARNIH PRAVICAH</title>.</p>
               <p>Predlog zakona je v obravnavo zboru predložila Vlada Republike Slovenije. Gospod
                  Zmago Jelinčič ima proceduralni predlog. Izvolite.</p>
            </sp>
            <sp xml:id="SDZ1-Redna-38-1996-04-16.sp122">
               <speaker>ZMAGO JELINČIČ:</speaker>
               <p>Hvala lepa. Ker imamo tudi mi še kakšna usklajevanja, tudi jaz predlagam, da se ta
                  točka prestavi na eno od naslednjih. Hvala lepa.</p>
            </sp>
            <sp xml:id="SDZ1-Redna-38-1996-04-16.sp123">
               <speaker>PODPREDSEDNIK DR. LEV KREFT:</speaker>
               <p>Jaz bi vam predlagal, da pogledate še naslednji dve točki dnevnega reda, če ste
                  tega mnenja in predlagate celotno preložitev, ker se mi zdi, da je naslednja,
                  Ustanovitev občin in določitev njihovih območij, za tem pa pride Zakon o
                  spremembah in dopolnitvah zakona o volitvah v Državni zbor. Ali morebiti menite,
                  da je potrebno cel ta sklop preložiti na, recimo, jutri. To pomeni, da bi prešli k
                  zakonu o prostih carinskih conah in prostih conah v prvi obravnavi. Imamo čas še
                  do 17.00 ure. Na glasovanje dajem predlog, da preložimo in kasneje obravnavamo 31.
                  točko dnevnega reda Predlog zakona o lastninskih in drugih stvarnih pravicah.
                  Ugotovimo sklepčnost! <stage>(53 prisotnih.)</stage></p>
               <p>Kdo je za? <stage>(19 poslancev.)</stage> Je kdo proti? <stage>(29
                     poslancev.)</stage></p>
               <p>Ugotavljam, da ta predlog ni sprejet.</p>
               <p>Prehajam na <title>31. TOČKO DNEVNEGA REDA - PREDLOG ZAKONA O LASTNINSKIH IN
                     DRUGIH STVARNIH PRAVICAH - PRVA OBRAVNAVA</title>. Predlog zakona je v
                  obravnavo Državnemu zboru predložila Vlada Republike Slovenije. Želi predstavnik
                  Vlade besedo? <stage>(Ne.)</stage> Da, izvolite. Se opravičujem, ker vas nisem
                  videl.</p>
            </sp>
            <sp xml:id="SDZ1-Redna-38-1996-04-16.sp124">
               <speaker>META ZUPANČIČ:</speaker>
               <p> Hvala lepa, gospod predsedujoči. Spoštovane poslanke in poslanci! S tem zakonskim
                  predlogom predlaga Vlada ureditev lastninske in drugih stvarnih pravic. V smislu
                  tradicionalne delitve pravnih področij je to predmet civilnega prava oziroma ožje
                  stvarnega prava, ki se nanaša na medsebojna razmerja fizičnih in pravnih oseb
                  stvari. Vsebinsko najširša stvarna pravica je lastninska pravica. Ustava Republike
                  Slovenije jo opredeljuje kot temeljno ustavno pravico in kot osnovo za oblikovanje
                  gospodarskega sistema. Ustavna izhodišča, s katerimi so bile opredeljene podlage
                  za pravno urejanje pripadnosti po kolektivističnem načelu in vzpostavljanje
                  vsebinsko različnih lastninskih oblik družbene lastnine in lastninske pravice ter
                  priznavanje različnih upravičenj lastnika upravičencem, predstavljajo okvir za
                  oblikovanje novega lastninskega sistema.</p>
               <p>V skladu z ustavnimi izhodišči in naslanjajoč se na evropsko pravno tradicijo ta
                  predlog ureja lastninski sistem po individualističnem načelu z ustreznim
                  zagotavljanjem varstva pravic lastnika.</p>
               <p>Predlog zakona v naš sistem ponovno uvaja enovitost lastnine. Lastnina je enovit
                  pojem. Posamezni zakoni lahko posebej opredeljujejo le posamezna lastninska
                  upravičenja. Emovitost lastnine implicirajo enakopravnost objektov, ki so v skladu
                  z zakonom, lahko imetniki lastninske pravice in enako urejanje njihovih
                  lastninskih upravičenj. Zagotavljanje gospodarske, socialne in ekološke funkcije
                  se v predlaganem zakonu postavlja kot načelo. Hkrati naj bi ta zakon opredelil
                  dolžnosti, omejitve in bremena, ki jih je lastnik dolžan nositi v korist sosedov.
                  Gre za tako imenovano sosedsko pravo. Dolžnosti, določene zaradi javnega interesa,
                  bodo predmet drugih zakonov, ki bodo urejali posamezna lastninska razmerja. Ne
                  glede na omejitve zaradi gospodarske, ekološke in socialne funkcije lastnine je
                  izhodišče urejanja lastninske pravice njena izključnost. Lastnik ravna s stvarjo
                  po svoji volji. Kot načelo je v predlaganih rešitvah posebej poudarjeno pošteno
                  izvrševanje lastninske in drugih stvarnih pravic. V konkretne rešitve glede
                  lastninske in drugih pravic pa vgrajuje verovanje dobre vere. Pri oblikovanju
                  posameznih lastninskih institutov se predlog zakona naslanja predvsem na
                  avstrijsko ureditev prava, s tem da upošteva tudi nove, sodobne rešitve v drugih
                  primerljivih pravnih sistemih...</p>
            </sp>
            <sp xml:id="SDZ1-Redna-38-1996-04-16.sp125">
               <speaker>PODPREDSEDNIK DR. LEV KREFT:</speaker>
               <p>Oprostite. Gospod Zmago Jelinčič, jaz vam moram izreči opomin. Prosim, da ne
                  prekinjate govornice med uvodom, ki je podlaga za naše kasnejše razpravljanje o
                  predloženem zakonu. Izvolite.</p>
            </sp>
            <sp xml:id="SDZ1-Redna-38-1996-04-16.sp126">
               <speaker>META ZUPANČIČ:</speaker>
               <p>Te novosti so v predlog zakona vnešene predvsem v zvezi s pojmom posesti ter z njo
                  povezanih pravnih inštitutov.</p>
               <p>Poleg lastninske pravice so v predlogu zakona urejene tudi druge stvarne pravice:
                  služnostna, zastavna in stvarno breme. V vsebinskem pogledu so to v primerjavi z
                  lastninsko pravico omejene pravice, pravice z ožjimi pooblastili. Pri njihovi
                  ureditvi se predlog zakona naslanja na ureditev lastninske pravice, s tem da
                  specifiko, ki izhaja iz pravne narave posamezne pravice, ureja posebej. Do sedaj
                  se je za stvarno pravna razmerja uporabljal prejšnji jugoslovanski zakon o
                  temeljnih lastninsko pravnih razmerjih.</p>
               <p>Predlagani zakon je v slovenskem pravu v pravnem sistemu prva pozitivna pravna
                  ureditev osebno služnostnih in realnih bremen, saj Slovenija na tem področju
                  doslej ni imela normativne ureditve. Tudi v teh rešitvah se predlog zakona opira
                  na avstrijski sistem. Poleg zakona v sistemsko ureditev stvarnih pravic ne umešča
                  stavbne pravice. Splošna uvedba te pravice v pravni sistem bi namreč posegla tudi
                  na druga področja, na področja urejanja prostora, kar zahteva poglobljeno
                  vsestransko proučitev posledic takšne ureditve. Predlog zakona opredeljuje javno
                  dobro načelno kot stvari, ki jih lahko uporablja vsakdo, ob enakih pogojih,
                  določenih v zakonu in v skladu z njihovim namenom. Tudi te stvari so vključene v
                  stvarno pravni sistem, ki naj bi bil po mnenju predlagatelja podrobneje realiziran
                  v področnih zakonih. Predlagani zakon vsebuje splošno stvarno pravno ureditev.
                  Posamezni zakoni, na primer zakon o varstvu okolja, zakon o zadrugah, zakon o
                  zavodih, določena vprašanja že posebej urejajo. Za posebnosti pri določanju
                  pogojev za pridobivanje lastninskih in drugih stvarnih pravic na nepremičninah, ki
                  so v javnem interesu posebej varovane, daje pooblastilo tudi predlagani zakon. Pri
                  vseh specifičnih ureditvah bo potrebno upoštevati, da je predlagani zakon krovni
                  zakon s stvarnopravnega področja, zato pri posebnih rešitvah ni mogoče odstopati
                  od splošnih načel, vsebovanih v tem zakonu. Ker menim, da kakšnega posebnega
                  zanimanja za tako pomemben zakon ni, mi dovolite, da končam z uvodnimi besedami.
                  Hvala lepa.</p>
            </sp>
            <sp xml:id="SDZ1-Redna-38-1996-04-16.sp127">
               <speaker>PODPREDSEDNIK DR. LEV KREFT:</speaker>
               <p>Hvala lepa. Predlog zakona je obravnaval Odbor za notranjo politiko in pravosodje
                  kot matično delovno telo. Besedo ima poročevalec odbora, njegov predsednik, gospod
                  Vitodrag Pukl.</p>
            </sp>
            <sp xml:id="SDZ1-Redna-38-1996-04-16.sp128">
               <speaker>VITODRAG PUKL:</speaker>
               <p>Hvala za besedo. Spoštovani! Gre za zakon, ki bi ga bilo in smo ga tudi delili v
                  dva dela. Prvi del je tisti zakon, ki ga seveda nujno potrebujemo in ki je v
                  skladu s pravno tehniko in s pravnim nadziranjem našega kontinenta, in smo glede
                  tega na odboru sprejeli v zvezi z mnenjem Vrhovnega sodišča samo priporočilo, da
                  bi naj pojem javnega dobra v 70. členu posebej opredelili, da bi ponovno proučili
                  institut lastninske pravice na pravicah. Gre za pravno tehnični pojem, ki je pač
                  pravno vprašljiv in bi ga bilo treba ponovno proučiti. Predlagali smo tudi, da se
                  naj prouči možnost skrajšanja priposestvovalnega roka. Sedaj znaša in je predlagan
                  20 let. Nekateri so pač menili, da je ta rok glede na življenje, ki teče bolj
                  hitro, predolg, in da se naj pojem družine, ki je uporabljen v tem klasičnem delu,
                  natančnejše definira. Odbor priporoča, da se tisti del zakona, ki govori o
                  lastninski pravici in stvarnih pravicah kot splošnem pojmu, in ki je potreben ter
                  približno enako rešen v vseh evropskih državah in predstavlja v bistvu nadaljnji
                  razvoj dosedanje zakonodaje, sprejme kot primerna osnova za prvo branje in da se
                  sprejmejo tudi stališča, ki so navedena v našem predlogu pod 3, 4, 5  in 6. Gre pa
                  seveda za zadnji del zakona, in sicer za del zakona, ki govori o stvarnih pravicah
                  tujcev. Tu gre za 18 oziroma 19 členov, ki pa so daleč od tega, da bi
                  predstavljali pravno problematiko oziroma primerno rešitev pravne situacije v
                  katerikoli družbi, ampak gre za izrazito politični problem, ki je pred nas
                  postavljen zaradi nameravanega vstopa v Evropsko unijo in zaradi pritiska Italije,
                  da moramo popustiti pri prodaji oziroma lastništvu nekaterih nepremičnin. Tu se je
                  predlagatelj dejansko deloma hotel približati evropskim normam glede delovanja
                  podjetij, ki jim dopušča delovanje, kot je vsepovsod običajno, in pridobivanje
                  lastnine na stavbišču, s tem da bi ta lastnina tudi prenehala s končanjem smotra
                  tega dela, kar pa seveda daleč ne sledi tistemu, kar smo v zadnji debati govorili
                  kot o španskem predlogu.</p>
               <p>Tudi o lastništvu zemljišča ta zakon nekoliko dvoumno govori in bi se z dvoumno
                  razlago lahko glede člena 100 in 106 opredelili za protiustavnost takega predloga,
                  čeprav to dejansko ni res. Ta zakon, kot je, ni protiustaven, vendar pa še daleč
                  ne sledi in ne zadostuje zahtevam, kot jih pred nas postavlja španski kompromis in
                  kot smo ga v tem zboru nekako sprejeli, in kot to sledi tudi iz obeh dodatnih
                  stališč Odbora za mednarodne odnose, katera naš odbor v celoti povzema in
                  podpira.</p>
               <p>Torej v takem stanju, ko gre za eminentno zunanjepolitično vprašanje, ko gre za
                  odločitev parlamenta, v katerem smo se v bistvu že nekako opredeljevali, smo se na
                  našem odboru odločili, da predvsem vztrajamo na nekaterih stališčih in sklepih. Če
                  preberete sedmo stališče, bi prosil, se opravičujem kljub temu, ker gre za zelo
                  važno reč, ga bom prebral, čeprav tega ne delam: "Istočasno s predložitvijo
                  predloga zakona za drugo obravnavo <stage>(to je tega zakona)</stage> naj
                  predlagatelj v zakonodajni postopek predloži zakonodajo o posebni zaščiti oziroma
                  o omejitvah in pogojih za pridobivanje lastninske pravice na posameznih območjih,
                  ki jih je potrebno zavarovati z vidika spomeniškega varstva, varstva okolja,
                  naravnih bogastev, kulturne dediščine, obrambe in varnosti države."</p>
               <p>To se pravi, da se je odbor odločil, da kakršenkoli zakon o stvarnih pravicah
                   sprejmemo, morajo biti najmanj istočasno sprejeta dopolnila <stage>(ne poseben
                     zakon, ampak dopolnitev)</stage> že obstoječih zakonov, ki urejajo za vse, tako
                  naše državljane kot državljane Evropske skupnosti, poseben  način pridobivanja na
                  teh območjih. Med drugimi imamo še <stage>(to boste sami prebrali)</stage>
                  petnajst stališč. Poudaril bi samo še stališče odbora, katerega naj predlagatelj z
                  vso resnostjo preuči, in to je, da bi morda bilo te stvarne pravice tujcev urejati
                  v posebnem zakonu, ne v sklopu tega zakona, ki bi naj veljal za našo državo. To je
                  prvo. Drugo je pogoj vzajemnosti. Vzajemnost pomeni to, da mi priznavamo, gre za
                  pravno in dejansko vzajemnost. Če se priznava pravna vzajemnost, je to v
                  zakonodaji druge države zapisano, lahko ta obstaja, dejanske pa ne. Da bi se ta
                  vzajemnost ugotavljala posebej, bi bilo priporočljivo in tudi priporočamo
                  predlagatelju, naj to dejansko in pravno vzajemnost ureja s posebnimi mednarodnimi
                  dogovori.                                  </p>
               <p>Če bi predlagatelj upošteval ta tri osnovna stališča zbora, vsega skupaj jih je
                  enajst s spremembami, bi po našem mnenju dosegli to, da bi se lahko približali
                  tudi temu španskemu predlogu, bi pa v celoti zavarovali integriteto Slovenije in
                  lastnino na zemljišču Slovenije. Povedal bi še, da so bili vloženi k stališčem
                  amandmaji, in sicer jih je vložila predvsem Slovenska nacionalna desnica, tu jih
                  je osem, in to vsak dan posebej. Jaz bi prosil to stranko, da bi morda le vsak
                  teden sumarno vložila. Vsega nismo mogli obravnavati.</p>
               <p>Vložen so še dopolnilni predlogi, gre za predlog Miroslava Mozetiča in Marjana
                  Šetinca, gre za predlog, ki je bil sprejet na seji Odbora za mednarodne odnose,
                  zato predlagam, da tudi podprete. Toliko. Hvala lepa.</p>
            </sp>
            <sp xml:id="SDZ1-Redna-38-1996-04-16.sp129">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage>(Ne.)</stage> V imenu poslanske skupine Demokratske stranke ima besedo
                  gospod Tone Peršak.</p>
            </sp>
            <sp xml:id="SDZ1-Redna-38-1996-04-16.sp130">
               <speaker>ANTON PERŠAK:</speaker>
               <p>Spoštovane poslanke in poslanci, spoštovani člani Vlade! V imenu poslanske skupine
                  bi rad povedal, da je, če smem tako reči, problem tega zakona v tem, da vključuje
                  tako rekoč dva zakona. Vključuje, kar je najbrž ustrezno, splošno, to, da na
                  splošno ureja razmere s področja lastninskih in drugih stvarnih pravic v tem delu.
                  Lahko rečemo, da je zakon dejansko primerna osnova za nadaljnjo obravnavo in da ga
                  je mogoče z določenimi dodatnimi dopolnitvami, z določenimi korekturami do druge
                  obravnave zgledno pripraviti in tudi potem sprejeti. Poseben problem je to, da
                  zakon v enem poglavju vključuje materijo tako rekoč posebnega zakona, tudi iz
                  ustave je pravzaprav mogoče sklepati, da 68. člen predpostavlja poseben zakon, ki
                  bo posebej urejal vprašanje lastninskih pravic tujcev nad nepremičninami in še
                  posebej seveda zemljišče, in tu seveda nastopajo tudi vsa temeljna vprašanja v
                  zvezi s tem zakonom. Eno je seveda že v tem, da je bil ta zakon še pred prvo
                  obravnavo že tako tako rekoč amandmiran, in to s strani tujih pravnih in
                  političnih subjektov, kar je gotovo na nek način nenavadna praksa.</p>
               <p>V tistem širšem delu zakon za nas ni sporen in ga je mogoče z dopolnitvami
                  sprejeti. Vprašanje je sedmo poglavje, kjer so določbe po našem mnenju sporne z
                  vidika ustave in da smo v tem smislu tudi predlagali svoje predloge stališč, da bi
                  se zakon uskladil z ustavo. Sporno je tudi to, da stavbna pravica, ki jo zakon
                  uvaja šele v sedmem poglavju, ni natančno opredeljena kot poseben pojem, kar bi
                  najbrž morala biti. Določba, ki generalno opredeljuje pravice tujcev, ni natančna.
                  Pravi, da tujec lahko pridobi in tako naprej lastninsko pravico na nepremičninah,
                  potem pa je posebej opredeljen problem stavbne pravice. Nikjer pa ni jasno
                  povedano, kar bi bilo skladno z ustavo, da tujec lahko pridobi lastninsko pravico
                  na nepremičninah, razen na zemljiščih, kar je pač trenutno edino skladno z ustavo.
                  To ni nedvoumno povedano in to je pomanjkljivo, ker je pač pojem nepremičnine
                  generičen pojem in vključuje tako zemljišča kot ostale nepremičnine.</p>
               <p>Nedopustno bi pa po našem mnenju bilo, da bi sprejeli zakon, ki bi bil ali
                  neskladen z ustavo ali bi želel biti pravzaprav zamegljen na ta način, da ne bi
                  bil jasen v teh razdelitvah, mogoče celo z namenom zavajanja tujcev ali Evropske
                  unije, da bi pač želeli na ta način prikriti pravo vsebino tako ustavne, še vedno
                  veljavne določbe in iz tega izhajajoče tudi nemožnosti, da tujci kupujejo pri nas
                  zemljišča.</p>
               <p>Zato predlagamo Državnemu zboru v sprejem stališča, da se do drugega branja te
                  stvari v zakonu nedvoumno uredijo in uskladijo z ustavo. Hvala.</p>
            </sp>
            <sp xml:id="SDZ1-Redna-38-1996-04-16.sp131">
               <speaker>PODPREDSEDNIK DR. LEV KREFT:</speaker>
               <p>Hvala lepa. Želi še kdo besedo v imenu poslanske skupine? To se pravi, da
                  predvidevam, da je najbolje, da na tej točki prekinemo to točko dnevnega reda.
                  Naslednji bo na vrsti, ko bomo to točko nadaljevali jutri, gospod Žaro Pregelj v
                  imenu poslanske skupine Slovenske ljudske stranke. Pravkar pa nam delijo pregled
                  spreminjevalnih in dopolnjevanih predlogov k stališčem. Sejo bomo nadaljevali
                  jutri ob 10.00 uri. Za danes hvala lepa.</p>
            </sp>
            <stage type="time">(SEJA JE BILA PREKINJENA DNE 16. APRILA 1996 OB 16.50 URI IN</stage>
         </div>
      </body>
   </text>
</TEI>