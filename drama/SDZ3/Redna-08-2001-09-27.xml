<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-08-2001-09-27">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|342FE66B46BCFE63C1256ADA0051DB11</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=342FE66B46BCFE63C1256ADA0051DB11</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-08-2001-09-27.DZ" n="08">
               <name>Redna</name>
               <date when="2001-09-27"/>
            </setting>
         </settingDesc>
         <particDesc>
            <listOrg>
               <org xml:id="Redna-08-2001-09-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">nadaljevanje 8. seje</stage>
            <stage type="date">(27. september 2001)</stage>
            <stage type="chairman">Sejo je vodil Borut Pahor, predsednik.</stage>
            <stage type="time">Seja se je pričela ob 10.03 uri.</stage>


            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolegice in kolegi! Tiste, ki še niso prišli v glavno razpravno dvorano državnega
               zbora, vabim, da se nam pridružijo. Nadaljevali bomo z 8. sejo državnega zbora in to
               z 28. točko dnevnega reda. Prešli bomo na zadnjo, tretjo obravnavo predloga
               poslovnika državnega zbora Republike Slovenije.</p>
               <p>Spoštovane kolegice poslanke in kolegi poslanci! Dober in uspešen dan želim vsem.
               Nadaljevali bomo z 8. sejo Državnega zbora Republike Slovenije. Dovolite mi, da vas
               obvestim o zadržanosti nekaterih naših kolegic in kolegov; Romana Jakiča, Jelka
               Kacina, dr. Miha Brejca, dr. Andreja Bajuka, Janeza Janše, Marije Ane Tisovic in
               kolega Jožefa Školča od 11.00 ure dalje.</p>
               <p>Prosim za mir v dvorani! Ugotavljam bom navzočnost. Prosim, da pritisnete tipko
               kvorum za ugotovitev navzočnosti v dvorani. Še enkrat ugotavljam navzočnost v
               dvorani. Prosim, vstavite kartice in pritisnite tipko kvorum. V dvorani je navzočih
               51 poslank in poslancev. Državni zbor Republike Slovenije je sklepčen in lahko
               odloča. Tudi na nadaljevanje te seje sem vabil predstavnike vlade Republike
               Slovenije. Tudi njih lepo pozdravljam.</p>
               <p>Današnje nadaljevanje 8. seje državnega zbora bomo pričeli z obravnavo 28. točke
               dnevnega reda, to je predloga poslovnika državnega zbora Republike Slovenije, v
               tretji obravnavi. Zatem bomo prešli na obravnavo prekinjene 12. točke, to je predlog
               zakona o inšpekcijskem nadzoru, na 4. točko, to je predlog zakona o spremembah in
               dopolnitvah zakona o javnih financah, nato pa na obravnavo predlogov zakonov o
               ratifikacijah mednarodnih pogodb od 13. do 21. točke ter po vrstnem redu dalje.</p>
               <p>Prehajamo na <title>28. TOČKO DNEVNEGA REDA, TO JE NA TRETJO OBRAVNAVO PREDLOGA
                  POSLOVNIKA DRŽAVNEGA ZBORA REPUBLIKE SLOVENIJE.</title> Predlog poslovnika je v
               obravnavo zboru predložila skupina poslancev s prvopodpisanim kolegom Antonom
               Anderičem. Želi kolega Anderlič besedo? <stage>(Ne želi.)</stage> Predlog poslovnika je obravnavala
               komisija za poslovnik kot matično delovno telo. Predsednik, kolega Kontič,
               prosim.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa, gospod predsednik. Kolegice in kolegi. Komisija za poslovnik je v
               štiriurni razpravi, na trenutke burni, odločala o predlogu poslovnika državnega zbora
               Republike Slovenije v tretji obravnavi, ki so ga pripravili<gap n="..."/></p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Oprostite, da vas prekinem, kolega Kontič. Prosim za mir v dvorani.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p><gap n="..."/>,ki so ga pripravili predlagatelji: Anton Anderlič, Miran Potrč, Janez Podobnik in
               Ivan Kebrič. Obravnavali smo amandmaje, ki so jih vložili predlagatelji: poslanska
               skupina Stranka mladih Slovenije, poslanska skupina Socialdemokratska stranka in
               poslanska skupina Nova Slovenija. Od tega jih komisijapodpira 25, podpore pa ni bilo
               deležno 24 amandmajev. Amandma poslanske skupine Nove Slovenije in Socialdemokratske
               stranke k 45. členu pa je po oceni komisije brezpredmeten. Naj tu pojasnim, da gre v
               bistvu za 47. člen v drugi obravnavi, ki ni bil amandmiran, v tretji obravnavi pa je
               to 45. člen, ker je bilo preštevilčenje členov zaradi dveh členov, ki pa v drugi
               obravnavi nista bila sprejeta. Amandma poslanske skupin Socialdemokratske stranke in
               poslanske skupine Nove Slovenije je komisija razdelila na dva dela in prvi del
               podprla, drugega pa ne. To je amandma k 27. členu. Komisija je prejela tudi predlog
               amandmajev s strani poslancev s prvopodpisanim Leonom Kremžarjem in tri povzela kot
               svoje, in sicer k 67., k 159. in 285. členu. Komisija je oblikovala tudi tri svoje
               amandmaje, ki jih predlaga državnemu zboru v sprejetje.</p>
               <p>Vse to je razvidno iz poročila. Naj dodam še, kar iz poročila ni razvidno, da je
               gospod Peče - podobno kot na seji državnega zbora - predlagal umik te točke z
               dnevnega reda in ni bil deležen zadostne podpore v komisiji.</p>
               <p>Dovolite mi, da vas opozorim še na dva popravka amandmajev k 27. členu s strani
               poslanske skupine Socialdemokratske stranke in Nove Slovenije ter na popravek
               poročila, kjer popravljamo obrazložitev k 213. členu, z željo, da poudarimo
               obligatornost roka, povezanega s predložitvijo mnenja državnega sveta, in popravek
               amandmaja k 282. členu v delu, ki obravnava spremembo ustave Republike Slovenije.</p>
               <p>Še eno pojasnilo. Na strani 17 pregleda vloženih amandmajev so trije amandmaji k
               členu 159. V tretjem amandmaju je, iz obrazložitve in vsebine amandmaja sodeč, prišlo
               do napake: ni v sedmem odstavku, ampak v četrtem odstavku.</p>
               <p>Komisija za poslovnik predlaga državnemu zboru Republike Slovenije, da predlog
               poslovnika državnega zbora, skupaj z amandmaji komisije za poslovnik in amandmaji, ki
               jih pač komisija podpira, sprejme. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa vam, predsednik komisije. Želi besedo predstavnik sekretariata? <stage>(Ne želi.)</stage>
               Želi besedo predstavnik vlade? <stage>(Ne želi.)</stage> Besedo torej dajem predstavnikom poslanskih
               skupin. Najprej bo predstavil stališče poslanske skupine Nacionalne stranke Slovenije
               kolega Sašo Peče, za njim kolega Petan v imenu poslanske skupine Socialdemokratske
               stranke. Prosim, kolega Peče.</p>
            </sp>
            <sp who="SDZ3:PečeSašo">
               <speaker>SAŠO PEČE:</speaker>
               <p>Hvala za besedo, gospod predsednik. Dovolite, da se oglašam iz klopi,
            kjer je le lažji razgled in s tem tudi odnos do ostalih poslancev, ker v drugačnem
            primeru nočem kazati hrbta ne vam, po drugi strani pa ne kateremukoli od drugih
            poslancev.</p>
               <p>Spoštovani prisotni! V Slovenski nacionalni stranki, kakor verjetno v
               vseh ostalih poslanskih skupinah, se zavedamo, da je poslovnik državnega zbora alfa
               in omega delovanja tega državnega zbora, da določa naša pravila in pa kriterije, po
               drugi strani pa obnašanje in učinkovitost. Toda ob vsem tem in ob vseh teh besedah,
               ki smo jih poslušali skozi prvo in drugo obravnavo, je treba poudariti moment, za
               katerega smo v Slovenski nacionalni stranki prepričani, da smo ga izpuščali iz naših
               dosedanjih poglabljanj in pa debat. To je, da se kvaliteta poslovnika oziroma da se
               skozi kvaliteto poslovnika vidi kvaliteta zakonov, koliko lahko posamezni poslanci,
               poslanske skupine sodelujejo pri samem zakonskem aktu, ki v končni fazi zaživi
               oziroma bi moral zaživeti v naši družbi. Izhajajoč iz, po našem mnenju, dejstva, da
               Slovenija žal nima dobre zakonodaje, da se žal ta državni zbor vse prepogostokrat
               srečuje in daje iz svojih rok slabe zakone, je po našem prepričanju novi predlog
               spremembe samo še argument, zakaj tega nestoriti oziroma zakaj ne podpreti novega
               predloga zakona: ker bomo s tem zmanjšali možnost poslancev in pa ostalih
               zainteresiranih, ki hočejo sodelovati pri izboljšanju posamezne zakonodajne
               regulative v okviru naše države.</p>
               <p>V Slovenski nacionalni stranki nismo za tretjo obravnavo vložili nobenega amandmaja.
               Nobenega amandmaja nismo vložili zaradi tega, ker poslovnika ne bomo sprejeli niti v
               končnem glasovanju, torej poslovnika v kompletu. Zdelo bi se nam zavajujoče
               sodelovati pri vsebinskih spremembah poslovnika, s tem nakazovati na njegovo razvojno
               pot, po drugi strani pa že vnaprej povedati, da tega poslovnika ne bomo sprejeli.
               Bile so težnje po tem, da bi vlagali amandmaje, ampak mislim, da ravno zaradi neke
               vrste načelnosti v okviru naše stranke amandmajev nismo vlagali. Ne obsojamo
               nobenega, ki je amandmaje vlagal, ker seveda je to legitimna pravica, vsaj zaenkrat
               še vseh poslancev tega našega skupa.</p>
               <p>Na kratko o predstavitvi pogleda poslanske skupine, rečeno pa nas najbolj bode v oči
               tisto, česar se zavedajo vse poslanske skupine, a le redkokatera si hoče to priznati.
               To je, da ta poslovnik omejuje pravice nam vsem skupaj. V določenem pogledu in po
               našem prepričanju, po površinskem pogledu, je sicer smiselno z vidika nekaterih
               strank si zmanjševati določene pravice kot poslanci oziroma kot poslanske skupine.
               Toda gledano dolgoročno in gledano z učinkovitosti in pa transparentnosti dela tega
               državnega zbora, se nam osebno zdi to nesmiselno. Transparentnosti s predlaganimi
               spremembami oziroma z novim poslovnikom ne bomo dosegli. Javnosti se bomo še bolj
               skrili - vsi skupaj, tako poslanci pozicije kakor poslanci opozicije. Zakaj? Zaradi
               tega, da bomo dali vladi Republike Slovenije večjo moč in sebi to moč odtrgali na ta
               način, da pač ne bomo smeli sodelovati v različnih razpravah.</p>
               <p>Naj mi bo dovoljeno prebrati oziroma opomniti na nekatera dejstva, ki nastopajo kot
               nova dejestva v okviru predlaganega poslovnika. Od tega, da bo imel kolegij
               predsednika državnega zbora po predlogu in pa po predvidevanjih neslutena
               pooblastila, da bo prevzel vlogo tega državnega zbora in da s tem mi dajemo del
               svojih pravic namerno, za katere smo se vsi zalagali v dosedanjem delu, na
               predsednika državnega zbora in pa na predsednika oziroma vodje poslanske skupine
               Liberalne demokracije Slovenije. Kajti, najmočnejša stranka je in tu si ne gre
               zamegljevati oči. Po drugi strani vemo, da se komuniciranje lahko odvija le v nekem
               časovnem neomejenem zaporedju. Ta državni zbor oziroma kvorum je postavljen zato, da
               se skozi besede izpeljejo nekatere aktivnosti za prihodnje. In če bomo omejevali
               besede, bomo omejevali aktivnosti, bomo omejevali kvaliteto samih zakonov.</p>
               <p>Glede zapiranja in pa oviranja transparentnosti in pa s tem javnosti dela tega
               državnega zbora bomo po našem prepričanju, torej po prepričanju Slovenske nacionalne
               stranke, dosegli tisto, česar se bojimo, da je v interesu močnih. To je, recimo neke
               vrste apatičnost ljudi Republike Slovenije do politike, do sprejete zakonodaje in pa
               do življenja s politiko. Dosegli bomo kontra učinke.</p>
               <p>Kot veste, se namerava oziroma je težnja novih sprememb, da bi se velik del razprave
               prelevil v tako imenovano okrilje delovnih teles. Vsi od poslancev smo v treh,
               štirih, petih, mogoče celo sedmih delovnih telesih in vemo, da je razprava na
               delovnem telesu redkokdaj tehtna, predvsem zaradi kvoruma, ki nastopa v delovnih
               telesih, torej razmerja opozicija-pozicija. In pa, seveda, še enkrat bom dal poudarek
               na javnost in pa medije, ki delovna telesa, kar je logično, slabše pokrivajo kot seje
               državnega zbora.</p>
               <p>Osnovna naloga vsakega poslanca oziroma osnovna pravica vsakega poslanca je, da
               sodeluje pri razpravah, da sodeluje pri podajanju svojih mnenj in stališč oziroma
               podajanju stališč svoje poslanske skupine, v okviru debate in v okviru sprejemanja
               določenega zakona. Z novim predlogom poslovnika bomo zopet sami sebi namerno
               skrajšali to možnost. Namerno si bomo skrajšali čas in količino nastopov. Zmanjšali
               si bomo možnost vlaganja replik, torej dopolnitev zakonov. In dosegli smo to, ravno
               skozi razpravo o poslovniku državnega zbora, da so replike začele predstavljati nekaj
               negativnega, čeprav osnovni namen replik je po našem prepričanju samo izboljšanje
               materije, s katero se srečujemo.</p>
               <p>Marsikdaj smo poslanci izkoriščali možnost, pozitivno izkoriščali možnost
               obrazložitve glasu; po novem bo tudi ta omejena. Tudi ta pravica bo poslancu
               pripadala le takrat, kadar bo imel drugačno stališče od poslanske skupine. Toda do
               sedaj je instrument oziroma element obrazložitve glasu predstavljal tudi neko možnost
               poudarjanja novih momentov v okviru zakonodaje, za vsakega, tudi za tistega, ki se je
               generalno strinjal s pogledom svoje politične stranke, toda ne v celoti. Žal se bo to
               odražalo povsod.</p>
               <p>Omejeni so oziroma po novem predlogu naj bi bili vsi elementi, ki sodelujejo, razen
               vlade Republike Slovenije, v zakonodajnem postopku: od naših strokovnih služb v tej
               hiši do poslanskih skupin, do poslancev. Skratka, vsi elementi so vključeni in vsem
               jemljemo pravice, ki so jim bile do zdaj samoumevne in nujne za izpolnjevanje svojega
               dela, svojega poslanskega mandata.</p>
               <p>Na koncu naj mi bo dovoljeno povedati naslednje. V državni zbor je ne dolgo tega
               prišel predlog spremembe ustave Republike Slovenije. Kam gre določen del spremembe
               oziroma predlogov sprememb ustave, vemo vsi - gre v zagotavljanje politične
               diktature.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Predlog sprememb ustave ni tema današnje točke dnevnega reda, kolega Peče.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Verjamem, da veste, da tudi sam to vem, gospod Pahor, ampak v povezavi s poslovnikom,
               mislim, da je ta zadeva še kako nujna. Še kako nujna in dopolnjujoča se. S
               poslovnikom si bomo jemali pravice. Z ustavo bomo dali pravice na vlado Republike
               Slovenije. Temu državnemu zboru v bodoče ne bo ostalo drugega, predvsem poslancem,
               vsem poslancem, pa samo instrument, ki ga vedno bolj vladni poslanci prikazujete kot
               nekaj močnega, to je instrument pobud in vprašanj. Toda roko na srce, ta instrument
               je ta vlada - recimo temu - zameglila. Poslanci, žal, po teh spremembah, v kolikor
               bodo sprejete, ne bomo imeli več tega - zakaj so nas ljudje dejansko izvolili; zato,
               da zastopamo njihove interese.</p>
               <p>S predlogom sprememb poslovnika uničujete osnovni interes ljudstva. To je, da preko
               poslancev sodeluje v razpravi, sodeluje v spremembah. Če je to namen vlade Republike
               Slovenije in pa osnovnih predlagateljev zakona, torej Liberalne demokracije
               Slovenije, Združene liste socialnih demokratov, Demokratične stranke upokojencev in
               SLS + SKD, potem vam drugega tu ne morem reči kot: žal nam je in ne bomo podprli
               poslovnika. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Peče, za predstavitev stališč poslanske skupine Nacionalne stranke
               Slovenije. Besedo dajem kolegu Petanu. Prosim, kolega Petan, predstavili boste
               stališče poslanske skupine Socialdemokratske stranke.</p>
               <p>Jaz nerad prekinjam govornika zaradi nemira v dvorani, vendar bom to prisiljen
               storiti, če se bo to tako nadaljevalo, kot se je danes začelo. Prosim kolegice in
               kolege, da vse posvete, ki so verjetno nujni pri takih vprašanjih, opravijo zunaj in
               ne v dvorani. Prosim, kolega Petan, imate besedo.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovane kolegice in kolegi. Pred nami je
               tretje branje poslovnika in kot veste, bi to naj bilo že neko prečiščeno besedilo, v
               glavnem dokončano, mogoče samo še potrebno majhnega likanja, dodati kakšne vejice in
               pike in podobno, kakšne finese. Pri tem je pa, seveda, dobro, če se vprašamo, če smo
               že v tretjem branju, če sploh vemo, kaj hočemo, kaj hočemo s tem doseči in pa,
               seveda, če smo s tem zadeli tisto, kar smo si zadali pred pričetkom tega postopka, ki
               se je v tem primeru poslovnika začel približno v sredini prejšnjega mandata, ko so
               bile politične razmere in tudi razmerje sil v parlamentu povsem drugačne in, seveda,
               to se tudi zrcali v vsebini tega poslovnika.</p>
               <p>Novi poslovnik ima 286 členov, ima nekoliko manj členov, kot stari, vendar je
               vprašanje, če je zato tudi manj materije, če je manj vsebine, če je manj teksta. Kot
               lahko vidimo, temu ni tako. Seveda, če gremo v spremembo, se moramo pri tem vprašati,
               ali je stari akt, stari poslovnik res tako slab, tako omejujoč, da zavira delo, kdaj
               bo potrebno iti v tako korenito spremembo. Namreč, sprememba ni samo v posameznih
               členih, namreč členi so tudi temeljito obrnjeni na glavo. Kot se je zgodilo, da imamo
               v tretjem branju nek tekst, ki tudi nima dorečene vsebine. Vemo, da je kar nekaj
               pomembnih členov izpadlo, nekatere organe smo ukinili, nimamo pa drugih in, seveda,
               to je odvisno od tega glasovanja v tretjem branju. Tako, da ta tekst ni takšen, kot
               bi naj bil: se pravi prečiščen, v glavnem dokončan in pa potreben samo določenih
               fines in pa določenega likanja. Tako da to ni čisto tipičen postopek, zakonodajni
               postopek, takšen kot smo si zamišljali - verjetno tudi predlagatelji ne. In potem se
               postavlja vprašanje, če je bilo res potrebno tako korenito spremeniti poslovnik, ki
               nekako ureja naše delo v državnem zboru, način dela, organizacijo dela, uresničevanja
               pravic in dolžnosti poslank in poslancev. In seveda, če se pri tem vprašamo ali smo,
               sedaj ko smo v tretjem branju, s tem tekstom res zadovoljni, ali bomo res izboljšali
               organizacijo dela z novim poslovnikom, ali je res vse v tem, kar je zapisano na
               papirju, ali je za dobro organizacijo dela v državnem zboru potrebno še kaj drugega,
               razen mrtve črke na papirju, bi lahko dejal, da zaradi tega ni treba spreminjati
               poslovnika, prav tako tudi ne zaradi našega načina dela.</p>
               <p>In da ne bi mislili, da govorim samo na pamet, bi stvari želel tudi pogledati z
               drugega zornega kota in tistega najpomembnejšega, to pa je naša realnost. Realnost,
               kako izgleda ta način dela in pa organizacija dela v našem državnem zboru. Ali je res
               vse odvisno od poslovnika ali pa smo k temu prispevali tudi kaj mi, mogoče s tem, ko
               nismo spoštovali črke sedanjega poslovnika in smo si ga razlagali po svoje, pač, iz
               argumenta moči, ne pa iz moči argumenta.</p>
               <p>In poglejte spoštovani, kolegice in kolegi, navedel bom nekaj podatkov, pa bom začel
               tam v začetku našega mandata, ki sicer še ni dolg. Poglejte, na 3. seji smo imeli 32
               točk, od tega je bilo 18 točk, ki so imele vsebino zakona. Od tega smo jih 8
               preložili na neke naslednje seje. Na 4. seji smo imeli 40 točk, od tega je bilo 30
               točk vsebine zakona, od tega smo jih 10 preložili na naslednjo sejo. Podobno je bilo
               na 5. seji, tam je bilo še nekajbolj specifičnega. Bom povedal kasneje. Pa če
               pogledamo teh 10+8: 18 točk na dveh sejah ni bilo preloženih zaradi poslovnika,
               zaradi slabega poslovnika, ampak verjetno zaradi česa drugega. Verjetno zaradi
               nepripravljenosti zakonov, zaradi tega, ker delovna telesa niso zmogla obdelati
               zakone in pripraviti mnenje za plenarno sejo. Verjetno je bilo kaj tudi v zvezi z
               neusklajenostjo znotraj koalicije, da ne bi našteval kakšnih zakonov o letalskem
               prometu in pomorstvu in podobno.</p>
               <p>In poglejte še naslednje, da ne bo mišljeno, da govorim na pamet. Konkreten podatek
               iz 5. seje, ki nam je nekoliko bližje. Od 21 točk z vsebino zakona, smo jih imeli 11
               po hitrem postopku. Prepričan sem, da od vseh teh 11, jih imam sicer napisanih, pa
               jih ne bom seveda vseh 11 bral, ker je to izguba časa. Od teh bi mogoče edino zakon o
               veterini, takrat je bilo pač neko posebno obdobje, lahko bil takšen, ki bi lahko ga
               smatrali in uvrstili po tem postopku. Vemo pa, da v sedanjem poslovniku popolnoma
               jasno piše, kdaj se uporablja takšen postopek za sprejemanje določenega zakona. To se
               pravi, da nismo spoštovali enostavno zakon, nismo spoštovali poslovnika. To se pravi,
               nismo spoštovali tistega svojega priporočila, kako naj se dela, kako naj se vršijo
               organizacije in pa način dela v državnem zboru. In na splošno nismo spoštovali tega,
               kar smo sami sprejeli, ne sicer mi, ampak naši predhodniki. Ampak to je podobna
               zadeva, to je stvar naše hiše.</p>
               <p>Lahko bi se tudi vprašali, kaj je toliko novega v tem poslovniku, ki smo mu v tretjem
               branju zdaj priča, da bi lahko preprečil takšen način dela in pa, seveda, predvsem
               takšen način razmišljanja. Dejstvo je, da če točke niso pripravljene, ali je to
               zaradi slabe kvalitete, vemo, da imamo primere, ko je na vsaki člen predlagatelja,
               največkrat je to vlada, več amandmajev, kot pa je samih členov. Potem je verjetno
               težko delati. In zato ni čudno, da se delovna telesa dušijo, vsaj nekatera, v
               zakonodajnem postopku in ne morejo priti do kraja, kajti tudi ko je že obdelan en
               amandma, pride še drugi amandma na amandma istega predlagatelja in seveda, to s
               poslovnikom nima nobene veze. Zaradi tega poslovnika ni potrebno spreminjati, ampak
               smo zopet pri tem, da je vloga človeškega faktorja, to se pravi nas samih, ki se ne
               držimo pravil igre, ki nam mogoče odgovarjajo stranpoti in nespoštovanje tistega, ker
               je bilo sprejeto. To se pravi, težko potem opravičujemo, da morajo navadni državljani
               spoštovati zakone, ki jih mi sprejemamo, če še tiste zakone, ki jih mi sami
               sprejemamo, v državnem zboru ne spoštujemo. Velikokrat imamo tudi primer širitev
               dnevnega reda zadnji trenutek, ker pač vlada in vladajoča koalicija želi zakon
               spraviti za vsako ceno skozi postopek in seveda prepozno prispejo v državni zbor. To
               pomeni, da smo zopet na začetku, ki nima nič opravka s poslovnikom. Delovna telesa
               obravnavajo gradivo med samo sejo - vemo, da je to v nasprotju s poslovnikom. Mi
               preskakujemo točke; to pomeni, da tudi vlada ne more biti kot dežurni v državnem
               zboru in vsak minister ali pa predstavnik vlade pride na sejo takrat, ko imamo mi to
               na dnevnem redu. Glede na to, da smo preskočili in se ne da planirati in tu ne da bi
               zagovarjal vlado, ampak moram priznati, da ji verjetno ni lahko glede na naš način
               dela, ampak to s poslovnikom nima nobene zveze. To se bo po novem lahko ravno tako
               dogajalo. Res, da bodo mogoče bolj določeni roki tako ali drugače. Ali: če ne bomo
               spoštovali poslovnika, ki ga bomo sprejeli, tako kot ga tudi sedaj ne spoštujemo - če
               ga sedaj ne spoštujem, ni nobene garancije, da novega bomo spoštovali - potem
               boverjetno težko vladnim predstavnikom biti navzoč na naših sejah ravno takrat, ko
               bomo mi točko obravnavali. Če jih pa preskakujemo, prelagamo, proceduralno
               preskakujemo točke in podobne stvari, tako da ni nekega trdnega jamstva, da bo v
               prihodnje kaj boljše, če bomo samo računali s tem, kar so predlagatelji zapisali v
               cilje poslovnika, da bi se z novim poslovnikom naj to uredilo. Ne bo se uredilo,
               spoštovane kolegice in kolegi. Če ne bomo mi spremenili svojega mišljenja, to pa je
               nekaj, česar se ne da zapisati, česar se ne da sprejeti s poslovnikom in z nobenim
               drugim aktom, ampak moramo to nekako dati na našo dušo in našo zavest in naš način
               razmišljanja. To pa ni poslovnik, to smo pa mi sami.</p>
               <p>In to, kar se je zgodilo v zadnjem času, najbolj očitno je to bilo ob pripravi za to
               sejo, pa tudi ni imelo nobene zveze s poslovnikom, to je neenakomerna razdelitev
               gradiva glede na delovna telesa. Posamezna delovna telesa so preobremenjena in
               enostavno ne zmorejo vsega tega gradiva obdelati, vseh teh zakonov predelati in
               seveda podati svojega mnenja, kar je pravilno; enako velja tudi za službo za
               zakonodajo. Pri tem se je pokazalo tudi, da prešibka strokovna podpora delovnim
               telesom, ali je to premalo strokovnih sodelavcev ali je kaj drugega, pa smo zopet pri
               tistem prvem členu, ki govori o načinu dela in o organizaciji dela državnega zbora.
               Ampak o tem v novem poslovniku ni ničesar. Novi poslovnik sicer ukinja eno delovno
               telo - sedaj, če je to ravno najbolj pravo telo, v to se ne bi spuščal, o tem naj
               razmišljajo predlagatelji. Dali smo sicer nekemu drugemu organu v okviru državnega
               zbora večje kompetence, ki bi naj to opravljal. Vendar to še ne rešuje te zagate, v
               kateri smo se znašli ravno v teh dneh - da enostavno morajo biti seje še med samo
               plenarno sejo in delovna telesa morajo med plenarno sejo, med odmorom in po zaključku
               seje obravnavati točke, za katere predlagatelj želi na vsak način, da jih spravi pod
               streho, mislim, v sklicu te seje, kar pa glede na pripravljenost točk sploh ne bi
               bilo mogoče, niti po starem niti po novem poslovniku. Novi poslovnik je še bolj
               rigorozen, kar je dobro, kar menim, da je v redu. Vendar me skrbi to spoštovanje
               določil in črke zakona tega poslovnika, kajti kogar enkrat kača piči, se boji zvite
               vrvi, pravi slovenski pregovor. In če ne spoštujemo tega poslovnika, ne vem, kako
               bomo spoštovali novega, če bomo samo spreminjali papir, tisto, kar je napisano na
               papirju, mogoče tudi platnice, mogoče namesto prejšnjih zelenih pa sedanjih plavih
               bomo dali kakšno drugo barvo; s tem ne bomo spremenili ničesar. Verjetno bomo morali
               spremeniti tudi, ne vem, barvo nas samih, naše zavesti, tisto bi verjetno pomagalo.</p>
               <p>Naslednje, kar tudi spada v okvir prve točke poslovnika, tudi novega, o načinu dela
               in organizaciji, je to, da strokovni sodelavci, za katere ugotavljamo, da jih imamo
               premalo in da nikakor ne moremo shajati z njimi, odhajajo. Pri tem pa, ne vem, lahko
               da imam premalo informacij, se nihče zaradi tega preveč ne razburja. Kako bo delo
               potekalo, mi ni jasno, kajti brez dobri sodelavcev, brez dobrih strokovnih delavcev
               verjetno državni zbor ne more funkcionirati, ne glede na to, če bomo imeli novi
               poslovnik ali pa še enkrat enega novega ali pa spremenjenega. Brez strokovnih
               sodelavcev ne bo šlo.</p>
               <p>Navsezadnje zavedati se moramo, da sprejeti en zakon ne pomeni samo to, da
               izglasujemo neki kup papirja s takšno ali drugačno vsebino, ampak to se navsezadnje
               potem zrcali v tem, ker moramo vsi državljani in državljanke Republike Slovenije
               spoštovati to, kar je bilo sprejeto. In v tem je problem. Zato ni vseeno, kakšna je
               vsebina tega, kar sprejemamo, ker ima velike posledice, tudi finančne, ima tudi
               posledice za vsakdanje življenje nas vseh v neki državi. Celo bi rekel to, da nam je
               vseeno, če strokovni sodelavci odhajajo, pospremimo jih mogočetudi kdaj s tem: v
               redu, pač, naj gredo. Treba bo narediti še kaj več kot spremeniti poslovnik, da se bo
               to delo ali pa delo, ki ga opravljamo, lahko izboljšalo in postavilo na višjo raven.</p>
               <p>In seveda zato se povsem upravičeno postavlja vprašanje, ali bo novi poslovnik, ki
               ga imamo danes pred sabo, v tretjem branju to rešil. Jaz se bojim da ne. Navsezadnje
               sedaj smo pri 8. seji. Kar poglejte, kaj se nam je dogajalo v teh treh dneh: od 12
               točk, pri kateri smo se sicer ustavili, smo kar tri preskočili, enostavno za to, ker
               pač gradivo ni pripravljeno. Pa smo zopet na istem. Pa bi človek mislil, ker
               sprejemamo novi poslovnik, ki govori o vsem tem, da bi moralo biti delo boljše - se
               dogaja popolnoma enako. Se pravi, stvari se ne izboljšujejo in novi poslovnik tega ne
               bo rešil. Še več, na tej seji se nam je ravno nekaj zgrnilo, na glavo nam je padlo na
               glavo to, kar se je že nekaj časa kopičilo. O tem sem govoril prej, pa ne bi tega še
               enkrat ponavljal.</p>
               <p>Povedal bi samo, da so seveda vprašanja strokovni sodelavci in pa roki, v katerih je
               treba določeno delo opraviti. Novi poslovnik je glede tega še bolj rigorozen. To je
               dobro. Vendar ni pa dobro, če ne bomo spoštovali poslovnika, kakršnegakoli že bomo
               imeli. To pa je odvisno od nas. Bojim se, da novi poslovnik tega ne bo rešil. Treba
               bo še verjetno kaj drugega. Tudi kakšna dobra volja, tudi kakšno razumevanje drugače
               mislečih, verjetno tudi upoštevanje opozicije, ki se jo s tem novim poslovnikom tako
               rekoč ne upošteva, se jo odpisuje kot nebodiga treba, kot tistega, ki je popolnoma
               odveč, čeravno vemo, da v zrelih demokracijah je ravno obratno: brez dobre opozicije,
               brez močne opozicije, ni parlamentarizma. In mi gradimo parlamentarizem ali pa mogoče
               kaj drugega.</p>
               <p>Navsezadnje ta 1. člen tudi v tem novem poslovniku govori o pravicah in dolžnostih
               poslancev. Sedaj, jaz si ne predstavljam, da so to kakšne pravice v zvezi s
               privilegiji, daleč od tega, ampak pravice glede dela in dolžnosti, glede dela in pa
               seveda pravice in dolžnosti, ki jih imamo v okviru sprejemanja zakonov, v okviru tega
               zakonodajnega postopka. To se pravi, da imamo pravico do besede o materiji, o kateri
               razpravljamo, ki jo obravnavamo, da se oglasimo tudi pri amandmajih, da pripravimo
               amandmaje, da skušamo tiste, ki drugače razmišljajo, prepričati onašem prav ali pa
               obratno, da se dovolimo prepričati; seveda z besedo, ne pa z argumentom moči. Ni
               edina pravica, da drugega preglasujemo s številom glasov, ampak da ga z besedo
               prepričamo, da je naša vsebina tista prava in tista pravilna in da je ta rešitev, ki
               jo imamo mi, z besedo boljša od tega, ki ima drugačno stališče. Seveda v vsakem
               primeru pa potem tisto, kar sprejmemo, je treba spoštovati. In o tem ravno govorim,
               da ne spoštujemo tega osnovnega, kar imamo v državnem zboru, to je naš poslovnik,
               kigovori o našem načinu dela in pa seveda tudi o organizaciji in pa o naših pravicah.
               Seveda, končna odločitev pade na osnovi argumentov moči. S tem se strinjam, to je pač
               glasovanje. Vendar, ne more biti to izključen in najbolj pomemben faktor pri
               odločanju v zakonodajnem postopku, ampak to je tista končna odločitev, končna faza,
               ko se je pač treba opredeliti, in to je normalno. Tisto, kar je pa prej, pa je
               pravica do besede, pravica do obrazložitve svojega mnenja in to pa je tista direktna
               pravica poslancev, zaradi katerih smo, seveda, tudi tukaj in zaradi katerih država
               sploh ima takšen način dela sprejemanja zakonov.</p>
               <p>To tretje branje, ki je pred nami, je v vsakem primeru - ali pa bi moralo
               izkristalizirati pogled in pa namene predlagateljev tega poslovnika. Sedaj, če so
               zadeli tisto pravo, ali če bo to rešilo zagate in pa težave, ki so se pojavile v delu
               v državnem zboru.</p>
               <p>Bojim se, da čisto vse tako ne bo. Namreč, v oceni stanja tega poslovnika - navedel
               bom samo tisto, kar me je najbolj spodbodlo, ostalo pustimo, saj smo lahko prebrali -
               je pod številko 1 zapisano v oceni stanja, da se omeji čas trajanja razprav in v
               oklepaju racionalizacija dela državnega zbora. In to se mi je zdelo tako pomembno,
               ker to sem že enkrat prebral pred tem spoštovanim zborom, da to povem še enkrat, in
               verjetno bom še kdaj. Namreč, racionalizacija dela državnega zbora ni omejevanje
               trajanja razprav. Daleč od tega! In spoštovani kolegi, kolegice, ne mi zameriti, ker
               sem mogoče v tem uvodu bil malo daljši, ampak ravno zaradi tega, kar sedaj govorim,
               sem pripravil takšen uvod. Hotel sem povedati, da ni vse v času trajanja razprav,
               ampak da smo se v dosedanjem delu in tudi v tem mandatu že srečevali s povsem drugimi
               problemi, ki nimajo s časom razprav nobene veze. Nepripravljenostgradiva, slabo
               gradivo, to se dokazuje v številu amandmajev, ki jih daje predlagatelj - govorim o
               predlagatelju, ne o ostalih - potem o nepripravljenosti - bi rekel nezmožnosti -
               priprave na delovnih telesih, ker je bil rok prekratek ali gradiva preveč. Primer
               imamo ravno na tej seji.</p>
               <p>To se pravi, vse drugo je bilo bolj krivo. In bom navedel tudi še tisti zadnji
               razlog, to pa je neusklajenost med predlagatelji ali med vladajočo koalicijo. Ne bom
               navajal tistih zakonov, ki so bili najbolj očitni, pa seveda zelo pomembni za našo
               državo. Ampak očitno je racionalizacija nekaj povsem drugega kot pa skrajševanje
               trajanja razprav.</p>
               <p>Dejstvo je, da brez dobre in razčiščene razprave ne more biti nobenega dobrega
               zakona, še posebej glede na izkušnje, ki jih imamo, da so zakoni - v večini primerov,
               ne trdim vedno - v večini primerov slabo pripravljeni, ali pa se spregleda kakšna
               zadeva, ali pa se med tem časom tudi določene stvari spremenijo, zato ker se pač
               situacija na terenu spremeni, še posebej v povezavi z evropsko zakonodajo. Tako da
               to, kar so predlagatelji zapisali pod številko 1, mislim, da ne bo prav nič
               prispevalo k boljšemu načinu dela in organizaciji dela v državnem zboru.</p>
               <p>In navsezadnje me je še posebej zbodla v oči tudi naslednja alinea, ki pa dokazuje,
               da je bil ta poslovnik produkt nekega političnega stanja v prejšnjem mandatu. Namreč,
               govori o kolegiju predsednika državnega zbora, ki določi in tako naprej, in pri tem
               obrazložitev, da <q>"s tem se bo odpravila zloraba poslovnika, onemogočanje
               zakonodajnegapostopka za vlaganje več zakonskih predlogov"</q> in tako naprej. To je
               tipična politična situacija iz prejšnjega mandata, ko točno vemo, na kaj se meri, in
               to je slabo pri tem poslovniku. Vse rešitve, ki so izhajale, izhajajo iz tega zornega
               kota, da se onemogoči opozicija in potem tudi krajšanje razprav, vse možne spremembe,
               ki pa v glavnem letijo na manjšino, to je na opozicijo, kajti vemo, da vladajoča
               večina ima tako ali tako na razpolago cel aparat izvršne oblasti in njim navsezadnje
               niti ni potrebno vlagati amandmajev ali razprav za karkoli, ker v večini primerov -
               ne posplošujem, tako da ne bo kakšne nepotrebne zamere - v večini primerov to naredi
               zakonodajna oblast; zato je navsezadnje tudi vladajoča večina in zato jo tudi imamo,
               to je jasno, tako da ne bi s tem izgubljali časa.</p>
               <p>Vprašal bi vas, če bo kolegij to opravljal, s tem da - kot v opravičilo - da se
               onemogoča vlaganje več zakonskih predlogov, kaj ima to opraviti, recimo, s
               prestavljanjem točk na drugo sejo, kaj ima to z zakoni, ki imajo več vladnih
               amandmajev kot členov, pa da ne omenjam zopet vladajoče večine, ki se marsikdaj ne
               zna uskladiti in podobno. Žal pa so sedaj ukrepi zaradi vsega tega naravnani tako, da
               letijo na tiste, ki niso nič krivi, nič dolžni. To pa je vsekakor opozicija v
               temparlamentu, ki doživlja velike omejitve besede, in to pomeni tudi po 1. členu
               pravice, ki iz tega izhajajo.</p>
               <p>Poglejte, zakaj sem sploh omenil ta kolegij in to zlorabo. Zato, ker je v tem
               poslovniku, ravno v tem, ki je sedaj pred nami, člen - to je sedaj celo drugi amandma
               64. člena -, ki onemogoča opoziciji, da lahko na vsaki seji predloži svoj zakon - pač
               tako, kot je zapisano - in ob tej omejitvi, ki jo ima sedaj kolegij, lahko v vsakem
               trenutku to pravico, ki je zapisana, opozicija lahko vloži svoje predloge zakonov, s
               tem amandmajem, ki je celo sedaj podan pod 64. členom to popolnoma izniči. To se mi
               zdi, bom rekel, nerazumno, pa tudi malo zaničevalen odnos do opozicije, kajti daš mu
               nekaj, potem pa mu že na naslednji strani ali z naslednjimi členi v bistvu odvzameš.
               Kot da tega ne bo opazil, kot da ga imaš za tako neumnega, da ne bo prebral vsega, se
               bo zadovoljil s tisto kostjo, ki jo je dobil. Ampak že naslednji trenutek ti bo ta
               kost vzeta, da niti kosti ne boš imel, da bi jo glodal. In to me moti pri tem, kar so
               pripravili predlagatelji in vladajoča večina. Verjetno bomo tekom sprejemanja
               amandmajev verjetno tudi morali o tem kaj reči in verjetno se morajo tudi
               predlagatelji - prav bi bilo, če bi se malo zamislili in skušali razumeti v tem
               primeru manjšino, ki se sicer lahko z naslednjimi volitvami obrne drugače. Zato
               govorim o manjšini in večini ali pa o vladajoči večini in pa opozicij - da tudi v tem
               primeru predlagatelji malo razmislijo, če je res dobro tako.</p>
               <p>Glede na to, da je ob tem tretjem branju postalo marsikaj jasno, kar je bilo prej
               prekrito. Jaz ne trdim, da so predlagatelji ravno imeli takšno slabo varianto v
               mislih, tega si ne upam trditi. Ampak, glede na to, da se mi je vse to zapisalo tudi
               v predlog poslovnika, pa ima človek cmok v grlu in ne ve, ali je to res bil produkt
               takšnega razmišljanja iz prejšnjega mandata ali je pa to seveda nastalo sedaj. Bojim
               pa se, da takšen način ne bo reševal teh naših največjih problemov, ki jih imamo.
               Seveda, moram tudi poznati, da vse, kar je v tem poslovniku zapisano, ni slabo. To
               moramo biti toliko korektni. Vendar tisto, kar je dobrega, bodo verjetno
               predlagatelji sami povedali. Naloga opozicije je ravno ta, da opozori na tiste
               pomanjkljivosti, nepravilnosti, slabe strani, stranpoti, zablode in podobno pri
               predlogu, ki prihaja v parlament. Edino tako lahko stvari izboljšamo. Zato me morate
               pač razumeti, da za tisto, kar je dobro ne bom pač izgubljal besed s tem. Takšna je
               pač vloga parlamentarne opozicije in mislim, da ob poslovniku, ki jo daje precej v
               koš, jo precej onemogoča, je to treba povedati. To je treba povedati, tega se moramo
               zavedati.</p>
               <p>In seveda, kaj smo dobili v tem tretjem branju? Lahko bi dejal, da poslovnik, ki ga
               imamo sedaj, ki se ga marsikdaj ne držimo, ki ga marsikdaj izigravamo, ki ga
               marsikdaj kršimo, je bil na nek način primeren in evropsko primerljiv. Res je, da bi
               lahko doživel določene popravke. Nekaj tega je že bilo popravljenega. Seveda, to še
               ne pomeni, da je bilo treba člen obrniti na glavo in zamenjati z leve na desno inpa
               seveda marsikaj skušati bolje precizirati, kar pa je težko. Navsezadnje ta naš
               poslovnik je star deset let - leto gor ali dol - in verjetno bi lahko z njim, z
               manjšimi popravki še shajali, nenazadnje tudi Združene države še vedno shajajo z 200
               let staro ustavo, res da z določenimi amandmaji, ampak pristop k temu mora biti
               takšen, da skušamo - ne tako kot pri nas, ko skušamo najti luknjo, kako bomo izigrali
               ali poslovnik ali zakon, ampak skušati, kako bomo novonastalo situacijo skušali najti
               v nekem starem aktu. In ravno zaradi tega se je lahko tudi ustava, ki je stara dvesto
               let, obdržala, pri nas pa se tudi zakoni, ki so stari pol leta ali pa eno leto, ne
               morejo, zato ker iščemo luknje, ne pa, kako bi prilagodili novonastalo situacijo
               stanju, ki je zapisano dovolj splošno, da lahko najdemo tudi specifičnosti v tem
               aktu.</p>
               <p>Žal moram tu povedati, da s tem poslovnikom, ki ga sedaj spreminjamo, moram tudi
               povedati, da me hitrost kar preseneča. Navsezadnje poslovnik ni kakršenkoli akt,
               ampak je - dobro, recimo, nekateri pravijo tudi mala ustava državnega zbora, s čemer
               se popolnoma strinjam, je ta poslovnik nek omejevalnik pravic opozicije. Večkrat sem
               prebral to gradivo, tudi spremenjeno in vse, kar je bilo pripravljeno z amandmaji, pa
               je ogromno, ogromno členov, ki omejujejo. Mislim, da to v nobenem zakonu ni dobro, še
               najmanj v takšnem aktu, kot je poslovnik, ki govori o pravicah in dolžnostih poslank
               in poslancev in pa, seveda, organizira delo državnega zbora. Mislim, da bi bilo bolj
               primerno, če bi stvari uredili drugače, ne pa z omejevanjem. Kajti, da vsak tretji
               člen nekaj omejuje, ograjuje - mislim, da to ni dobro. Omejevanje v državnem zboru pa
               ne pomeni nič drugega, kot omejevanje opozicije, manjšine, ki se že tako ali tako -
               zdaj bom pa prešel na konkreten primer, glede na to, da je tudi ta poslovnik bil
               pisan na prejšnje stanje, v prejšnjem mandatu, pa na sedanje stanje. V tem mandatnem
               obdobju je opozicija tako ali tako, vemo kakšna je, je šibka, komaj 1/3, in če dodamo
               še te omejitve, ki so vse zapisane, niso teoretične, niso iz nekega praznega prostora
               prinesene, ampak zapisane, potem mislimo, da bo to korak nazaj pri delu parlamenta,
               pri delu državnega zbora Republike Slovenije.</p>
               <p>Še nekaj, kar bi pri tem omenil, kar me tudi, in tudi našo poslansko skupino, zelo
               moti. Namreč, zavedati se moramo, da državni zbor ni samo zakonodajno telo, je tudi
               telo, ki ima nazorno funkcijo izvršni oblasti. Če se tega zavedamo, potem moramo
               vedeti, da tudi nadzorne funkcije teh komisij, ki to vlogo opravljajo, morajo imeti
               dovolj prostora, da lahko dihajo, morajo imeti dovolj prostora, da lahko pridobijo
               vse dokumente, da lahko sprejmejo, seveda, ustrezne zaključke. Vsekakor sta tu pač
               dve komisiji, ki sta najbolj na udaru in tudi navedeni, to je komisija za nadzor
               varnostnih in obveščevalnih služb in pa komisija za nadzor proračuna in javnih
               financ. Mislim, da je še v tem obdobju posebej pomembno, da bi ti dve nadzorni vlogi
               bili dobro odigrani, še posebej mogoče za finance. Kajti to, kar zadnje čase prihaja
               na dan, verjetno zahteva dobro delo teh komisij, te komisije in, seveda, tudi
               možnost, da pridobijo ustrezno dokumentacijo. Ampak v tem dokumentu, ki je pred nami
               v tretjem branju, pa se celo z amandmaji klesti že tisto, kar smo pripravili z muko
               do tretjega branja. To vsekakor ni dobro. Ne govorim, da to ni dobro za opozicijo,
               daleč od tega. To ni dobro za Slovenijo. Namreč, slab nadzor nad izvršno oblastjo, tu
               pozicija-opozicija ne bi smele igrati nobene vloge. Tu se lahko samo pogovarjamo kot
               državljani Republike Slovenije, mi smo samo predstavniki teh državljanov. Ko se
               pogovarjamo tudi o delu teh nadzornih komisij, bi moral biti interes nas vseh, da je
               delo čim boljše in pa, seveda, da so možnosti čim boljše, ne pa, da jih celo s tem
               poslovnikom kratimo.</p>
               <p>Seveda, pred tem končnim odločanjem, kjer se sicer lahko še marsikaj spremeni, glede
               na to, da je pa potrebna dvotretjinska večina, pa verjetno nekega velikega upanja ni.
               Lahko ugotovimo, da je pred nami akt, ki omejuje pravico poslancev do besede. Se
               pravi, je že v samem nasprotju s 1. členom tega zakona. Omejuje izključno opozicijo;
               kot sem dejal, brez močne ali pa glasne opozicije - seveda, s konkretnimi predlogi,
               ne na pamet - verjetno si ne moremo zamišljati dobrega dela parlamenta. Tisto, kar je
               najpomembnejše, ta poslovnik ne rešuje bistvenih slabosti sedanjega.</p>
               <p>Mislim, da sem dovolj obširno razložil slabosti, s katerimi se srečujemo, in da samo
               s tem, ko smo uvedli omejitve, ne bomo prišli do boljšega dela, ne bomo prišli do
               boljših rešitev. Ta poslovnik tudi ne rešuje kršenje sedanjega poslovnika. To se
               pravi, ne rešuje kršenje tistega, ki bo tudi sprejet. Se pravi, ni nekih sankcij,
               seveda jih je težko zapisati, jaz se strinjam. Ampak s tem hočem povedati, da ni vse
               v črki, ki je zapisana, da ni vse v tistem papirju, ki ga sedaj sprejemamo, da ni vse
               v tistih 286 členih - mogoče bo še kakšen dodan, ali pa odvzeta - ampak, da je to
               tudi kaj drugega.</p>
               <p>Naslednje, kar lahko iz tega ugotovimo, je, da daje neomejeno moč vladajoči večini.
               Normalno je, da vladajoča večina mora imeti moč, kajti če nima moči, potem ni
               vladajoča večina. In mora imeti vse instrumente, da to svojo moč tudi realizira prek
               glasovanja. Vendar to pa ne pomeni, da je to moč treba zlorabljati ali pa s takšnimi
               ali drugačnimi prijemi to moč povečevati. In pa, kar je še najhujše, nasprotno stran
               stiskati v kot, jo popolnoma onemogočati. In, seveda, potem se čuditi, kako je
               mogoče, da se je zgodilo to, da se je zgodilo ono, da se je zgodilo tisto, da se
               dogaja že toliko časa, javnost pa o temni bila obveščena. Za to gre.</p>
               <p>Naslednje. Delo in organizacija v državnem zboru - ampak tu mislim državni zbor kot
               institucijo. Tu mislim državni zbor kot institucijo, ne kot 90 poslancev, ki
               pritiskamo na tipke in seveda razpravljamo ob posameznih aktih. Ampak tudi naš
               suport, brez katerega seveda ne gre, vse to ostaja nespremenjeno. Nič ni rečeno o
               nekih strokovnih kadrih, o boljši racionalizaciji ali boljšem odnosu, ali drugačnem
               odnosu do izvršne oblasti, ki ima marsikdaj veliko zaslug, da tudi naše delo ne teče
               tako, kot bi moralo, ker pač prihajajo slabi zakoni.</p>
               <p>Žal moram tu tudi reči, da ravno ta poslovnik tudi ureja stvari, ki, recimo, v
               gospodarstvu niso znane, ali pa na tak način dela ne gre. Recimo, jaz sem omenil že v
               prejšnji razpravi nek pristop ali nek vidik trajnega mandata, kar ni dobro. Še enkrat
               bi pa želel povedati, da nimam tu nobenega imena v mislim, ampak govorim samo o
               funkciji izključno, ker se mi zdi to zelo pomembno. Rekel bi, da celo poslabšuje
               boljše delo in boljšo organizacijo ker tisti, ki mislimo drugače in se ne strinjamo s
               takšnim načinom dela, bomo imeli v tem mandatu manj možnosti, manj priložnosti za
               odkrito in poglobljeno besedo, manj možnosti za poglobljene argumentacije. In to
               mislim, da ni dobro.</p>
               <p>Omejiti besedo ni vedno v tem, dobro, te bomo utišali, ampak pomeni tudi kakšen
               stranski produkt in jaz sem pač enega omenil. Navsezadnje zadnji členi govorijo tudi
               o spremembah ustave in glede na to, da se nam to obeta, ne bo nič narobe, če vas samo
               spomnim, da glede na to da bo poslovnik verjetno zelo hitro sprejet, sprememba ustave
               bo prišla tako ali tako drugače na vrsto, da bo po novem poslovniku. To pa pomeni
               marsikaj. Preberite si tisti 175. člen tega poslovnika. Videli boste, da smo za ta
               mandat pač zadevo pokurili.Pustimo to ob strani. To je druga tema, ki a se nanaša na
               ta, mislim, da je 175. člen.</p>
               <p>Rekel bi, da je ta poslovnik kot celota - ne govorim o posameznih rešitvah, ki so
               tudi dobre - ker je bil koncepiran iz napačnih predpostavk sredine prejšnjega
               mandata, korak nazaj in je odraz neke politične klime in neke stopnje demokratične
               zmožnosti dialoga v naši državi. Prepričan sem, da glede na to, da imajo vladajoča
               večina in predlagatelji predloga dvotretjinsko večino in da lahko sprejmejo vse, kar
               hočejo. Tudi takšen poslovnik, da se jim bo verjetno hitro začelo kolcati po tistem
               prejšnjem, ki smo ga imeli, ali pa po tem, da bi začeli poslovnik, zopet ponovno
               spreminjati zato, ker je poslovnik mrtva črka na papirju, če tisti, ki se ga moramo
               držati, tisti, kiga moramo spoštovati, in tisti, ki moramo po njem delati, gledamo na
               to samo kot na eno knjigo, na en zbir nekih členov in če ne poskušamo upoštevati, da
               imajo ljudje različne poglede in pravico do drugačnega pogleda.</p>
               <p>Parlament je tisti organ, kjer mora to priti najbolj do izraza. Parlamenti so zato,
               da se stvari razčistijo in prevetrijo iz vseh zornih kotov, iz vseh možnih pogledov
               in iz vseh možnih stališč. Na osnovi argumenta moči se potem pač glasuje. Vendar če
               je bilo osvetljeno iz vseh zornih kotov,je popolnoma drugače, kot pa če samo nekdo na
               hitro tudi proceduralno izsili glasovanje za to, da ni razprave, za to, da ne pride
               na mogoče dan - kakšna neprijetnost.</p>
               <p>Na osnovi povedanega v naši poslanski skupini menimo, da ta poslovnik kot celota ni
               dober. V tretjem branju bi bile potrebne marsikatere spremembe, nekaj sicer
               bistvenih. Upamo, da bo vladajoča večina ali pa predlagatelji - navsezadnje približno
               se to kar ujema - imeli toliko posluha tudi za argumente, ki bodo navedeni še v tem
               postopku sprejemanja tega poslovnika, in da bodo lahko ne glede na argument moči, ki
               ga imajo, sprejeli argumente, ki jih podaja manjšina. Lahko, da nas bodo tudi
               prepričali, da je kakšen naš pogled napačen. Ne bomo imeli nič proti, vendar samo, če
               bo to argument. V tem trenutku mislimo, da so ti pomisleki, ki smo jih dali v obliki
               amandmajev, tisti, ki bi še lahko ta akt spremenili ali izboljšali. Tisto, za kar
               menimo, da je dobro, pa naj ostane.</p>
               <p>Naj mi bo dovoljeno, da zadnji stavek še enkrat povem, ker se mi zdi zelo pomemben.
               Ta postopek sprejemanja tega poslovnika je odraz politične klime in stopnje
               demokratične zmožnosti dialoga v naši državi, ki se zrcali v našem parlamentu.</p>
               <p>Upam, da bo ta stopnja demokratičnosti nekoliko višja, kot je bila v prejšnjih
               branjih in pri prejšnjem sprejemanju drugih zakonov. Da bomo lahko rekli, da ni samo
               tisti papir in črka zakona, ki je tam zapisana, edino resnično merilo, po katerem se
               ravnamo, ampak da smo tudi dovolj zreli, da smo v stanju sprejeti argument drugače
               mislečega kolega in da smo ga pripravljeni poslušati in upoštevati njegove pripombe.
               Če bo tako, potem bomo lahko vsi veseli. Če pa ne, potem pa bodo stvari že po znanem
               scenariju.</p>
               <p>Sem optimist in upam, da bo obveljalo tisto, kar sem prej povedal v predzadnjem
               stavku.</p>
               <p>V socialdemokratski stranki bomo videli, kakšen je dialog strpnosti pri sprejemanju
               amandmajev in tako se bomo potem tudi na koncu odločili. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Petan. Naslednji ima besedo kolega Igor Štemberger.
               Predstavil bo stališča poslanske skupine Stranke mladih Slovenije, za njim pa bo
               nastopil kolega dr. Jožef Bernik in bo predstavil stališča poslanske skupine Nove
               Slovenije. Prosim, imate besedo, kolega Štemberger.</p>
            </sp>
            <sp who="SDZ3:ŠtembergerIgor">

               <speaker>IGOR ŠTEMBERGER:</speaker>

               <p>Hvala za besedo. Načeloma naj bi, ko smo v drugi obravnavi obravnavali in sklepali o
               vsakem posameznem členu tega akta, predloga novega poslovnika posebej, v tretji
               obravnavi razpravljali o predlogu v celoti. Kup amandmajev, ki jih imamo na klopi,
               nam jasno govori, da danes ni tako. To dejstvo je lahko razložiti. V določanju neke
               nejasne meje med, da tako rečem brutalno ekonomsko logiko in demokratičnostjo, ki se
               naj bi izražala v demokratičnosti parlamenta, nastajajo težave in različni pogledi na
               to demokracijo. Nekaterim strankam demokracija pomeni, na primer to, da se po novem
               poslovniku na dnevni red 1. seje lahko uvrsti tehnične predloge zakonov, za katere ni
               moč pričakovati nasprotovanja. Pri takem predlogu zakona naj bi bili tudi opozicijski
               poslanci pri razpravah praviloma krajši. Tako se bo počasi začela oblikovati ta
               praksa omejevanja razprav.</p>
               <p>Druge stranke menijo, da racionalizacija, ki prehaja v kratenje demokratičnih
               pravic, ni sprejemljiva. Omejevanje parlamentarnih razprav in položaj, v katerem glas
               vodje poslanske skupine šteje toliko, kolikor poslancev šteje njegova skupina, sta
               ilustrativna primera, ko se v nekem brezglavem hitenju po učinkovitosti in
               racionalizaciji vzame demokratičnost. Tak predlog poslovnika po našem mnenju ni
               primeren. V Stranki mladih Slovenije spadamo v to drugo skupino. V kolikor bo 23.
               člen spremenjen in bodo naši predlogi oziroma vsebinsko podobni predlogi zavrnjeni,
               bomo primorani glasovati proti. Menimo namreč, da je s tako imenovanim programiranjem
               razprave, po našem mnenju paz omejevanjem razprave tudi z omejevanjem obrazložitve
               glasu, kršena tista osnovna ideja parlamenta. Mi smo tu, da odločamo. Odločanja pa ni
               brez soočanja različnih mnenj in argumentov. Tega pa ni brez temeljite razprave. Že
               sam izvor parlament, parlamentare - Italijani imajo izpeljanko parlare - že sam izvor
               te besede nam vse pove. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Štemberger. Vabim k govorniškem odru kolega dr. Jožeta
               Bernika. Predstavil bo stališče poslanske skupine Stranke Nove Slovenije. Za njim
               kolega Potrč. Kolega Bernik, imate besedo.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospod predsednik. Govoril bom v imenu poslanske skupine Nova Slovenija.
               Podal bi nekaj misli k predlogu spremembe poslovnika.</p>
               <p>Poslovnik državnega zbora je tako rekoč druga ustava. Dosedanji poslovnik je
               preživel 10 let. Nekaj sprememb je bilo potrebnih, vendar vseh, ki jih predlagamo, ki
               jih predlagajo podpisniki, ni potrebno. V okviru sedanjih političnih moči je povsem
               razumljivo, da je neka tendenca, da se skrajšajo postopki, da se omilijo oziroma
               centralizirajo. To človek razume pri vsaki poslanski skupini, vendar bi človek
               mislil, da ni potrebno, da gremo v to smer. Dejansko je celo nevarno. Predlog
               sprememb sedanje ustave je, recimo, en primer, ki gre v isto smer. Tudi tam se nekako
               poskuša iti v smer centralizacije, morda bi lahko kdo rekel boljše efektivnosti.
               Vendar to je povsem neprimerno, kajti ustava, tako velika kot mala, to se pravi naš
               poslovnik, bi morala resnično biti dobro premišljena in vse spremembe bi morale biti
               potrjene z izkušnjo časa. Tega pa mi še nimamo.</p>
               <p>Nedvomno je to, da je mogoče doseči največjo efektivnost pri neki vladi in političnem
               sistemu, ki je brez ustave ali pa mora spreminjati ustavo, kadar se vladi zdi, in
               celo brez resnega poslovnika. Poslovnik bi moral biti ustava za vse politične
               situacije v demokratičnem sistemu, tako za sedanjo pozicijo kot za prihodnjo
               opozicijo in za sedanjo opozicijo, morda prihodnjič pozicijo.</p>
               <p>Naša država, naj spomnim, ima sicer formalno demokratično ureditev. Naše politično
               delovanje, pa vsebinsko še vedno ni dovolj usklajeno z duhom in vsebino demokracije.
               Ker nimamo še dolge demokratične tradicije, je ta problem še toliko večji. Nekako
               iščemo svoje poti v demokratičnost, vendar često zahajamo v pretekle izkušnje in jih
               poskušamo demokratizirati, kar pa največkrat ne gre. Naj omenim samo nekaj primerov.
               Eden od primerov je tako imenovani glasovalni valjar, ki ga je v našo dikcijo vpeljal
               sedanji minister dr. Rupel, ki je bil, ko je enkrat govoril o tej stvari, celo
               ponosen na to, da v našem parlamentu deluje glasovalni valjar. To kaže na našo
               nesposobnost razumevati pluralizem, ki je v vsaki državi zelo nujna kvaliteta za
               dobro politično življenje. Samo vprašajmo se, kolikokrat smo doslej že
               resničnouporabili v važnih zadevah možnost političnega dialoga, ki je znan v mnogih
               demokratičnih državah, kjer poslanci, ne glede na obveznost do svoje stranke, vidijo
               v nekem problemu stvar, ki presega politično zavezanost in se skušajo združiti
               skupaj, da odobrijo programe, ki so izredno važni za razvoj države, prihodnosti in
               tako dalje. Tega je pri nas, na žalost, veliko premalo. Tega ne ta, ne sedanji, ne
               naslednji poslovnik ne bo rešil. Tu gre za duha pluralizma. Naj omenim drugi primer,
               kako to zgleda. Meneje to nekako šokiralo, ko sem to zadevo opazoval. Recimo
               sprejemanje zadnjega proračuna. Opozicijske stranke so vložile nekaj čez 60
               predlogov, amandmajev, vendar na odboru za finance in finančno politiko smo se znašli
               v situaciji, v ker kateri je minister za finance pri vsakem amandmaju rekel, da vlada
               tega ne podpira. Čisto po nekem, pavlovem pogojnem, refleksu, so vsi poslanci
               pozicije, koalicije volili tako, kot je minister rekel. Razen enega amandmaja mislim,
               ki je bil vložen s strani poslanke manjšine. Povsem isto se je potem zgodilo tukaj v
               tej dvorani. Niti eden od amandmajev ni bil diskutiran tako, kot bi moral biti.
               Človek bi lahko pričakoval, da med 60 amandmaji je bil kakšen, ki je bil izredno
               pomemben za segmente naših državljanov ali kaj podobnega. Takrat sem že predlagal v
               šali, da namesto, da gremo skozi takole farso, da naj bi se vlada izrazila pri
               zakonu, ki ima mnogo amandmajev, je rekla <q>"mi teh amandmajev ne podpiramo"</q>. Potem bi
               enostavno rekli <q>"dobro, če jih ne podpirate, ne bomo niti glasovali, nič"</q>. S tem bi
               si prihranili veliko časa, če gre pri spremembah poslovnika za to, da prihranimo čas.</p>
               <p>To seveda da misliti, ali smo poslanci avtomati stranke, na kateri vlada,
               katerakoli, pritiska, kadar se ji zljubi in poslanci tako reagirajo. Torej takih
               situacij tudi nobena sprememba poslovnika ne more rešiti.</p>
               <p>So pa druge stvari, katere bi morda poslovnik lahko rešil, pa vladajoča koalicija ni
               pomislila na to. Bom dal samo en primer. V sedanjem poslovniku in tudi v spremembah
               poslovnika bo še vedno dikcija, da se hitri postopek za sprejem zakona lahko izpelje
               v treh situacijah. Omejil se bom samo na prvo, ki pravi, da se ta postopek uporabi,
               kadar gre za izredne potrebe v državi. Nedavno sem na odboru za finance in finančno
               politiko vprašal, ali je ta fraza, ki je definirana, tako da bi mogli imeti neke
               kriterije, po katerih presojamo, ali je nek predlog za tako obravnavo. Vendar na to
               vprašanje ni mogel nihče odgovoriti. Opozorjeno je bilo in to je napravil predsednik
               odbora, kar se mi je zdelozelo smiselno, da bi utegnilo biti primerno poslati to
               vprašanje na komisijo za poslovnik in tam določiti nekatere kriterije. Čudi me, da to
               vprašanje ni bilo nikdar rešeno v prejšnjih sklicih. Da pa ne bom dolžil prejšnjih
               sklicev, češ, da so bili malomarni, pa moram reči, da, kot sem informiran, v nobenem
               sklicu ni bilo toliko predlogov za hitri postopek kot v sedanjem sklicu.</p>
               <p>Sedaj se tukaj postavlja tudi vprašanje, kako vlada, ki menda določa oziroma zahteva
               in prosi za hitri postopek, to obravnava oziroma kakšne razloge daje za to. Nekateri
               razlogi so zelo slabi. Mislim, da bi poslovnik moral zahtevati, da vlada navede
               specifične razloge. Vemo, kaj je za tem. Velika past se skriva v tem, da daje to
               možnost velikih manipulacij vlade.</p>
               <p>Druga stvar, o kateri je bilo tukaj že tukaj govora, so točke, katerih spremembe
               poslovnika v poslovniku ne bodo mogle rešiti. Ena je pripravljenost poslancev na
               točke dnevnega reda delovnih odborov in tudi naših sej. Ko dobimo mnenja sekretariata
               ali kakšno drugo mnenjena klop ob začetku seje, na kateri se točka obravnava, kmalu
               pridemo do glasovanja in tam, tudi poslanci, ki verjetno nismo imeli prilike, da bi
               preštudirali zadevo, ki nam je bila dana na klop, glasujemo. Meni se zdi, da je to
               absolutno neetično in da bibilo potrebno to urediti. Poslovnik nikjer ne govori o
               tajnosti ali zaupnosti dokumentov. Naj omenim dva primera, ki sta se zgodila pred
               počitnicami. Prvi primer je bil osnutek pogodbe o mejah. V pogodbi je bila priloga,
               rečeno je, da je priloga, vendar nobenih dokumentov pod tisto točko. To so bile
               geografske karte. Čim sem dobil to zadevo v roke, sem prosil, da se dobijo te karte,
               tako da imamo možnost pregledati, o čem pravzaprav govorimo, ker kot negeograf nisem
               razumel razlage, ki je bila v tekstu, vendar bi pa razumel verjetno karte. Najprej so
               rekli, da jih je preveč, potem smo prišli do tega, da je to državna tajnost, ki jo je
               določila vlada. Vemo, kako se je cela stvar razvijala. Res pa je, da smo te karte
               dobili razmnožene na sejo odbora za zunanjo politiko in kasneje so nam bile tudi
               razdeljene. Človek bi mislil, da nekdo, ki pripravi pogodbo, ne more te pogodbe
               oziroma osnutke pogodbe poslati naprej v obravnavo, v odobritev, če niso vsi
               dokumenti predloženi in razloženi.</p>
               <p>Drugo je bil osnutek pogodbe o Krški elektrarni. Tudi tam je bila priloga, h kateri
               je bilo na dveh straneh, če se pravilno spominjam, opisana celotna finančna
               struktura. To se pravi, katera od pogodbenih strank bo plačala drugi stranki toliko
               in toliko denarja. Vendar nobenih številk. Tako, da če bi človek hotel presojati
               finančno vrednost te pogodbe, ne bi mogel narediti. Vprašal sem gospoda ministra za
               okolje, ki je bil takrat na seji, kaj to pomeni in sploh nisem dobil odgovora. Tudi
               danes ne vem, ali so bile te številke kdajkomurkoli predložene.</p>
               <p>Zdi se mi, da se ministrstvo, ki predloži tako pomanjkljivo pogodbo oziroma
               dokument, bodisi norčuje iz nas ali pa nima nobenega zaupanja, da ne bomo teh
               informacij, ki so baje tajne, izrabili. Tudi tega poslovnik ne določa. Mislim, da bi
               bilo potrebno, da je v poslovniku določeno tudi to, da dokler niso vsi dokumenti na
               mizi pravočasno, tudi tisti od vlade, ne začenjamo razpravljati o njih. Rad bi rekel
               še tole, da bi morali državni zbor odpreti javnosti mnogo bolj kot je, tako da so
               naši državljani informirani o stvareh, pa ne samo to, ampak da dobijo tudi
               državljansko vzgojo. To bi prisililo tudi nas, poslance, da se na diskusije o važnih
               stvareh dobro pripravimo. To bi nam tudi pomagalo, da se vzgajamo v demokratični
               smeri. To pomeni, da bi morale vse seje tega zbora biti na televiziji od začetka do
               konca. To se je izkazalo zelo dobro v združenih državah in tedaj se je tudi videlo,
               koliko bolj so pozorni poslanci na to, kaj in komu govorijo. Mislim, da bi s tem
               lahko, sicer na nekoliko drag način, prihranili mnogo časa in pa tudi nepotrebne
               razprave.</p>
               <p>Često se naši državljani sprašujejo, ali so bile naše zahteve, potrebe, kdaj
               predstavljene v državnem zboru in kako. Seveda mi vsi smo odvisni od <q>"muh"</q>, če smem
               reči tako, dnevnih časopisov, drugih medijev in podobno. Zato bi bilo potrebno, da se
               tukaj v poslovniku tudi v tej smeri nekaj zgodi. Drugim, moji predhodniki so že
               govorili o tem, kako bi bilo potrebno, da imamo poslanci več časa in več možnosti, da
               odgovarjamo na probleme, da imamo priliko dobre diskusije, substantivne diskusije, in
               tudi pravega dialoga. Tudi tega poslovnik nikjer specifično ne omenja. Poleg tega nam
               pa še jemlje možnosti časa za odgovore, replike in podobno.</p>
               <p>Bistvo demokracije je ravno v tem, da se stvari dajejo na mizo, da o njih govori se
               in da se potem razčistijo vse stvari, ki k temu spadajo. Mi tega pravzaprav ne delamo
               dovolj. Mislim, da poslovnik, ki se sprejema, ne bo rešil vprašanja duha, vprašanja
               vsebine našega dela. Je sicer pripomoček k temu, daimamo neko tehnično mapo za naše
               delo, vendar demokratičnosti pa ne vidim dosti v tem poslovniku in ta poslovnik ne bo
               prinesel tistega, kar se pričakuje. Ravno obratno. Mislim, da se bo sedaj večina
               odločitev prenesla na ožje zbore, tako kot kolegij. Mi poslanci bomo pač morali
               sprejemati to, kar pride od tam, pa če smo ali nismo zadovoljni. Hvala lepa, gospod
               predsednik.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega dr. Bernik. Besedo dajem kolegu Miranu Potrču. Predstavil bo
               stališče poslanske skupine Združene liste socialnih demokratov. Preden začnete,
               kolega Potrč, naj samo obvestim državni zbor, da za njim nastopijo poslanke in
               poslanci po naslednjem vrstnem redu, da se boste lažje pripravili. Kolega Drobnič,
               Jerovšek, Peterle, Vizjak, Kelemina, Cukjati, Pukšič, Barovič, Sok in Mamič. Kolega
               Potrč. Prosim.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovani gospod predsednik, kolegice in kolegi! Upoštevam pomen, ki ga
               ima poslovnik za naše skupno delo, vendar ne idealiziram njegove vsebine, niti
               usodnosti njegove vloge. Meni je žal, ker sem pač eden od tistih, ki sem se po
               afiniteti in tudi po dolžnosti v zadnjih osmih, desetih letih z vprašanji poslovnika
               ukvarjal veliko, da o poslovniku govorimo največkrat poslanci takrat, ko so stvari
               neurejene ali pa premalourejene, mnogokrat tudi zelo na pamet. Premalo skupno
               skrbimo, da bi ga dovolj dosledno uresničevali in izvajali. Če se danes pogovarjamo o
               novem poslovniku državnega zbora v tretji obravnavi, potem je prav samo opozoriti, da
               je do tega koraka prišlo na zahtevo mnogih poslank in poslancev iz prejšnjega sklica
               in da sem bil v tem sklicu, prejšnjem, tisti, ki sem nekajkrat, vsakokrat, kadar se
               je govorilo o tem, kako bo nov poslovnik vse rešil opozoril, da si o tem ne delajmo
               iluzij in bil takrat edini, ki sem rekel, da bi bilo tudi veljavni poslovnik mogoče z
               doslednejšim uresničevanjem bolj učinkovito izvajati. Hočem povedati, da če bi takrat
               razmišljali skupaj drugače, tudi poslanci takratne in današnje opozicije, bi mogoče k
               odpravljanju slabosti pristopili na drug način, ne pa preko oblikovanja novega
               poslovnika. Vendar sem danes v svojem imenu in imenu poslanske skupine prepričan, da
               je prav, da smo se tega dela lotili in da ga poskušamo danes dokončati.</p>
               <p>Kar zadeva pomen poslovnika, bi rad povedal svoje mnenje, da je njegova vloga eden
               izmed elementov načina našega dela. Za mene je prvi in najpomembnejši element še
               vedno obseg dela. Če bomo imeli tolikšen obseg dela, kot ga imamo v zadnjih letih,
               potem se bojim, da bomo lahko katerikoli poslovnik idealno ali pa dobro uresničevali.
               Potem bo vedno enkrat eden, enkrat drug od nas, tudi kdaj pa kdaj opozicija, ne samo
               koalicija, trdil, da bodimo učinkovitejši in dajmo več narediti, ker nas bodo
               enostavno gore papirja čakale za vse naslednje seje.</p>
               <p>Drugi razlog, enako ali pa še pomembnejši, za kvaliteto našega dela, je kvaliteta
               predlogov. Dokler bomo dobivali večinoma tudi sporne predloge po kvaliteti, takšne,
               ki jih bo moral državni zbor pomembno dograjevati, takšne, ki jih bo ali pa jih je
               doslej pomembno dograjevala v fazah zakonodajnega postopka sama vlada kot pretežni
               predlagatelj, tako dolgo bo zelo težko kvalitetno delati v državnem zboru tudi ob
               takšnem ali drugačnem poslovniku.</p>
               <p>Tretje je gotovo odvisno od poslovnika samega in načina, kako ga uresničujemo.</p>
               <p>Četrto. Čeprav sem koalicijski poslanec, bom rekel, da je, kako izvajamo poslovnik
               in kako delamo, zelo veliko odvisno od odnosa vlade do spoštovanja tega poslovnika.
               Doslej vlada ni bila zelo skrbna do spoštovanja poslovnika. Želel bi, če bi bil lahko
               naš, bi rekel, skupni prispevek ob sprejemanju poslovnika tudi usmeritev nas
               koalicije in opozicije, da se v vladi mnogo bolj zavedajo, da delujemo po poslovniku
               in da mu pri tem pomagajo, ne pa da se mnogokrat res misli, da je procedura v vladi
               zelo zahtevna in pomembna. Ne trdim, da ni. Ampak, da je v tistem trnutku, ko je
               končana, končana tudi v celoti in da imajo poslanci samo še nalogo, da sledijo
               usmeritvam, ki jih je podala vlada, da ne veliko razmišljajo, ampak da glasujejo. Ni
               čisto tako, je pa pogosto zelo blizu tega. Dokler ne bo tudi vlada spremenila odnosa
               do državnega zbora v smislu spoštovanja njegove vloge, bo najbrž vprašanje ureditve
               poslovnika kaj pomagalo. V celoti pa nisem prepričan.</p>
               <p>In zadnje. Veliko je odvisno tudi od poslancev nas samih, koalicije in opozicije. Mi
               koalicijski poslanci smo lahko premalo organizirani, da bi se stvari temeljito
               pripravile. Jaz bom pa zelo direktno rekel, upam, da ne bo zamere, ker ste nekateri v
               imenu poslanskih skupin tudi povedali. Seveda, tudi od opozicijskih poslancev je
               odvisno, ali se poslovnik spoštuje na ustvarjalni način, ali se ga poskuša tudi
               zlorabljati, ali so amandmaji po vsebini vloženi zato, da bi se iskale rešitve, ali
               zavestno zato, da ne bi bili sprejeti in bi se kasneje reklo <q>"saj smo vložili 30 ali
               pa 50 amandmajev in nobeden ni bil sprejet"</q>. Mnogi so bili pa vloženi zato, ker v
               realnem svetu enostavno po vsebini na ta način ne morejo biti sprejeti.</p>
               <p>Zaradi vsega tega se mi zdi, da je prav, da se ob sprejemanju poslovnika, upam, da
               bo sprejet, zavedamo vseh teh elementov in poskušamo kaj več storiti za naše delo.
               Pri tem je moje mnenje, da naše delo ni slabo. Žal mi je, da poudarjamo predvsem
               pomanjkljivosti v njem. Prepričan sem, da se ga v mnogočem da izboljšati s
               poslovnikom, predvsem pa z drugačno prakso. Vesel bom, če bomo pri tem pomagali.
               Drugo, v nekaj stavkih. Resnično sem prepričan, da predlagatelji nismo imeli tistih
               ciljev, ki jih mnogokrat poskušamo ali ki jih poskuša opozicija prikazati v javnosti.
               Racionalizacijo na nek krut ali neživljenjski način, z omejevanjem pravice poslancev,
               da nismo imeli nobenega cilja, da bi onemogočili delovanje, niti poslancev, niti
               opozicije, da bi delovanje tega državnega zbora postalo mehanicistično zgolj samo s
               pritiskanjem na gumbe, ne pa z razpravo. Ne trdim, da kakšen od teh elementov ni
               lahko tudi prisoten. Če bo praksa pokazala, da je pretiran, verjamem, da bomo
               pripravljeni skupaj iskati boljše rešitve. V osnovi pa temu ni tako.</p>
               <p>Rad bi povedal, da če bi bila skupna pripravljenost iskati rešitve pri
               predlagateljih, pa tudi pri opoziciji, od vsega začetka drugačna, bi mogoče tudi še
               kakšno boljšo rešitev našli. Poglejte, zakaj to trdim. V prvi obravnavi praktično na
               matičnem delovnem telesu ni bilo razprave. Vsi trdimo, da po veljavnem poslovniku je
               prva obravnava zelo pomembna, ker govori o konceptu inker oblikuje temeljne
               usmeritve, kako koncept dograditi. Kljub temu je bilo kasneje v drugi obravnavi
               sprejeto, po moji evidenci, 94 amandmajev ali pa cca 100 amandmajev k več kot
               tretjini členov. Ni res, da se mnoge stvari, ki jih je opozicija predlagala v tej
               fazi niso sprejele. Tudi danes bo tako, kot so stvari predlagane, ponovno dopolnjenih
               cca 30 amandmajev ali pa 30 členov.</p>
               <p>Skratka, poslovnik je od predložitve do dokončnega sprejema doživel pomembno
               dograditev ali pa tudi pomembne spremembe, mnoge od teh na podlagi razprav in
               opozoril, ki jih je dala opozicija in katere smo oblikovali predlagatelji. Ni res, da
               je poslovnik delan po nekem kalupu in brez vsakega razmišljanja.</p>
               <p>Glede temeljnih ciljev. Na kratko jih bom povedal, ker se mi zdi, da je prav, da jih
               poudarimo. Zelo pomemben element tega novega poslovnika je poskus ali želja ali cilj,
               podlage za to so ustvarjene, da bi boljše programirali naše delo. Ni ga kolega, ni
               ga, ki ga še nisem slišal, da se je doslej pritoževal nad slabim programiranjem. Vsi
               smo to trdili. Torej govoriti o tem in poskušati delo državnega zbora programirati
               boljše, je gotovo naš pomemben cilj, ki bi veliko prispeval k temu, da boljše delamo.
               Ta cilj se bo dosegal preko terminskih planov, preko dogovorov, kako se uvrščajo na
               dnevni red točke, ki bodo terminsko dogovorjene, kjer bodo dogovorjene tudi seje
               delovnih teles, ker bomo pripravljeni na posamezna vprašanja. Rad bi še nekaj
               povedal. Želim si, da bi pomagal tudi na ta način, da bi lahko prihajali poslanci
               bolje pripravljeni na seje. K temu pomagajo tudi omejitve, ki so dane v tem
               poslovniku za vse nas. Pet dni pred delovnim telesom in pet dni pred državnim zborom
               amandma. Poročilo sekretariata 48 ur pred sejo. Celo amandmaji predlagatelja, samo na
               tiste člene, ki so sicer vloženi, najmanj 24 ur pred sejo. Ne bomo več prihajali na
               seje, na kateri bi sproti, bi rekel, dobivali papirje. Če se bomo tega držali, bo to
               za nas vse zahtevnejše, ampak lažje, ker se bomo lahko pripravili. Govoriti o tem, da
               se omejujejo razprave - kolegice in kolegi, jaz ne vem, kako bo to teklo - ampak
               matično delovno telo bo določalo bistveno vsebino posameznega akta. Državni zbor ni
               več tisti, ki na plenarni seji določa bistveno vsebino. Razpravlja, pove stališča -
               ta možnost je dana - ne pa določa bistveno vsebino. Ali se bomo znali tako
               organizirati, da bomo naredili velik premik v načinu razmišljanja tudi v poslanskih
               skupinah, da nam postaja zdaj najpomembnejše delo v delovnih telesih in da mnogokrat
               tistega, kar je v delovnih telesih opravljeno, na plenarni seji ni mogoče več
               spreminjati. Bomo videli.</p>
               <p>Poglejte, na primer, včerajšnjo sejo. Koliko amandmajev je bilo vloženih na samo
               sejo. Vložila jih je predvsem opozicija. To pravico ima. Po dosedanjem poslovniku jo
               je imela in mi smo zelo ali pa čisto na pamet o teh amandmajih glasovali. Nočem
               ocenjevati, ali je bilo to narejeno zavestno ali zaradi tega, ker spoznanja niso prej
               dozorela. Lahko je drugo, lahko je pa tudi prvo. Samo v bodoče tega ne bo mogoče
               delati. Mislim, da je boljše, da se to v bodoče ne bo moglo več delati, ker bo večja
               odgovornost v kvalitetisamega odločanja.</p>
               <p>Poglejte včerajšnjo sejo. Upam, da so me kolegi iz ustreznih delovnih teles korektno
               obvestili, ko na nekateri zakon praktično na matičnem delovnem telesu ni bilo resnih
               pomislekov ali resne razprave. Včeraj so predstavniki poslanskih skupin opozicije
               predstavili zelo resne probleme in pomisleke do samega zakona. Verjamem, da je to
               storjeno zaradi tega, ker so spoznanja ali pa je do spoznanj prišlo v zadnji fazi.
               Lahko pa verjamem, da je do tega prišlo, ker so vedeli, da je predstavitev tukaj bolj
               možna za dostop javnosti kot pa na samem delovnem telesu in so rekli, da delovno telo
               ni pomembno, in da bodo pomembne stvari povedali raje na državnem zboru. V bodoče ne
               bo več tako. Najbrž je prav, da se le tega zavedamo in da bo vloga delovnih teles v
               mnogočem povečana. Trdim, da SO pogoji za vlaganje zakonov po nujnih, hitrih in
               skrajšanih postopkih nekoliko spremenjeni, ne rečem, da dovolj. So nekoliko
               spremenjeni. Ni res, da zakon še dopušča vlaganje po nujnem postopku zaradi izrednih
               potreb države. Te določbe ni več. Je drugačna, bolj precizna. Razlog za to, da se
               preprečijo nepopravljive škodljive posledice, mora biti. Je pa res, da je to tudi
               splošen pojem, katerega vsebino bo treba oblikovati. Upam, da bo nujnih in skrajšanih
               postopkov manj in da bomo lahko kvalitetneje delali. Če bomo še naprej pristajali
               predvsem na nujne in skrajšane postopke, potem soglašam z vsemi tistimi, ki pravijo,
               da nov poslovnik ne bo prinesel ničesar, saj se bo vse tako dogajalo kot zdaj,
               direktno na več alimanj sami seji državnega zbora, s prekinitvami, z delom delovnih
               teles med sejami. Vsi bomo slabe volje. Kvaliteta odločitev ne bo najboljša.</p>
               <p>Mislim, da smo - in tega se morda tudi vlada v zadostni meri ne zaveda - omejili
               tudi pravice vlade kot pretežnega predlagatelja. Vlada ne more več prihajati z
               množico amandmajev na predloge, ki jih je dala. Mislim, da je to prav in da je zelo
               pomemben napredek v tem poslovniku. Doslej smo bili najslabše volje, kot koalicija
               ali pa opozicija, ko smo dobili sto členov, potem v naslednji fazi petdeset členov
               amandmiranih ali pa je bil cel koncept postavljen na glavo. Tudi to lahko našo
               kvaliteto dela izboljša.</p>
               <p>Še bi se dalo naštevati. Želja predlagateljev ni, da bi se omejevale kvaliteta in
               vsebina razprave ali delovanje opozicije. Če se bo v praksi kaj takšnega pokazalo -
               kar mene zadeva, z velikim veseljem - bo o tem razpravljala poslovniška komisija, ali
               pa tudi če bo dana pobuda vodje poslanskih skupin v skupnem sodelovanju. Bilo bi pa
               dobro - in jaz bi si to želel - ker smo stvari pripeljali tako daleč - čeprav, povem
               še enkrat, tudi po drugi poti bi bile mogoče, ampak to pot smo si izbrali - dajmo
               preizkusiti sprejem in potem uveljavljanje novega poslovnika. Mislim, da nam bo
               poslovnik, tudi ob kakšnih pomanjkljivostih ob dobrih rešitvah, ki jih ponuja
               predvsem v zakonodajnem postopku, v večjem programiranju našega dela, le dajal
               podlage, da bomo težko in odgovorno vlogo, ki jo imamo, lahko še uspešneje
               opravljali. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Potrč. Zaključili ste nastope predstavnikov poslanskih
               skupin.</p>
               <p>K razpravi brez omejitve so se prijavili naslednji kolegi <stage>(prebral bom še enkrat po
               vrstnem redu, tako kot bodo dobili besedo, ker je prišlo vmes do sporazumnih sprememb
               v vrstnem redu)</stage>: Sok, Drobnič, Peterle, Vizjak, Kelemina, Cukjati, Pukšič, Barovič,
               Mamić, Jerovšek in Podobnik. To je vrstni red prijavljenih.</p>
               <p>Najprej vabim k besedi kolega Soka, za njim kolega Drobniča.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala za besedo, gospod predsednik. Spoštovane kolegice poslanke in poslanci. Jaz
               bom začel tu, kjer je moj predhodnik končal, ko je rekel, da ni želje po omejevanju
               opozicije. Torej, če bi bilo temu res tako, potem tega opozicija v tem poslovniku ne
               bi videla in tudi ne bi nasprotovala nekaterim namenom tega poslovnika. Če bi
               predlagatelji imeli pred očmi željo, da ne bi prihajalo do omejevanja opozicije,
               potem je moj odgovor enostaven. Sprejeli bi tisto, kar je opozicija predlagala, ne pa
               da so a priorij, tako čez prst zavračali amandma za amandmajem ne glede na argumente,
               ki smo jih v zvezi s tem podali.</p>
               <p>Eden od predlagateljev je rekel, da če bi bila razprava v prvi fazi na komisiji
               tehtna in to, da bi lahko prišlo do drugačnih rešitev, ampak ravno ta poslovnik, ki
               ga danes sprejemamo, v bodoče prvo obravnavo odpravlja. Se pravi, ta zadeva v bodoče
               ne bo več možna. Tu se je demantiral sam sebe.</p>
               <p>Kako je šla zadeva v drugi obravnavi? Jaz bi prosil, če lahko umirite predsednika
               poslanske skupine LDS, ker me moti.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Sok, preden vam dam besedo, da ne bomo poimensko omenjali tistih, ki motijo
               Zdaj je eden, zdaj drugi. Vsak moti govornika. Mislim, da smo dolžni spoštovati vašo
               in sleherno pravico, da nemoteno predstavite stališča. Prosim, da nadaljujete, vse
               ostale pa za mir v dvorani.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Verjetno se pričakuje, da ne bom povedal nič novega, saj v bistvu ne, ker je bilo
               veliko tega že povedanega. Neko zadevo bom vseeno povedal na novo. Ko je bila
               obravnava amandmajev v drugi fazi, sem nadomeščal člana naše poslanske skupine. Imel
               sem veliko pripomb. Razprava se je vlekla in pri vseh naših argumentih smo bili
               preglasovani. Tisto sejo sem in protestno predsedujoči komisije za poslovnik, kolega
               Kontič mi je rekel:<q>" dobro da greste, bomo vsaj manj časa tukaj sedeli."</q> Se pravi,
               nismo bili niti zaželjeni, da bi tam sedeli. Ko dobiš takšne pomisleke in takšne
               spodbude za delo, se vprašaš, kaj je pravzaprav v tej obljubi: <q>"ne želimo vas
               omejevati"</q>. Srbi so za to izumili eno dobro rečenico in so rekli <q>"obečanje, ludom
               radovanje"</q>.</p>
               <p>Torej mi se tega zagotovo zavedamo. Spoštovane kolegice poslanke in poslanci! Želeli
               bi, da bi poslovnik vsem poslanskim skupinam omogočal demokratično načelo. Se pravi,
               od najmanjše do največje. Mnogi ste sedeli v tem parlamentu ali pa v katerem drugem
               prostoru, ko ste spremenili ustavo in zapisali proporcionalni volilni sistem s 4
               procentnim volilnim pragom. S tem ste pravzaprav omogočili, da je v parlament stopilo
               toliko in toliko strank. Sedaj jih imamo 8. Sedaj pa bi radi tiste male, ki imajo
               samo po štiri poslance - ker je to najmanjše število, ki lahko pride v parlament -
               omejili skozi poslovnik, da lahko vlagajo amandmaje, zakone, da ne govorim o
               dopolnilih k proračunu in podobno. Kje je tu logika? Ali ne gre tu za dvolično igro?
               Torej, če stejim omogočili in ste na tak način prek noči spremenili ustavo, potem
               sprejmimo tudi takšen poslovnik, da se bodo čutili enakovredni poslanski skupini, ki
               šteje največje število poslancev v tem parlamentu. Kdo pa jamči, da boste tisti, ki
               to predlagate, tudi vedno največja poslanska skupina? Napišimo to malo ustavo, kot jo
               nekateri imenujete, na takšen način.</p>
               <p>Temeljno načelo tega poslovnika naj bi bila racionalizacija časa, se pravi, da bi
               parlament delal bolj učinkovito, hitreje. Vendar vas sprašujem, ali ni bilo največ
               časa tukaj, v tem parlamentu - in o tem je bilo danes že govora - porabljenega za
               usklajevanje koalicijskih partnerjev? Lahko bi vam naštel določene zakone, ko ste se
               tu v parlamentu usklajevali, javnosti pa prek medijev sporočali, ne vem,<q>"dobili smo
               se tam in tam, uskladili"</q> in tako naprej. To smo mi, opozicijski poslanci, tu lahko
               opazovali. Še več, zgodilo se je, da se je poslanec ene stranke usklajeval tu z
               lastnim ministrom. In to nekaj ur. Se pravi, da mi zapravljamo in izgubljamo čas na
               teh zadevah in ne na zadevah, da imajo poslanci nekoliko več časa, da lahko govorijo.
               Kje pa naj poslanci govorijo, če ne v parlamentu? Ne vem. Predstavnik vlade je
               povedal, kaj pomeni parlament. Zadnjič, ko sem imel priložnost biti v Bruslju na
               komisiji za kmetijstvo tam je bil tudi poslanski kolega Kavčič - sem jim rekel:
               <q>"poglejte, tu pa nimajo omejenega časa za razpravo"</q>. Prijavljali so se, tako kot so
               se prijavljali, in predsedujoči jim je dajal tako tudi besedo. Strinjam se, da mora
               biti racionalna poraba časa. Ampak da gremo na dve minuti, na pet minut in tako
               naprej, da ukinjamo možnost, da poslanec pove, kaj je pravzaprav mislil, da dodatno
               pojasni in tako naprej, to pa se mi, spoštovani kolegi, ki ste to pripravili, ne zdi
               logično in ne smiselno. Približujemo se Evropski uniji. V teh manirah pa se od tega
               nekako oddaljujemo.</p>
               <p>Druga zadeva. Zakaj se zapirati pred javnostjo? Kaj, naj bi s tem pridobili, da bomo
               seje kolegija, oddaljili od tega, da bi bile pod drobnogledom javnosti? Kot poslanec
               bi si želel čim več prisotnosti javnosti, ker samo lahko ocenjuje naše delo, nam daje
               lahko svoja navodila, nam postavlja lahko vprašanja.</p>
               <p>V tem trenutku imajo politične stranke - gledal sem politbarometer za mesec avgust -
               najnižji ugled v Sloveniji. Slovenci jih izredno slabo ocenjujejo. Sprašujem vas, vse
               nas, opozicijo in pozicijo, kaj bomo naredili za dvig tega ugleda? To me zelo skrbi.
               Ne rečem, da tudi sam nisem velikokrat prekoračil nekih manir dobrega obnašanja. Zelo
               mi je žal. Sem bil pač v nekih zadevah tudi sprovociran v tej smeri. Če bi se odprli
               javnosti, če bi omogočili, da le - ta temeljiteje spozna naše delo, bi se tudi ugled
               v javnosti nekoliko dvignil. Kje naj ljudje, recimo, vidijo svoj vzor, če ne v
               državnih institucijah in v različnih oblikah civilne družbe? O tem bi lahko na široko
               govorili. Po našem poslovniku želimo sedaj večino del in odločanj prenesti na delovna
               telesa. Vendar vas sprašujem, kako. Posamezne poslanske skupine so majhne. Kako bodo
               delovale v teh delovnih telesih? Kako bo delovala, recimo, predstavnica madžarske
               manjšine? Kako bo zagovarjala ta interes? Tukaj v parlamentu je s samo eno zadevo, z
               zakonom o knjižničarstvu, hotela prepričati poslance, da je pomemben in nujnen, da
               imajo gradivo Madžari tam, kjer želijo, se pravi, v Lendavski knjižnici. Prišlo je do
               obsežne razprave. Eni so bili za, eni proti. Kako bo to delala po novem? Ali ji bo
               omogočeno? Mislim, da v skladu s tem poslovnikom ne. Pa ni zahtevala dosti. Različni
               pogledi na ta problem so pokazali, da je večina proti. Prišlo pa je vsaj do tega, da
               je razprava stekla. Ko se bo po novem to obravnavalo v delovnih telesih, ne bo nobene
               razprave pred javnostjo.</p>
               <p>Isto se je zgodilo danes na odboru za kmetijstvo. Ker je vlada zamudila, smo poslanci
               vložili zakon o odpravi posledic suše - ali kako se že imenuje s tistim dolgim
               naslovom. Ali veste, kaj so na tem delovnem telesu že naredili? Enostavno so
               glasovali, da ta zakon ni primeren in da se ga umakne iz procedure. Se pravi, da o
               tem poslovniku državni zbor potem ne bo nič rekel. Javnost ne bo nič vedela. Nam v
               opoziciji opoziciji se takšne rešitve ne zdijo pravilne. O teh zadevah se moramo še
               temeljito pogovoriti, da bo ta zadeva zrela tudi za nadaljnjo obravnavo. Se
               opravičujem, če sem rekel za kmetijstvo. Hočem reči na odboru za infrastrukturo.</p>
               <p>V postopku je nastajanje novih občin. Ko bo ta poslovnik sprejet, ne bo več nobene
               razprave, ampak vodilni politiki iz Liberalne demokracije že sedaj pod velikimi
               naslovi pišejo <q>"nove občine bodo, referendumov ne bo"</q>. Mi bomo to zavrnili. Ampak -
               ali ne boste kršili ustave? Kdo vas pooblašča, da dajete takšne izjave, če pa
               parlament o tem v tem trenutku nič ne razpravlja? Verjetno že sedaj računate s tem,
               da verjetno ne bo razpravljal, ker bo na nekem odboru, na nekem telesu, kjer bodo
               prišli<gap n="..."/> Še to bom povedal. Kako naj delovno telo odloča, ko pa pridejo na delovno
               telo nadomestni poslanci? Nadomestni poslanci nimajo gradiv s sabo, kaj šele, da bi
               jih pogledali. To ni kritika. To je ugotovitev. Ne morejo jih, ker je teh gradiv
               preveč in jih enostavno ni možno prečitati. In s kakšno lahkoto smo sprejemali zakon
               o cestnem prometu. Od 15 članov na odboru za infrastrukturo jih je bilo 8
               nadomestnih. Glasovali so za zadeve, ki jih sploh niso pogledali. Ob tej priliki
               moram to povedati. Ampak zakon je bil sprejet. Sedaj je v postopku že sprememba
               zakona. Zato ker na takšen način delamo, spoštovane kolegice in kolegi, tudi ne gre v
               ugled temu državnemu zboru. Ti roki in omejitve glede vlaganja zakonov, glede
               vlaganja amandmajev, glede same razprave. Roki, kot je vložitev amandmajev, ne vem,
               do 12. ure, 24 ur, 5 dni prej in tako naprej. Torej nas poslance, ki nimamo nekih
               strokovnih sodelavcev, bodo te zadeve izredno obremenile. Ne morem si predstavljati,
               kako bom lahko zagotovil temu vsemu. Poslovnik bi moral biti takšen, da bi bil
               enostaven, pregleden, da bi naše delo čim bolj racionaliziral, ne pa da nam z raznimi
               roki in preprekami to delo pravzaprav preprečuje.</p>
               <p>V tej svoji razpravi o zakonu v celoti, ker bomo pozneje govorili tudi o posameznih
               amandmajih, bi rad omenil, da so nekatera že sprejeta določila v tem poslovniku,
               kratko malo nevzdržna. Takšen je na primer 134. člen, ki v svojem drugem odstavku
               govori, da bo lahko predsedujoči na podlagi razprave ocenil izid mogočega izida
               glasovanja. Sprašujem vas, od kje, kaj to pomeni? Se pravi, predsedujoči bo lahko na
               podlagi razprave ocenil, kakšen bo izid glasovanja in proglasil tako ali pa drugače.
               Oprostite izrazu, ampak to nas bolj uvršča v talibanski režim kot pa v evropski
               sistem Evropske unije. Torej jaz se s takšnimi rešitvami v nekem poslovniku, ki naj
               bi predstavljal neko demokratično načelo, ne morem strinjati. In seveda so to takšne
               zadeve gospod Potrč, zaradi katerih ne morem podpreti tega poslovnika.</p>
               <p>Še enkrat povem, če bi res bila želja tistih, ki ste to pripravljali, bi opozicija
               tudi v skladu s tem sodelovala. Nismo imeli nekih strašnih zahtev. Če bi poslovali
               kot normalna država, bi seveda že a priorno v poslovnik zapisali, da pa vendar dve
               nadzorni komisiji to sta komisija za nadzor nad varnostno - obveščevalnimi službami
               in pa komisija za nadzor nad proračunom in pa javnimi financami, sta tako
               sestavljeni, da ima opozicija v njih večino. Pa tega ne želite, ker pišete ta
               poslovnik in vse odločate na zdajšnjo situacijo.</p>
               <p>Jaz bi zelo rad slišal, gospod Potrč, kako bi mi vi odgovorili na to, da je vedno
               veljalo pravilo, da je v teh dveh nadzornih komisijah imela opozicija večino, v enem
               trenutku, ko pa ste imeli zadostno podporo v parlamentu - in to nič ni slabega, pač
               tako so odločili slovenski volivci - ampak zakaj ste šli to spreminjat. Kako pa naj
               vendar opozicija vrši nadzor, če nima večine v delovnem telesu? Kako naj to naredi?
               Tako da zahteva, ne vem, ta ali druga komisija, naj presodi ali sploh nekaj lahko
               dobimo in tako naprej. To seveda ni nobena racionalizacija. To je kvečjemu zapletanje
               in pa onemogočanje normalnega dela.</p>
               <p>Mi vsi skupaj bi se morali še kako potruditi, da bi te zadeve tudi na takšen način
               rešili. Kaj lahko sedaj v tej fazi storimo? Lahko storimo še vedno to, da še enkrat
               dobro razmislite, kaj pravzaprav predlagate in kaj pričakujete, kaj zahtevate. Lahko
               to razpravo pred glasovanjem o amandmajih prekinemo in se skupaj še enkrat
               dogovorimo, katere so tiste rešitve, ki bi bile sprejemljive za vse. To bi pravzaprav
               bila najbolj velikodušna poteza vladajoče koalicije. Zadostno večino imate, da to
               naredite. Vem, da ne boste, ni mi treba odkimavati, ampak vam ponujamo roko v tej
               smeri. Se pravi, še vedno lahko naredite to, pa rečemo, naredimo poslovnik za takšno
               situacijo, da ste danes eni v poziciji, jutri bomo drugi, in tako naprej. Da bo ta
               zadeva zdržala, da je ne bo vsakokratna aktualna politična situacija spreminjala v
               skladu s svojo maniro.</p>
               <p>S tem končujem, vendar še enkrat povem: parlament mora biti tisto mesto, kjer
               poslanci dobijo svojo vlogo, kjer poslanci dobijo čas, da lahko razpravljajo;
               parlament ne more biti mesto, kjer se bomo usedli in v minuti, dveh, treh izglasovali
               nek zakon, pa potem proglasili parlament kot tisto državno institucijo, ki dela za
               državljane in ki dela tudi zelo dobro za državljane. Če se dogaja to, kar se je
               dogodilo, da je v štirih letih, ne vem, 70 zakonov, ki jih je sprejel državni zbor,
               končalo na ustavnem sodišču in da je večino teh ustavno sodišče tudi razveljavilo,
               določene določbe ali posamezne člene, ali zadržalo zakon v celoti, potem lahko
               ugotovimo, da ta parlament ne dela dobro. Se pravi, da dela prehitro, da ne vključuje
               zadosti različnih strokovnih institucij. To se je konec koncev zgodilo tudi ob zelo
               razvpitem zakonu o umetnem oplojevanju. Ravno tam se je ta zadeva najbolj pokazala.
               Če bi takrat pri tistem zakonu vsaj deloma prisluhnili opoziciji, nič več nismo
               zahtevali, kot to, da vendarle to razpravo malo umirimo, da ne sprejemamo tako
               pomembnega zakona na horuk, ampak se ni dalo nič. Seja je bila prekinjena. Ko ste
               imeli zadostno večino, ste izglasovali in zakon potrdili. Kdo naj vam potem še zaupa?
               Ni mogoče. Torej, na tem zaupanje seveda pade. Kaj se je pozneje zgodilo: več kot 500
               milijonov, več kot pol milijarde slovenskih tolarjev je bilo po nepotrebnem
               porabljenih. Prepričan sem, če bi se referendum drugače končal, kot se je, da bi nas
               mediji, tako kot včasih reče naš predsednik, <q>"sfaširali"</q>. Ker je to pač bilo v drugih
               relacijah, je bila vse tiho in vse mirno in pravzaprav nihče ni za to odgovarjal in
               nihče ne nosi odgovornosti, čeravno gre ta zadeva, spoštovani kolegi, vam moram
               povedati, na račun vas v veliki koaliciji.</p>
               <p>Zato torej še enkrat vam predlagam, da mogoče pri sprejemanju tega poslovnika
               izkoristimo to izkušnjo iz takratnega obdobja in zadevo nekoliko umirimo. Še vedno se
               lahko usedemo skupaj in rečemo, kje so tiste zadeve, ki jih mi predlagamo in kaj
               lahko skupaj rešimo. Mogoče nam bo tudi finančni minister Rop k temu malo pripomogel,
               ki se nam je sedaj pridružil.</p>
               <p>S tem bi končal in vas pozivam na dialog in na takšen sprejem poslovnika, ki bo
               poslovnik za vse poslanke in poslance, ne pa samo poslovnik za vladajočo koalicijo.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Izvajanju gospoda Soka želi replicirati gospod Podobnik. Izvolite.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala za besedo, gospa predsednica. V skladu z veljavno poslovniško določbo, bi rad
               poslanskemu kolegu Soku repliciral v dveh zadevah, za katere menim, da niso bile v
               celoti točno interpretirane oziroma imam do njih drugačno stališče. Prvo se tiče
               omejevanja razprav. Drugo pa se tiče vprašanja, če smem tako reči, diskrecijske
               pravice predsednika oziroma predsedujočega. Tudi razprava poslanskega kolega Soka in
               tudi razprava spoštovanih kolegov v uvodu, v imenu poslanskih skupin, me navaja k
               prepričanju, da nismo v celoti sledili veljavnemu poslovniku. Tretja obravnava bi
               morala biti namenjena predvsem razpravam o posameznih amandmajih. Ne pa bi rekel,
               govorjenju počez, levo in desno, takorekoč, jaz bi rekel v nasprotju z veljavnim
               poslovnikom.</p>
               <p>Ampak, glede na repliko. Prvič, vprašanje diskrecijske pravice predsednika
               parlamenta. Kolega Sok, jaz bi vas rad informiral, da to velja v številnih evropskih
               parlamentih, pa tudi v Kanadi. Speaker je po svoji elementarni drži in vlogi človek,
               ki ima največje zaupanje v parlamentu in večina pristojnosti so diskrecijske. On se
               sam odloči. In vsi mu zaupajo, kajti praviloma se vedno pošteno in prav odloči. V teh
               parlamentih se poslovnik imenuje tekoča pravila, standing order. To je povzeto v
               letih ali celo stoletjih prakse in to tam velja. Tam predsednik parlamenta, v tem
               primeru speaker, uživa tak ugled, da mu brez ugovora vsi zaupajo. To se pravi,
               nekateri elementi diskrecije, ki so vnešeni v ta poslovnik, zelo malo jih je, so
               pravilni. To bo velika odgovornost in težka naloga za predsednika in podpredsednike.
               Na teh odločitvah bo tudi stala in padla njihova kredibilnost in verodostojnost.
               Boste videli, da to ni napačna odločitev, ampak zelo odgovorna in težka za
               predsednika in podpredsednike.</p>
               <p>Druga tema se pa dotika vprašanja omejitev razprav. Navedli ste izkušnjo v Bruslju,
               ko ste bili s svojimi poslanskimi kolegi na enem od delovnih posvetov. Jaz sem se
               pozanimal. To je bilo delovno telo, ki pokriva kmetijstvo v evropskem parlamentu.
               Pravilno ste ugotovili. V delovnih telesih ni omejitev razprave. In prav je tako.
               Zdaj bom zelo jasen, tudi kot predlagatelj. Določbe tega poslovnika razumem na način,
               da v delovnih telesih ni omejitev razprave. Da ne bo nesporazuma, 56. člen govori:
               <q>"Za seje delovnih teles se glede vprašanj, ki s tem poslovnikom niso posebej urejena,
               smiselno uporabljajo tega poslovnika o sejah državnega zbora."</q> Javno povem, da tudi
               določbo, vsebino te določbe poslovnika razumem, da za seje delovnih teles razprav ne
               bomo omejevali. Jaz tako razumem. Če ste mislili ta člen, potem je eno. Prosil pa bi
               vas, da ne bi na nek način dezinterpretirali, ko omenjate evropske izkušnje in
               govorite, da ni omejitev razprav in omenjate delovna telesa. Tam jih ni in pri nas
               jih tudi ne bo.</p>
               <p>Samo še ena misel, ki je vezana na vsebino parlamentarnega dela ali pa
               parlamentarizma ali pa dialoga v parlamentu. Ni ključna dolžina razprave, ključna je
               vsebina. Jaz sem trdno prepričan, devetletne izkušnje v tem državnem zboru so, da nas
               bodo nekatere rešitve izzvale, da bomo v razpravah in mislih bolj urejeni. Da bomo
               stvari povedali tako, kot so, da ne bomo improvizirali, da se bomo dobro pripravili,
               da bomo nastopali z argumenti, s čustvi, z odnosom in bomo v krajšem času več in
               bolje povedali. Če je ta usmeritev zapisana v tem poslovniku, vsi tukaj, spoštovani
               kolegi in kolegice, ne bom nič izgubili.</p>
               <p>In še nekaj, parlamentarna veščina, veščina poslanca in poslanke pa je, da v okviru
               poslovniških določb najde vse načine, ki so tam zapisani, da jih uporablja s kulturo,
               jaz bi rekel tudi s politično modrostjo, lahko tudi s premetenostjo, ampak da jih
               spoštuje.</p>
               <p>Rad bi skupaj povabil kolegice in kolege, da poskušamo danes izglasovati dobre
               rešitve in da na koncu poslovnik tudi podpremo. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Preden dam besedo za repliki, najprej gospodu Soku in potem gospodu
               Baroviču, dovolite gospod Podobnik, 196. člen zdajšnjega poslovnika pravi, da v
               tretji obravnavi razpravlja državni zbor o zakonskem predlogu v celoti. Tako je to
               zdaj ta del, ki ga izvajamo. Tako za pojasnitev. Hvala lepa. Besedo ima gospod
               Sok.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. Na polovico moje replike vam je, spoštovani kolega Podobnik, odgovorila
               predsedujoča, tako da vam ne rabim čitati obstoječega poslovnika. Zdaj, kar se tiče
               vašega razumevanja 56. člena, je morebiti lahko tudi tak. Jaz ga pa že razumem
               drugače. Vidite, sva že prišla do različne interpretacije. Torej napišite v 56.člen
               in ravno zato pravim, dajmo, vzemimo si še malo časa in te zadeve dodelajmo. Jaz
               razumem, da se poslovnik uporablja kot takšen tudi za delo v delovnih telesih. Če pa
               je tam drugače, potem pa je treba to v poslovnik zapisati.</p>
               <p>Kar se tiče Bruslja in nas. Jaz sem pač povedal to izkušnjo, ki jo imam, treba pa je
               povedati, da mi nimamo, ne vem, 100, 200 let stare demokratične tradicije, komaj
               deset let. Če bi imel v tej repliki čas, bi lahko naštel veliko zadev, kjer pač
               zadeva ni potekala tako. Eno sem uvodoma, ko mi je recimo kolega Kontič rekel, da bo
               potem razprava krajša, če bom odšel, to že ni v duhu demokracije in tako naprej.</p>
               <p>Ampak pustimo zdaj to. Kar se pa tiče diskrecijske pravice predsednika. Zelo se
               strinjam z vami. In jaz do predsednika tega parlamenta gojim tudi veliko spoštovanje.
               Ampak ne morem si pa predstavljati, recimo, tega zapisa v 134. členu, če pogledate,
               saj imate poslovnik pred sabo, ko pravi: V primerih iz prvega odstavka tega člena
               lahko predsedujoči ugotovi, da je amandma sprejet oziroma ni sprejet, če na podlagi
               razprave oceni izid mogočega glasovanja o amandmaju. Ne vem, če to sodi v sfero
               diskrecijske pravice predsedujočega, da sam na podlagi razprave to odloča. Da bi bila
               odločitev na podlagi tega izredno težavna, se popolnoma strinjam z vami, in da bi
               bili mnogi pomisleki, ali se je prav odločil ali ne. Zato je mogoče bolje, da to iz
               tega poslovnika izpustimo, da se izognemo nepotrebnim razpravam in mogoče celo
               prepirom, ki bi lahko sledili, če bi se predsedujoči velikokrat posluževal takšnega
               načina odločanja. Ne vem, jaz razumem, da se gospod Pahor ne bo, ne vem pa, kdo lahko
               - torej, govorimo o tem, da mora poslovnik delovati in zdržati na daljši rok, da ga
               ne bomo v vsakem parlamentarnem obdobju na novo spreminjali in ga prilagajali svojim
               lastnim potrebam. Da pa lahko predsedujoči zastopa diskrecijsko parlament, pa se
               seveda popolnoma z vami strinjam, zato je bil tudi izvoljen na to funkcijo v
               parlamentu. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa vam. Imamo dve prijavljeni repliki, kolega Baroviča in kolega Kontiča.
               Najprej kolega Barovič.</p>
               <p>Ali smem pred tem samo obvestiti - ob 13.00 uri bi se vodje poslanskih skupin na
               kratkem posvetu sestali v sobi 217, na predlog vlade v zvezi z drugo temo, ki ni
               povezana s to, ob 13.00 uri.</p>
               <p>Kolega Barovič, prosim.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospod predsednik. Po veljavnem poslovniku, torej replika, razjasnitev
               stvari. Prva je bila dana že s strani podpredsednice, 196. člen.</p>
               <p>Druga - ja, drži, da je razprava v delovnih telesih neomejena. Če pa moj predlog na
               delovnem telesu kljub sedemdnevni razpravi ne bo sprejet, zahtevam in želim imeti tu
               v državnem zboru možnost, da ta isti nesprejeti predlog na delovnem telesu še enkrat
               ponudim vsem poslankam in poslancem tukaj, da ga mogoče sprejmejo.</p>
               <p>In tretja replika. Res je, gospod Podobnik, ni pomembna količina, temveč vsebina. A
               žal sta ta dva pojma obratno sorazmerno povezana. Če je vsebina slaba, tistega, kar
               mi dobimo, je pač potrebna večja količina besed, da se tisto slabo popravi. Hvala.
           </p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Kontič.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa, gospod predsednik. Repliciram gospodu Soku šele na njegovo drugo
               izvajanje. Na prvo sem ga hote preslišal, ampak dvakrat ponovljeno bi lahko bilo tudi
               zapisano v magnetogramu kot resnica.</p>
               <p>Šel sem pregledat magnetogram te seje in zaenkrat nisem ugotovil oziroma našel
               besed, ki mi jih spoštovani kolega Sok očita. Ampak tudi če bi jaz to bil dejal na
               seji komisije, bi lahko bila to ugotovitev, ki drži. Če opozicijski poslanec zapusti
               sejo komisije, kar velja tudi za sejo državnega zbora, se seveda razprava skrajša.
               To, da se skrajša, ne pomeni, da tudi kvaliteta pade istočasno. Izkušnje s sej
               državnega zbora in sej komisij so pač takšne, kot je povedal prej kolega Potrč -
               splošne razprave pri obravnavi poslovnika skorajda ni bilo, ali lahko rečem celo, da
               je ni bilo. Potem se je pa pokazalo v drugi in zdaj se kaže v tretji obravnavi, da je
               kar precej pomislekov in da bi bilo smiselno poslovnik spremeniti. Gospod Sok
               opozarjate na to, da bi si moral vzeti čas še za razmislek, ampak zadeva se je
               ponovila tudi v tretji obravnavi. Tudi v tretji obravnavi vsi opozicijski poslanci
               niso zdržali do konca, razen izjeme dr. Bernika, in so zapustili sejo poslovniške
               komisije pred tem. Tudi takrat se je skrajšala razprava, ampak ne po zaslugi
               koalicijskih poslancev, ampak po zaslugi opozicijskih. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Podobnik, replika? Prosim.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Kratka replika kolegu Baroviču. V okviru predlaganih rešitev bo lahko tako v drugi
               obravnavi - in sedaj tudi predlog amandmaja za tretjo obravnavo, za katerega sem se
               sam zelo zavzel, da je predlagan - bo lahko poslanska skupina predlagala amandma.
               Torej v drugi in tretji obravnavi. Še posebej je to pomembno za tretjo obravnavo. Jaz
               sem vas razumel, da ste prej izrazili pričakovanje, da kljub temu da boste po
               nekajurnem prepričevanju neuspešni v delovnem telesu, da ne boste imeli možnosti, da
               boste vložili amandma na plenum. Imate možnost preko poslanske skupina. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Če prav razumem, sta se prijavila kolega Kelemina in Sok. Prosim, najprej
               gospod Kelemina.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj. Na to, kar je gospod Kontič sedaj
               povedal, moram pač dati repliko. Jaz sicer vem, da se je on z veliko žlico najedel
               pameti že zdavnaj. Jaz te priložnosti pač nisem imel, mi tudi življenje ni omogočilo
               tega, sem živel v drugačnih okoliščinah in rabim oziroma poskušam razumeti
               velikostvari, če so mi pravilno interpretirane in če imam čas, da se v njih poglobim,
               ni problem, v katerokoli področje, seveda, razen v neka zelo znanstvena, strokovna
               področja, kjer nimam nobene podlage in nima smisla, da se spuščam v te stvari. Ampak
               politične intuicije pa že imam, toliko, da vem, kaj je prav, kaj ni, na podlagi mojih
               osebnih izkušenj in tudi vrednot, ki jih nosim s sabo. To je prav gotovo.</p>
               <p>Ko on govori, da smo predčasno zapustili v tretji obravnavi sejo komisije za
               poslovnik. To drži. Sam sem jo zapustil, ker, spoštovani gospod Kontič, jaz lahko z
               buldožerjem privlečem argumente tja in jih ne bom uveljavil, ker je nemogoče bilo,
               ker niste pristali na noben argument. Vse ste povaljali in bili arogantnejši, kot
               predsedujoči, če še to mimogrede povem. Seveda, vam je čisto vse jasno že v naprej.
               Vam je vse jasno, vi ne rabite itak nobenega pojasnila, ker tako kot vam je naročeno,
               tako seveda vi tudi glasujete. Vam je edini cilj, da čimprej pridete, v čim krajšem
               času seveda pridete do tistega cilja, ki vam ga je nekdo od zgoraj postavil. Hlapci
               ste bili in hlapci boste ostali. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Besedo dajem kolegu Soku. Vse razpravljavce pa prosim, da se izogibamo
               kakšnih osebnim kvalifikacijam, ki ne pripomorejo k temu, da bi v nekem demokratičnem
               in kulturnem vzdušju opravili s tem vprašanjem. Kolega Sok, imate besedo.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. Bom poskušal spoštovati vaš nasvet. Ampak vseeno moram povedati, da je ta
               komisija takrat, ko sem jo jaz protestno zapustil, dejansko delovala, kot je že danes
               moj poslanski kolega dr. Bernik rekel, kot parlamentarni valjar. Mislim, da vas je
               tudi, gospod Kontič, takrat gospod Petan opozoril, da se to ne dela tako. Če nekdo
               protestno odhaja, da se ga ne pospremi z nekimi, ne vem nevljudnimi pozdravi itn.
               Torej, dejansko je šlo za to, da smo sodelovali 5, 6 ur in ko smo dejansko ugotovili,
               da noben naš argument niti ni prišel do tiste stopnje, da bi o njem razpravljali, ko
               smo ugotovili pač, da moč argumentov ne pomeni nič, ampakda tu delujejo argumenti
               moči, potem ti drugo ne preostane, kot da enostavno odideš ali pa to, kar pravi dr.
               Bajuk, igraš figov list in daješ podobo demokratičnosti in sodelovanja. Ker enostavno
               to pač nismo želeli biti, sem tisto sejo zapustil. Vi ste papotem pravilno ugotovili,
               manj časa ste porabili. To je tudi bil moj prispevek, da se je delo komisije končalo
               čimprej. Seveda se pa zaradi takšnih in podobnih zadev potem razprava prenaša v
               parlament, kjer sedijo poslanci večih strank in seveda potem lahko s svojega zornega
               kota tudi ocenjujejo takšno početje. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Kontič.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa, gospod predsednik. Povsem na kratko. Tudi jaz se bom držal vašega
               navodila, kolikor se pač da držati navodila, ko odgovarjaš na nekaj, kar ti nekdo
               drug položi skorajda v usta.</p>
               <p>Gospod Kelemina! Jaz se vam zahvaljujem za kompliment. Kar se tiče pameti - tudi vi
               imate isto možnost. Kar pa sam osebno razmišljam o tej zadeve, sem pa še daleč od
               tega, da bi pojedel vso pamet in je verjetno tudi nikoli ne bom zaužil do te mere,
               kot bi si jaz želel. Pa še samo nekaj. Z buldožerjem običajno, ker ste gradbenik, z
               buldožerjem se običajno rine, ne vleče. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Še enkrat bom apeliral na vse kolege in kolegice, ki se oglašajo k besedi, da se
               izognejo vsem tistim primerjavam in drugim kvalifikacijam, ki ne pripomorejo k
               kvaliteti te diskusije. Glede tega bom rigorozen. Najprej dobi besedo za razpravo
               kolega Drobnič. Prosim za mir v dvorani! Za njim kolega Peterle.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsednik. Bom začel z neko mislijo. Saj drugače bom
               kratek. Poskušal bom biti kratek. Ko se lotevamo nekih sprememb, bodisi zakona ali
               česa drugega, si vedno tisti, ki razmišljajo preudarno, postavijo sledeče načelo. Če
               nisi prepričan, da sprememba resnično ne bo prinesla izboljšav, potem ne delaj
               sprememb. To bi veljalo zlasti za poslovnik, še toliko bolj pa tudi za ustavo, ki je
               tudi predmet naših razgovorov, čeprav ne zdajle. Takšen principje narekoval oziroma
               vodil nas poslance Nove Slovenije in konkretno tudi mene, zato nismo afrontoponirali
               kakršnimkoli spremembam, ampak tistim, ki so resnično potrebne, in tam, kjer dobimo
               ustrezno soglasje. Ni zastonj postavljena dvotretjinska večina zasprejem takšnega
               akta. Ravno zato, da bi dosegli večje soglasje. Ta poslovnik ni samo akt, ki
               materialno opredeljuje vsebinsko, ampak je hkrati tudi organizacijski akt za delo
               parlamenta, za naše delo, to je osnovno orodje. Zato tudi želimo prispevati k temu,
               da postane to orodje dobro in kvalitetno. Tudi nam gre za to, da so razprave
               jedrnate, kratke, vsebinske in ciljajo tisto, kar je.</p>
               <p>Tako vi, kot tudi mi, če opredeljujem kot pozicijo in opozicijo, nihče ni ne vem
               kakšen ljubitelj sedenja tukaj in poslušanja praznih besed. Ampak razumeti moramo pa
               tudi človeško držo. Če nekdo želi uveljaviti svojo voljo na način valjarja, kar je
               bilo že danes uporabljeno, bo zagotovo deležen akcija in reakcija. Pa ne zato, da bi
               mi zgolj oponirali s praznimi besedami, ampak zato, ker nam skozi druge kanale ni
               možno povedati svojega mnenja, argumentov k zakonu. Če se še medijski prostor zapre,
               in to se poskuša zapirati, potem seveda drugega ne preostane, kot da to poveš. In
               parlament je za to, da se izmenjajo mnenja.</p>
               <p>Na začetku bi se morali vprašati, kakšen je cilj, osnovni cilj sprememb tega
               pravilnika in da se kolikor toliko uglasimo. Dobri, jasni, transparentni zakoni,
               dober nadzor in primeren način dela, racionalen, racionalno programiranje dela. Že
               večkrat je bilo opozorjeno, da pride do raznih težav. Ampak to ne prihaja zaradi
               slabega poslovnika. Jaz sem že večkrat omenil tudi svoje težave, ki jih imam s
               komisijo, z vodenjem komisije za peticije. Postaviš, si poiščeš prostor, datum za
               tisto uro, da boš imel sejo in potem se zgrmadijo na tisto uro še dve seji na isti
               čas. Potem ni ustreznih razprav v delovnih telesih in potem imamo razprave v tej
               dvorani.</p>
               <p>Bom povedal drugi primer, včerajšnji. V roku 45 minut, mislim, da smo sprejeli štiri
               ali pet zakonov oziroma vsebinske točke dnevnega reda. In to pomembne zakone. To
               govori v prid dejstvu, da poslovnik čisto nič ne ovira, čisto nič ne ovira dela. Za
               mene je tudi podcenjevanje, da mi bo nekdo oziroma da si bomo naložili za vsako reč,
               za vsako izgovorjeno besedo, v tem, drugem, tretjem, četrtem odboru ali kakorkoli, 2
               minuti, 3 minute, 5 minut, 7 minut, 24 ur. Oprostite, to je za mene tudi
               podcenjevanje. To je za mene tudi podcenjevanje, podcenjevanje poslancev, da nismo
               razumni.</p>
               <p>Včerajšnji primer je bil kazalec za to. Kljub temu da ni bilo predstavnikov vlade,
               saj bi morda kakšno vprašanje zastavili, ampak smo pustili. Ne moremo pristati pa
               seveda na industrijsko sprejemanje zakonov. To ne bi bilo ne v korist naše države, ne
               v ponos nam. Morda tudi en del volivcev pričakuje od nas, da bomo vsi družno
               dvigovali roke, kot morda v kakšnem drugem sistemu. Morda bi celo dobili dobro oceno,
               da so se parlamentarci poboljšali. Taka ocena meni nič ne pove in ne dam nič na njo,
               ker to ni parlamentarna demokracija.</p>
               <p>Dajmo pustiti argumente. Za dober zakon je potreben argument. Naj se dotaknem še
               posameznih točk. Tudi mi v Novi Sloveniji smo za to, da se določene stvari
               spremenijo, da se boljše organizira delo. To kažejo tudi naši amandmaji. Če ne bi
               vložili amandmajev, ne bi bilo želje, volje po tem, da se uredi boljše.</p>
               <p>Vloga, kolegija. Mi ne nasprotujemo, da se mu postavi jasna vloga, vendar pa ne tako
               daleč, da postane politbiro. Pazite, kolegij ni dobro, da je odslikava strukture
               parlamenta. Kolegij je kolegij predvsem organ, ki organizira in programira delo. In
               to mora postati. To mora biti. Če je odslikava, potem to ni pravi kolegij. Resnično
               ne. Marsikdaj bi lahko določene probleme, zaplete, rešili s predhodnim dogovorom.
               Morda tudi z dogovorom med opozicijo in vladajočo koalicijo glede poslovnika. To se
               da čisto racionalno in preudarno. Minimum sprememb, torej unija elementov, kot se
               temu reče, za katero smo vsi. To bi lahko poiskali. Kje se lahko najdemo skupaj? In
               tisto, kar bo šlo morda hočeš - nočeš tudi z dogovarjanjemin s popuščanjem. Nečesa
               pač ne bomo mogli vsi doseči. Če pa si je nekdo zastavil cilj, da bo do tega prišel,
               kar si je zamislil, brez upoštevanja mnenj ostalih, potem mora pač računati na
               reakcije. Normalno, človeško in zakonsko.</p>
               <p>Nadzor, da bi parlament opravljal to funkcijo, ki mu je zaupana, torej nadzora. Tudi
               poslanci Nove Slovenije smo dali amandmaje, ki bistveno prispevajo k izboljšavi tega
               dokumenta.</p>
               <p>Omejitve pri vlaganju zakonov in amandmajev. Pa kaj vendar hočemo s tem narediti?
               Omejiti vlaganje. Omejiti delo. Omejiti voljo po urejanju, željo po urejanju, po
               prispevanju k temu, da se problemi razrešijo. Ne nas podcenjevati! Ali mislite, da
               bomo vlagali zakone zato, ker nam je dolgčas? Zato, ker želimo prispevati k ureditvi
               te države. In vlaganje<gap n="..."/> Če je nekdo vložil zakon, morda nekdo razmišlja o tem zato,
               da je <q>"zabremzal"</q> ostale vlagatelje. Vladajoča, tista, ki ima večino, še vedno lahko
               spusti skozi proceduro do dnevnega reda in ga potem izloči. Ravno tako lahko manjšina
               kritizira vladajočovečino, da ji onemogoča vlaganje. Ravno tako. Obojestransko.
               Vendar jaz na take nizke stvari ne mislim hoditi.</p>
               <p>Podobno je z vlaganjem amandmajev. Glede časovnih omejitev oziroma terminov, v
               marsičem se sam tudi strinjam, da bi preprečili sprejemanje neusklajenih ali slabih
               amandmajev. Zato je potrebno dati tudi določenim službam, da pogledajo, seveda
               zagotovo pa tudi poslancem, da preverijo, preudarijo, kaj je s temi amandmaji.</p>
               <p>S tem bi jaz zaključil. To je opozorilo z moje strani, nekaj tudi sugestij,
               nasvetov. Menim in sem prepričan, da so bili dani povsem dobronamerno. Hvala
               lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa za vaš prispevek, kolega Drobnič. Na vrsti je kolega Peterle, za njim
               kolega mag. Vizjak.</p>
            </sp>
            <sp who="SDZ3:PeterleAlojz">

               <speaker>ALOJZ PETERLE:</speaker>

               <p>Hvala lepa, gospod predsednik. Spoštovane kolegice in kolegi! Čeprav smo pri
               polovičnem številu tistega števila, ki velja za sklepčnost v tej hiši, bom vseeno
               povedal, kar menim, da je ob tej priložnosti treba povedati. Obžalujem, da za naše
               razprave ni interesa, kakor je za kakšne druge, ampak Nova Slovenija želi to delati v
               večinski sestavi in tako ves čas danes tudi dela.</p>
               <p>V tej hiši sem četrtič poslanec. Tu smo bili v različnih sestavah, v različnih
               koalicijah, z različnimi stili vodenja - tu mislim na prvega moža slovenskega
               parlamenta - imeli smo več replik, imeli smo manj replik, odločali smo se ob istem
               poslovniku včasih ob zahtevni materiji zelo hitro, včasih pa ob manj zahtevni zelo
               počasi. Moje osnovno stališče je tudi, in ne bo danes prvič povedano, da ni ključen
               problem našega odločanja poslovnik državnega zbora.</p>
               <p>Na samem začetku bi rad opozoril na eno moje osnovno prepričanje oziroma ugotovitev,
               da je poslovnik oziroma nekatere njegove rešitve - nikoli ne želim govoriti na
               splošno, <q>"na čez"</q> - da je poslovnik del projekta, ki mu jaz pravim poskus demontaže
               nekaterih osnov slovenske demokratične ureditve, ki so bile sprejete v začetnih letih
               slovenske demokratizacije. Poslovnik je en element tega projekta, ustavne spremembe
               so drug element, urejanje javnih financ tretji element. Pri vseh teh poskusih, pri
               vseh teh elementih gre za projekt oziroma poskus omejevanja izražanja demokratičnih
               pravic, posebej za poslance, gre pa tudi za druge namene. In ker gre za tako očiten
               odmik od temeljnih izhodišč parlamentarizma, je potrebna o tem tudi resna in jasna
               beseda.</p>
               <p>Parlamentarizem ne temelji predvsem na poslanskih skupinah, temelji v osnovi na
               strankah. Predvsem pa temelji taka hiša, kot je naša, na poslanki ali poslancu.
               Poslanska skupina je že izvedena organizacijska forma parlamentarnega dela. Nekatere
               rešitve, bodisi v samem poslovniku ali v predloženih amandmajih, gredo v smeri, da se
               izvoljenemu zastopniku ali zastopnici ljudstva tukaj na tak ali drugačen način jemlje
               oziroma onemogoča beseda, bo primernejši izraz. Kot je bilo že rečeno s strani
               predstavnika neke druge stranke, je izvorna beseda že taka, da pove, da se v
               parlamentu govori, v parlamentu se pa seveda tudi odloča. Če bodo sprejete nekatere
               rešitev, o katerih bo še potekala razprava in tudi odločanje, potem se bopovsem
               očitno lahko zgodilo, da poslanec ne bo mogel več do besede. Čas razprave bo odločal
               ne nek izvoljen cvet oziroma neka izvoljena skupina, ampak neka drugače postavljena
               skupina, ki ne odraža povsem volilnih rezultatov teh ali nekih volitev. Kolegijbo
               lahko določil čas razprave, to se bo lahko celo v nekih posebnih okoliščinah za eno
               uro podaljšalo, potem pa bo predsednik državnega zbora usmiljeno poskrbel za to, da
               bodo prišli, tako predlagan nek amandma, na vrsto predstavniki vseh poslanskih
               skupin. Dovolite malo suma, malo dvoma, malo simulacije, kaj se lahko zgodi, če se ta
               diskrecijska pravica na tak način, kot si naši predlagatelji to predstavljajo, izvede
               po neki, recimo, liniji, ki bi ji jaz rekel negativna. Lahko se zgodi, da bo nekdo
               ali pa ravno tisti, bom temu rekel, nekajkrat zaporedoma ne bo dobil besede, ker bo
               izbral med več prijavljenimi kandidati iz ene poslanske skupine predsedujoči hote ali
               nehote ravno nekoga in nekajkrat zapovrstjo nekdo ne bo prišel na vrsto. K temu bo
               lahko določil tudi poljubno zaporedje govornikov.</p>
               <p>Se pravi, predsednik državnega zbora bo namesto človeka, ki na suh, protokolaren
               način, bi rekel, skrbi za spoštovanje pravil igre, bo lahko potem, ko bo nastopil
               močan predstavnik opozicije, izbral govornika s svoje strani, če tako rečem, ker
               predsednik parlamenta vendar je predsednik parlamenta, ampak je hkrati tudi ena od
               vodilnih figur vladajoče koalicije, in bo izbral tistega, za katerega bo menil, da bo
               temu najbolje odgovoril in bo se odločil, kdo bo imel zadnjo besedo. Ne bo več
               deloval vrstni red, kakor objektivno deluje sedaj, ampak se bodo te prijavnice mešale
               v skladu s trenutnim oziroma dnevnim ali recimo temu koalicijskim interesom. Tako
               bomo dobili spet neko poljubnost, ki je doslej ni bilo, ali pa se je redkokdaj
               izrazila, doslej. Mislim, da se je vrstni red, če niso želeli poslanci po dogovoru
               sami drugače, spoštoval.</p>
               <p>Torej, tukaj prihaja ne samo lahko do velike režije, prihaja, seveda, potem lahko do
               manipulacije. Govorim lahko zato, ker to dokončno še ni sklenjeno. Jaz moram reči, da
               jaz vidim kar nekaj sramote v tem, da do takega predloga lahko sploh pride. Jaz
               vidim, da pozicija, kakor je zapisana v predlogih amandmajev, ne skrbi ravno za to,
               da bi poskrbela po svoji liniji za kakovostne predloge in spoštovanja pravil igre
               znotraj koalicije in tudi v odnosu do opozicije, ampak želi reševati svoje interese
               predvsem z omejevanjem, z restrikcijo. Jaz nasprotujem, odklanjam tak način, ker
               mislim, da mu manjka tu osnovna parlamentarna kultura. Če ne bo poslanka, poslanec
               tega državnega zbora izhodišče urejanja zadev, ampak bodo druga izhodišča, potem nam
               ne bo dobro šlo.</p>
               <p>Drugi očitni odmik od ene, po mojem, normalne in zdrave predstave parlamentarizma
               je, da se prenaša odločanje na radikalen način na kolegij, katerega sestava, kot sem
               rekel, ne odraža volilnega rezultata. Iz posvetovalnega telesa postaja ta organ
               odločujoči in v marsičem tudi odločilni organ. Veste vse, kaj piše v osnovnem tekstu
               in kaj piše v predlogu amandmaja vladajoče koalicije. Dobili bomo mali CK, ki bo
               odločal, kakor bo odločal in se bo s posebnimi procedurami treba boriti za to, da
               bomo kakšno stvar spravili v odločanje v plenumu ali v drugo rundo odločanja. Vse
               zahteva, bi rekel, sitne procedure. Jaz sem proti tako komponiranemu oziroma proti
               takemu novemu CK-ju z demokratičnim tekstilom, ker mislim, da ne spada v eno dobro
               sliko parlamentarizma.</p>
               <p>Vprašanje matičnega delovnega telesa. Jaz sem obiskal v raznih funkcijah precej
               parlamentov po svetu. In tudi vem, da se večinoma ključne razprave in ključne
               odločitve zgodijo na ravni matičnega delovnega telesa. Nekje pred očmi javnosti,
               nekje brez javnosti. Vendar se pa po svetu ne dogaja to, da bi matično telo sklenilo
               tako, plenum z isto vladajočo koalicijo pa drugače. In mi imamo nešteto primerov, ko
               se je matično delovno telo odločilo, kakor se je, plenum pa je odločil drugače.
               Dokler ne bomo mi v naši kulturi napredovali do tega, da bo pač tamkajšnja odločitev
               nekako primarna, dokler se bodo take stvari dogajale, dokler bomo imeli dvojne
               koalicije, ko bo vlada ponudila nekaj, potem bo pa plenum isto vlado podiral z neko
               drugo koalicijo, do takrat ta ideal o matičnem delovnem telesu ne bo zaživel, si
               predstavljam. Če pogledate kakšne zapisnike za nazaj, boste videli, da je bilo kar
               precej sej, na katerih vladajoča koalicija ni zagotavljala ne večine prisotnih, niti
               enotnosti stališča. In se je neenotnost, ki se je pojavila v matičnem delovnem
               telesu, ponovila potem še v plenumu in je bila stvar brez jasnega izgleda, končnega
               rezultata, dokler se pač ni glasovalo. Tega so zlasti zadnja leta slovenskega
               parlamentarnega dela oziroma slovenske demokracije polna. V prvih letih je bilo
               tovrstnih odločitev zelo malo oziroma takih odmikov.</p>
               <p>Jaz mislim, da se zadev, ki gredo narobe zaradi nespoštovanja pravil igre ali zaradi
               napačne koalicijske ali splošne politične kulture, ne da reševati z nadomeščanjem
               poslovnika oziroma z novimi pravili igre, ker pri takem pojmovanju pravil igre tudi
               nov poslovnik ne bo prav nič več veljal. Torej, tisto, kar se zmenimo, mora veljati.</p>
               <p>In kot je že prej poslanec Drobnič povedal, opozicija, ki se jo zelo rado s strani
               pozicije negativno kvalificira, če boste šli pogledat, je podprla praktično vse tako
               imenovane evropske zakone. Je podprla več zakonov, kot je bila proti. Pojdite gledat
               rezultate glasovanj. Ni opozicija a priori proti, ampak je proti, kadar meni, da mora
               biti proti. In ni noben bavbav in je eden od dveh bistvenih delov slovenskega
               parlamenta. Braniti se pred opozicijo na tak način, omejevatibesedo, omejevati
               vlaganje amandmajev, bi rekel, delati z agregati, ki jih prej ni bilo - mislim
               posebej na poslanske agregate - da lahko samo takšno in takšno število poslancev
               nekaj predlaga, ko gre za proračun. To je sramota predvsem za vladajočo koalicijo, ki
               si upa take stvari predlagati. In vam povem, da ne boste prispevali h kvaliteti
               parlamentarizma, h kvaliteti odločanja in tudi k splošni kvaliteti Slovenije s tem,
               da se druge in drugačne onemogoča na tak način in da se uvaja čedalje več
               poljubnosti.</p>
               <p>Kaj je predvsem slabilo oziroma je prispevalo k slabi kvaliteti odločanja do zdaj v
               parlamentu? Najprej slabi predlogi vlade. V tem smislu sem vesel intence
               predlagateljev oziroma, bi rekel, nas vseh skupaj, da se vlado pa res omeji nekoliko
               pri njeni možnosti vlaganja amandmajev. Od vlade se pričakuje, da da dober, zrel in
               sprejemljiv predlog. Če pa koalicija ugotovi, da ga je polomila, naj pa to skozi
               svoje stranke prek delovnih teles uvede, ne pa da dobimo res tristo amandmajev -
               mislim, da je bil že tak primer - s strani iste naše vlade.</p>
               <p>Drug razlog za probleme pri odločanju je bila slaba koalicijska usklajenost <stage>(o tem
               sem govoril že pri matičnih delovnih telesih)</stage> in dvojne, kot pravim temu, dvojne
               koalicije. Včasih pa je bil problem tudi z nedoslednim vodenjem po poslovniku, ko se
               je dopuščalo, da so replike druga za drugo namesto pojasnjevanj na predhodnika
               postale rezervna razprava ali pa izhod v sili, ko nekdo dve uri ni prišel do besede v
               normalnem teku.</p>
               <p>Mislim, da bi bilo dobro prisluhniti tistim, ki so pozvali k večjemu posluhu za
               dosego soglasja. Ampak, žal, ta koalicija začne zmeraj praviloma z udarcem, začne z
               močjo, ko ji kakšna voda v grlo priteče, postane nekoliko prijaznejša, in če je še
               huje, se pojavi beseda soglasje. Enako je pri ustavnih spremembah. Ne politika na
               začetku, stroka, brez alternativ, napačen pristop, in beseda soglasje spet ni imela
               pravega mesta na samem začetku.</p>
               <p>Torej upam, da bo popoldanski sestanek pripeljal do kakšne uskladitve v tem smislu,
               da ne bomo tu glasovali za en del demontaže slovenske demokratične ureditve, da bo ta
               poslovnik odpiral demokratična pravila igre v smislu ureditev, ki veljajo po svetu,
               ne pa da bo pisan na eno koalicijo.</p>
               <p>Popolnoma se strinjam in ne vem, kako bi to še z močnejšimi besedami že povedal, kot
               sta to povedala kolega Bernik in Drobnič. Ta poslovnik kot tudi vsak zakon mora
               veljati za vse. Pri nas je pa to hudo, da tudi<gap n="..."/> Glejte, tri vlade istega
               predsednika vlade ob vsakem mandatu pridejo z novim zakonom o vladi. Če bomo za vsak
               mandat delali nov poslovnik, pa nov zakon o vladi, bo te papirnate vojne več kot
               preveč. Torej dajmo nekaj takega narediti, kar bo pilo vodo na levo in na desno, če
               tako rečemo, in kar bomo z veseljem spoštovali kot naša pravila igre, ne pa kot bič
               nekoga nad nekom. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Peterle. Mag. Vizjak, verjetno ne boste tako kratki, da boste
               končali pred 13. uro. Potem predlagam kolegom in kolegicam, da z razumevanjem
               sprejmemo odločitev, da zdaj sejo prekinemo nekaj minut pred 13. Prvi naslednji
               govornik v popoldanskem delu bo kolega mag. Vizjak, za njim kolega Kelemina. Hvala
               lepa za dopoldansko sodelovanje na seji. Še enkrat, delovni posvet vodij poslanskih
               skupin je v sobi 212. Hvala lepa.</p>
               <stage type="time">(Seja je bila prekinjena ob 12.57 uri in se je nadaljevala ob 14.32 uri.)</stage>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Nadaljevali bomo z 8. sejo državnega zbora, s prekinjeno točko, s sprejemom predloga
               poslovnika državnega zbora. Prosim kolege, da pridejo v razpravno dvorano.
               Nadaljevali bomo s sejo. Prosim, če preverite, kako je s karticami kolegov, ki jih ni
               v dvorani, da bomo imeli približno predstavo o kvorumu.</p>
               <p>Predlagam, da nadaljujemo s prekinjeno 8. sejo državnega zbora. Predlagam, da
               ugotovimo navzočnost v dvorani. Ugotavljamo navzočnost v dvorani! Zaenkrat nas ni
               dovolj, čeprav menim, da je v dvorani več kot potrebna večina za nadaljevanje seje.
               Ponovno ugotavljam navzočnost v dvorani! Prosim, če pritisnete tipko kvorum. V
               dvorani je navzočih 49 poslank in poslancev. Ali lahko prosim za malo miru?
               Spoštovane kolegice in kolegi! Lahko prosim za malo miru? Mislim, da je med vsemi
               nami danes z veliko žalostjo odjeknila vest, ki smo jo prejeli preko tiska. V tisku
               pa je sporočil predsednik švicarskega parlamenta Peter Hess, da je v enem od
               regionalnih parlamentov, v enem od švicarskih kantonov prišlo danes do tragedije, ki
               je zahtevala 14 smrtnih žrtev, med njimi so tudi trije člani regionalnega parlamenta.
               V našem skupnem imenu bom danes predsedniku poslal izjavo našega sožalja.</p>
               <p>V zvezi s tem, pa ne samo v zvezi s tem, vas bi rad obvestil, ker se z vodji
               poslanskih skupin že nekaj časa ukvarjamo tudi z ureditvijo problema varovanja v naši
               hiši, da smo tako rekoč na koncu z uskladitvijo tega problema. Menili smo, da bomo to
               danes storili ob šesti uri. Zaradi drugih obveznosti bomo ta sestanek preložili jutri
               na deveto uro. Vsekakor smo dovolj uskladili naš predlog, tak da bomo tudi ta
               problem, ki je bil nekaj časa odprt, dokončno uredili in da bo tudi državni zbor
               Republike Slovenije v tem smislu urejen glede tega vprašanja tako, kot mora biti.</p>
               <p>Na koncu se mi zdi prav, da vas obvestim, da smo se ob 13.00 uri danes na današnjem
               delovnem pogovoru vodstva državnega zbora in vodij poslanskih skupin zmenili, da bomo
               ob 19.30 minut imeli izredno sejo državnega zbora, in to na predlog vlade. Minister
               dr. Pavel Gantar je namreč predlagal, da na današnji seji obravnavamo predlog zakona,
               ki ureja vprašanje jamstva za zavarovalno kritje letalskega prevoznika Adrie Airways.
               Po mnenju vlade gre za urgentno zadevo, mnenje vseh kolegov in kolegic na kolegiju je
               bilo, da moramo to danes tudi storiti. Ob šesti uri bo zasedal odbor, pristojen za to
               vprašanje, za finance in monetarno politiko, ob 19.30 minut pa se bo sestal tudi
               državni zbor.</p>
               <p>Rad bi vam zagotovil, da bodo službe državnega zbora čimprej posredovale slehernemu
               od vas potrebno gradivo, da se boste z njim seznanili. Ima štiri člene. Ob 18.00 uri
               bo torej zasedal pristojni odbor, ob 19.30 minut pa tudi državni zbor. Upoštevali smo
               namreč opozorilo vlade, da gre za zelo urgentno zadevo. Hvala lepa za to pozornost.</p>
               <p>Nadaljujemo torej lahko s sejo. Na vrsti je kolega Vizjak. Kolega Vizjak? Potem
               vabim kolega Kelemino.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala za besedo. Spoštovani predsednik, spoštovani vsi skupaj! Mislim, da sem, vsaj
               hočem biti, eden izmed tistih poslancev državnega zbora Republike Slovenije, ki bi to
               svojo poslansko funkcijo hotel, želel ali vzel razmeroma resno, in bi jo hotel tudi v
               tem smislu opravljati. Vendar po dosedanjih izkušnjah že iz drugega mandata sedaj
               lahko zanesljivo oziroma dosti utemeljeno povem, da se mi ta želja, ta interes in pa
               tudi ta potreba nekako ni uresničila. Uresničila se mi pa ni predvsem zaradi tega,
               ker določena organizacija, tako državnega zbora kot tudi generalna politika v
               Sloveniji, in tudi sam sistem odločanja in, če tako imenujem, neka negativna
               demokracija, ki se pojavlja v tej državi, mi ni bila naklonjena in enostavno moja
               funkcija ne pride do izraza.</p>
               <p>Jaz se kot poslanec državnega zbora in predstavnik ljudstva močno zavedam pravic, ki
               mi izhajajo iz ustave kot poslancu, pravic, ki mi izhajajo iz poslovnika, zakona o
               poslancih in drugih predpisov, zavedam se tudi obveznosti, ki iz tega izhajajo, močno
               se pa tudi zavedam dolžnosti in odgovornosti. Vendar, žal, ta odgovornost v končni
               fazi ne pride do izraza. O tem sem že večkrat govoril.Namreč, če še tako hočem biti
               odgovoren in dolžan nekaj storiti v tej državi, nekaj pozitivnega, enostavno zaradi
               takšnega sistema kot je, ne morem. In to je onemogočeno vsem poslancem, ne samo
               poslancem koalicije in opozicije, večinoma vsem poslancem, še bolj pa seveda
               poslancem opozicije.</p>
               <p>Jaz bom svojo nemoč izpovedal s tem, da čutim v tej Sloveniji neki pristop k neki
               negativni demokraciji, kar je seveda za to državo izredno slabo. Jaz v sebi čutim in
               mislim, da bi morali in mislim, da se je tudi Slovenija, takrat ko se je odločala za
               samostojnost, ko se je odločala za demokratični sistem, ko se je odločala za
               parlamentarni sistem in tako naprej, da so vsi državljani imeli v mislih takrat
               pozitivno demokracijo. Pozitivno demokracijo pomeni to, da naj biprevladali tisti
               interesi oziroma tisti argumenti, ki so za večino v tej državi najboljši. Žal seveda
               do tega ne pride. In se v glavnem, vsaj jaz to občutim velikokrat, uveljavlja
               negativna demokracija, seveda mogoče v neki ustvarjalni obliki, na nek ustvarjalni
               način, o katerem je govoril gospod Potrč, ampak še zmeraj v negativnem smislu. Torej
               po moji oceni, če se neke zadeve rešujejo na nek negativni ustvarjalni način, prav
               gotovo ni, ne more biti dobro. In če se to nenehoma ponavlja, ne more to biti dobro,
               v korist večine državljanov.</p>
               <p>To je samo ta splošna opredelitev do nekaterih pojmov, mislim, da sem jih že
               izrazil, ampak mogoče ne na tak način, nekoliko drugače.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Kelemina, dovolite samo, da vas prekinem. Splošna ocena zakona je možna v
               prvi obravnavi. V tretji obravnavi se je možno opredeliti do zakonskega predloga, ki
               je ta trenutek pred nami, do amandmajev v celoti. To vaše izvajanje zdaj par minut je
               bilo namenjeno vašim splošnim osebnim težavam. To nipredlog zakona v tretji
               obravnavi, ki ga tu obravnavamo. Prosim, gospod Kelemina, držite se poslovnika in
               razpravljajte o zakonu, ki ga imamo pred sabo skupaj z vloženimi amandmaji. Hvala
               lepa. Izvolite.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala lepa, spoštovana podpredsednica. Ne vem, kako to, da vas zmeraj moti, kadar
               jaz govorim. Navadno sva slučajno ravno midva na liniji, takrat ko se jaz javim k
               besedi, ste vi pač na tej poziciji in imate na moje izvajanje vedno, vedno pripombe,
               nikdar ne govorim v skladu z vašimi pričakovanji. To je zelo zanimivo. Recimo prej,
               ko je bil gospod predsednik tam, mogoče je tudi kdo povedal kako stvar, ki je bila
               bolj splošnega značaja, bolj vrednostnega in tako naprej, pa ni ukrepal. Vi pa, vam
               pa grem, izgleda, očitno izredno na živce in me zmeraj prekinjate in zmeraj imate
               pripombe na mojo razpravo.</p>
               <p>Tisto je bil nek uvodni del, o nekem vrednostnem sistemu, zdaj se bom pa naslonil,
               ko sem ravno mislil, in ravno takrat, ko želim začeti nekaj drugega govoriti, me vi
               ponavadi prekinete. Prosil bi vas, da bodite tolerantni tudi malo do mene in me
               pustite, da bom povedal, kar mislim. Če bo pa tako hudo, da res ne bo za zdržati,
               potem me pa kar prekinite in mi vzemite besedo, v skladu s poslovnikom, tudi
               sedanjim.</p>
               <p>Ta poslovnik, ki ga imamo zdaj pred sabo, je tudi del tega. Novi poslovnik, o čemer
               sem prej govoril, torej ta novi poslovnik mi bo še bolj onemogočal tisti način dela,
               ki sem si ga kot predstavnik ljudstva predstavljal, da bi ga lahko oziroma moral v
               tem državnem zboru in tej državi opravljati. Imam občutek, da ta novi poslovnik,
               poleg nekaterih dobrih rešitev, priznam, da je tudi nekaj dobrih rešitev in tiste sem
               pripravljen vedno podpreti, ampak da ta poslovnik v glavnem teži k temu, da bi lahko
               neka oblast, ki bi se rada ohranila na položaju v neskončnost, po liniji najmanjšega
               odpora pač to svojo oblast ohranila, jo vzpostavila in jo tudi vzdrževala v nedogled.
               Sprašujem se, kaj je pravzaprav tisto, kar to oblast zdaj tako moti pri obstoječem
               poslovniku, da hoče postaviti nova pravila, nova pravila igre, nov način dela. Katere
               so tiste določbe, ki to oblast tako motijo? In ko se sprašujem, ko iščem odgovore,
               ugotavljam, da dejansko ima po starem poslovniku ta oblast vso možnost preglasovanja
               s svojo večino v vseh primerih. Lahko izglasuje zakon po hitrem postopku, po
               skrajšanem postopku, prestavlja točke dnevnega reda, vsak amandma, ki ga predložimo,
               preglasujejo. Skratka, karkoli naredimo, seveda v skladu s poslovnikom, včasih si
               tudi pomagajo s kršitvami poslovnika in tako naprej, popolnoma vse lahko izglasujejo
               ali preglasujejo in naredijo tako, kot njim odgovarja. Torej ni nobene potrebe, da bi
               dejansko na tem področju poskušali karkoli spremeniti. Tu poslovnika ni potrebno
               spreminjati. Kar se pa tiče raznih izboljšav, organizacijskih in tako naprej,
               postopkovnih, to bi pa lahko spremenili s spremembo poslovnika, ne pa s popolnoma
               novim poslovnikom.</p>
               <p>Pri teh analizah, teh ugotavljanjih, kaj pravzaprav to oblast toliko teži in muči,
               da mora sprejeti novi poslovnik in takšnega, ki seveda ni sprejemljiv za opozicijo,
               je to, da hočejo v bistvu še tisto zadnjo instanco, ki smo jo imeli opozicijski
               poslanci, možnost javno se opredeliti do nekih svojih pogledov o določenih
               vprašanjih, kjer smo tudi poskušali kritično oceniti slabosti in pomanjkljivosti, ki
               jih je predlagala oblast. Hočejo nam še tukaj zdaj zavezati roke, zapreti usta, da
               jih ne bi mogli opozarjati, in to javno opozarjati, z govorjeno besedo, opozarjati na
               vse tiste napake, pomanjkljivosti in slabe rešitve, ki se v tej državi nenehno znova
               in znova sprejemajo. To je ključni razlog. Imajo vso politično moč, da lahko
               preglasujejo naše predloge, da nas v vseh načinih onemogočijo. Razen, niso nas mogli
               onemogočiti pri govorjenju besede. Tukaj nas pa niso mogli in tukaj smo imeli pravico
               povedati dosti odločno vse tisto, kar smo menili, da je potrebno, da se Slovencem,
               našim državljanom predloži nek tudi mogoče alternativni pogled o posameznih
               vprašanjih. Zdaj boste še tu, seveda z zakonodajnim postopkom, z načinom možnosti
               javljanja k besedi, zdaj boste še to izničili. Ampak ugotavljam ob vsem tem, da
               zakonodajni postopek kot takšen, če bi že hoteli vi narediti neko veliko
               racionalizacijo, je dejansko niste naredili. Niste je naredili, razen tisto, da v
               prvi obravnavi ni neke splošne razprave, če je nekdo ne zahteva. To je neka
               racionalizacija, to bi lahko naredili tudi zdaj, medtem ko v delovnih telesih, kamor
               vi hočete zdaj prinesti težišče dela, se potem vse skupaj ponovno ponavlja na seji
               državnega zbora. Čeprav ste si dali neke varovalke, kar sicer ne vem, kaj to pomeni.
               Če boste to vi lahko izigravali, mi ni jasno, ste si dali neke varovalke, da boste
               lahko recimo glasovali o nekaterih zadevah v drugi obravnavi, kar o celih poglavjih
               ali pa kar o zakonu kot celoti in tako naprej. Ne vem, dejansko mi ni jasno in bom
               potem tudi pri obravnavi posameznega člena poskušal dobiti obrazložitev
               predlagatelja, kaj to pomeni. Mi ni jasno, kaj je prvi odstavek in drugi odstavek
               oziroma alinea in potem spet obrazložitev s tretjim odstavkom in tako naprej oziroma
               drugim ali kakorkoli ga bomo že po vrsti vzeli. Skratka, tukaj neke racionalizacije
               ponovno ne bo. Ne bo. Ponovno bomo o vseh amandmajih glasovali v državnem zboru. Če
               razumem pravilno, če bo poslanska skupina recimo to zahtevala ali če bo to
               uresničeno. Jaz ne vem, kako se te stvari uresničujejo. Tukaj neke reorganizacije ne
               bo. V tretji obravnavi se bodo stvari ponovno ponovile. Če bi hotela ta oblast
               narediti neko racionalizacijo, o tem sem govoril že enkrat prej, ampak mogoče tudi ni
               nobeden upošteval tega in ni hotel razumeti, bi bilo potrebno resnično dati težišče
               dela na delovno telo v drugi obravnavi in potem tam ta stališča, ki se izoblikujejo,
               sprejmejo amandmaje in tako naprej, da državni zbor samo zakon potrdi v celoti
               stistimi amandmaji, ki jih je odbor sprejel, ne pa še enkrat o vseh teh stvareh
               razpravljati. No, saj jaz ne vem, sedaj če vi pa mislite, da to pomeni, da se to
               izključuje, potem boste lahko pri vsaki zadevi, če jaz to pravilno razumem oziroma če
               vi tako razumete, predstavniki oblasti, boste lahko za vsako točko dnevnega reda
               izglasovali, da se o vseh amandmajih in o celotnem zakonu glasuje z enkratnim
               glasovanjem. Če je to to, vsaka vam čast, potem bo to resnična reorganizacija, čeprav
               si jaz za to prizadevam, samo potem drugi amandmaji ali drugi odstavki te stvari malo
               v neki dvom spravljajo, ampak bomo to razčistili potem.</p>
               <p>V tretji obravnavi pa ne rečem nič. Ta je prav gotovo zaključna in tisto bi naj tako
               bilo, kot je. Temu prav gotovo ne nasprotujem. Ampak na splošno, kar se tiče
               obravnave na seji delovnega telesa posamezne zadeve, neke bistvene racionalizacije
               ni, razen tisto, koliko nas boste omejili, da ne bomo smeli povedati tistega, kar smo
               pač želeli povedati.</p>
               <p>Potem naprej, če samo omenim nekatere stvari. Poglejte. Z nekimi stvarmi pride vlada
               tukaj v državni zbor, ki jih nikdar ni prej predložila državnemu zboru, ali pa s
               fiksnimi dejstvi, enostavno postavi pred dejstva, ker na delovnih telesih se itak ni
               dalo sedaj tudi nič narediti. Samo en tak dokument bom sedaj omenil - to je recimo
               sedaj pogodba o nuklearni elektrarni Krško, ki bo potem seveda kot ratifikacija,
               verjetno kot zakon, ali kako bo, ne vem, v kakšni obliki bo prišla.</p>
               <p>O teh stvareh recimo državni zbor kot tak sploh ni razpravljal. To je bilo samo na
               delovnih telesih itn. Tam itak niso upoštevali nobenega stališča, so povozili vse
               predloge oziroma sploh ni bilo možno, da bi kakšno stvar amandmiral ali predlagal
               kakšno spremembo. So pa stvari, ki so izredno škodljive za Slovenijo. Izredno
               škodljive so za Slovenijo in sedaj državni zbor naj take stvari potrjuje. To so
               absurdi. Take pravice vlada ne more imeti in ji ne bi smeli dovoliti, parlament ne bi
               smel dovoliti vladi, da parlament predstavlja pred gotova dejstva in jih sili, da
               morajo glasovati o nekih zadevah, ki so za Slovenijo škodljive. Koalicija, seveda,
               ker ima neko široko obzorje in vidi 50 let naprej ali pa mogoče zaradi dnevnih
               interesov bo tako stvar podprla. Ampak to je proti interesom državljanov Slovenije. O
               teh stvareh tukaj notri v tem poslovniku ne piše nič. To je pomanjkljiv poslovnik.
               Lahko boste rekli, zakaj pa nisi amandmiral teh stvari itn. Nima smisla. Že zadnjič,
               ko sem bil na tretji obravnavi, slučajno sem zamenjeval kolega, ste vse stvari
               povozili brez vsakih argumentov, to si ne daste dopovedati popolnoma nič.</p>
               <p>Potem naslednja stvar, ki ni dorečena in nikdar ne bo dorečena in jo boste
               izigravali v vse večne čase. Sedaj ste se spomnili, razumete, vrsti red obravnave
               posameznih zakonov, ki so vloženi v zakonodajni postopek. O tem sem seveda govoril,
               ampak vas se to ne prime. Ampak to ni pošteno in pravično, da bo sedaj lahko nekdo
               odločal, da bo izmed petih predlogov, ki so vloženi v državni zbor, zbiral tistega,
               ki bo njemu najbolj odgovarjal. In ker imate večino, boste lahko izglasovali vedno
               tistega, ki ga boste vi hoteli. Poslanec, pozabite spoštovani kolegice poslanke,
               poslanci, vi svojih predlogov zakona, ki jih boste predložili v državni zbor, če
               nimate zvez, če nimate ne vem kaj še vse, ne boste več mogli obravnavati v tem
               državnem zboru. Ne boste več mogli. Ker vam bodo čisto vse zavrnili, ker bodo
               prihajali predlogi, ki jih bo pač predlagala vlada oziroma tisti, ki bo pač nekomu
               všeč.</p>
               <p>Prej smo imeli, priznam, je prihajalo do blokade. Veliko takih predlogov je bilo, ko
               so te stvari blokirali in tudi vlado, seveda opozicija je vlado blokirala, vlada je
               opozicijo blokirala, da nismo mogli teh predlogov vlagati. To je dejstvo, zlorabljal
               se je ta sistem. Ampak če bi šli, tako kot jaz govorim, za neko pozitivno
               demokracijo, če bi šli za neki pozitivni ustvarjalni način dela, če bi si ga zavzeli,
               gospod Potrč govori o ustvarjalnem načinu dela, jaz pa pravim o pozitivnem
               ustvarjalnem načinu dela, bi se dogovorili pač v tem poslovniku tako, da bi se tisti
               predlogi, če jih je več, nekako združili v neki skupni predlog, ki bi potem poskušal
               neko celoto rešiti. To pa ne bo mogoče, če bo nekdo vložil zakon po skrajšanem
               postopku, je pač nemogoče druge stvari vključiti v ta zakon, v tisti predlog, ki se
               bo obravnaval. Če bo seveda hitri postopek, boš lahko mogoče poskušal predlagati,
               tako pa ne boš mogel. Povejte mi, če lahko. Ne moreš. Tukaj gre spet za izsiljevanje
               oziroma za negativno demokracijo, za negativni ustvarjalni način dela. To je moja
               predpostavka.</p>
               <p>Potem naslednja stvar, poslanska vprašanja. Samo en primer bom navedel zdajle.
               Včeraj sem prebral v zakonu o inšpekcijskih službah, piše tam v poročilu delovnega
               telesa, to mimogrede, ampak je to zelo pomembno, ker je na poslanska vprašanja
               vezano, piše, da bo državni zbor in poslanci bodo vršili nadzor nad delom
               inšpekcijskih služb preko poslanskih vprašanj. Lepo vas prosim! Seveda je to mogoče
               teoretično. To je teoretično mogoče, ampak lepo vas prosim, sami veste, kako se na
               poslanska vprašanja odgovarja, kako dejansko gre vrstni red. Ko postaviš prvo
               vprašanje, potem če ne dobiš odgovora pisnega, ono, drugo, predlagaš na delovnem
               telesu, potem lahko v državnem zboru in vse te stvari smo imeli urejene. Jaz sem
               poskušal ta proces spraviti skozi, pa ga nisem uspel. Nisem uspel. Ne morem niti na
               delovnem telesu, noče nihče o tem razpravljati, čeprav sem dal vlogo za to, do
               državnega zbora pa še sploh prišel nisem. Kako naj jaz uresničujem svojo poslansko
               vlogo, poslovnik, svoje pravice, če stvari ne funkcionirajo kot bi morale, ne glede
               na sprejet poslovnik. Zmeraj najdete nek izgovor, ja, to pa ni v skladu s tem, v
               skladu z onim. Se pravi, zmeraj negativno tolmačenje poslovnika, negativni
               ustvarjalni način dela. S takim načinom prav gotovo ne boste prispevali k temu, da bi
               ta država bila bolj učinkovita, bolj demokratična in bolj pravna, kot bi morala
               biti.</p>
               <p>Naslednja stvar, sicer bom potem tudi vprašanja postavil, ampak ne vem, kdo tu lahko
               odgovarja. Predlagatelj bi moral nekaj tu reči, pa je nekam bolj v meglo skrit, ne
               vem, nič se ne oglaša. Glede na to, da smo zadnjič že ugotavljali na delovnem telesu
               oziroma tam na odboru za finance, kako bomo sprejemali dveletni proračun, če v
               poslovniku o tem ni nobenega govora. Ne vem, kdaj bomo poslovnik sprejeli, kdaj bomo
               ta proračun sprejemali<gap n="..."/> Mislim, da te stvari niso usklajene. Na to je opozoril tudi
               sekretariat, vendar o tem zdaj tukaj ni nobene rešitve, nisem zasledil, da bi zdaj
               bil kakšen amandma o tej stvari pripravljen; če je, se opravičujem. No, to bo
               nekdopojasnil, prav gotovo, potem v nadaljevanju, vsaj pričakujem tako.</p>
               <p>Naslednja stvar, ki me izredno moti, je omejitev razprav, kar sem že malo omenjal.
               Recimo, predvsem institut replike v 69. členu, če se ne motim. Zdaj, kdor zna to -
               ali pa mogoče jaz znam preveč natančno brati, ne vem, sem mogoče preveč natančen in
               kompliciram - ampak če slučajno nekdo v svoji razpravi - samo en primer bom povedal,
               tipičen, da lahko razmišljate o njem, če hočete - torej, če nekdo v razpravi kar
               tako, ne vem, mogoče nekoga omeni, da je ta na odboru ali pa ne vem kje drugje, v
               javnosti ali kjerkoli, nekaj govoril, tako in tako, razumete, jaz nimam pravice potem
               njemu replicirati. Zato ker tu piše, da lahko replicirajo samo tisti, ki so se v
               razpravi med sabo nekako razpravljali. Če pa nekdo iz razprave mene omenja, pa mogoče
               me nepravilno citira, jaz nimam pravice na njegovo izvajanje replicirati, ker jaz
               nisem bil prej že razpravljavec. Kako naj zdaj jaz njemu repliciram, če nimam po tem
               poslovniku pravice?! Vsaj tako ga jaz razumem. To mi razložite, kako mislite to
               narediti. To je nepravično, nepošteno, da nekdo potem nima pravice, če ga nekdo
               neupravičeno omenja ali pa podaja neke neupravičene razloge ali pa mogoče napačne
               podatke in tako naprej, kar je seveda temeljni institut poslanske replike, enostavno
               ne boš imel pravice se oglasiti in popraviti tistih napak, ki jih je nekdo na tvoj
               račun izvajal.</p>
               <p>Dobro, to je samo nekaj takih kratkih izsekov iz tega novega poslovnika. Jaz pač
               pričakujem, da ta poslovnik ne bo sprejet, pa ne zaradi tega, ker si ne želim
               pozitivnih sprememb, ki so mogoče potrebne v določeni zadevi, predvsem tisto, kar se
               tiče, recimo, glede planiranja in določenih rokov, pravočasnega vlaganja amandmajev
               in teh stvari - te stvari so pozitivne, prav gotovo. Ampak vseeno, glede na splošna
               pričakovanja, kaj bo ta poslovnik prinesel, mislim, da bo, kar se tiče prispevka k
               demokraciji, k pozitivni demokraciji, k pozitivnemu načinu dela, k temu ta novi
               poslovnik prav gotovo ne bo prispeval. Prav zaradi tega seveda tudi ga v končni fazi
               verjetno ne bom mogel podpreti. Pričakujem pa, da bo mogoče prav na osnovi tega, kar
               zdaj govorim, če bo ta poslovnik sprejet, mogoče tudi oblast, predstavniki oblasti,
               ki ste tukaj v večini, da boste mogoče začeli razmišljati otem, da bi bilo resnično
               pametno upoštevati pozitivno demokracijo in pozitivni ustvarjalni način dela. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospod Cukjati. Izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Spoštovani! Zagotovo vsi želimo poslovnik, ki bo zagotovil ažurno in kvalitetno
               obravnavo gradiv. Razlika je v tem, da nekateri želimo tudi, da bi poslovnik
               zavaroval demokratičnost postopkov. A žal opažam, da se skozi vsa branja, skozi vse
               verzije vleče usodno kratenje pravic posameznega poslanca. Poudarek je na posameznem
               poslancu. Tudi po zadnji verziji je poslancu zagotovljena možnost vplivanja na
               odločitve državnega zbora le v primeru, če se podredi poslanski skupini ali drugi
               skupini. Kot posamezniku ni zagotovljena pravica niti v enem branju vlagati in
               zagovarjati svoje amandmaje.</p>
               <p>Najprej poslovnik ukinja prvo branje. Zahteva ga lahko le skupina desetih poslancev.
               Posameznega poslanca ni nikjer. Druga obravnava se opravi v matičnem delovnem telesu
               in nato v državnem zboru. Matično delovno telo lahko združi člene, bo lahko zaprlo
               posamezna poglavja, ali pa predlog kratkomalo zavrnilo, vse to brez sodelovanja
               poslancev, ki niso člani odbora. Matično delovno telo bo lahko razpravljalo,
               ocenjevalo, odločalo tudi o amandmaju poslanca, ki ničlan matičnega delovnega telesa
               in ne more biti prisoten na odboru. Poslanec, ki ni član odbora, se seje res lahko
               udeleži in razpravlja. Sedmi odstavek 159. člena celo predvideva sodelovanje
               predlagatelja amandmaja. Toda sklic seje po tem poslovniku, ki naj bi ga sprejeli,
               bodo prejeli le člani odbora. Sklic in gradivo za sejo. Mnogi odbori, kot veste,
               zasedajo in bodo še zasedali istočasno. Pri tem bo treba amandmaje tudi opremiti z
               vso analitično obrazložitvijo, tudi s posledicami za državni proračun. To pa lahko
               stori le vlada ali vladna stranka s strokovnimi službami posameznih ministrstev. No,
               iz vsega sledi, jasno, zagreniti in onemogočiti opoziciji vlaganje amandmajev.</p>
               <p>Matično delovno telo naj bi nato posredovalo dopolnjen predlog v državni zbor. Tu je
               posameznemu poslancu sicer omogočeno sodelovanje, ne more pa vlagati amandmajev. Še
               sodelovanje posameznega poslanca je v božjih rokah ali v rokah predsednika državnega
               zbora, ki po 70. členu razpravo kratko malo lahko ustavi, ko so potekle v naprej
               določene ure za razpravo. Sem za skrajšanje brezplodnih in vodenih razprav, ne morem
               pa se strinjati s tem, da mi predsedujoči lahko prepove, da bi sploh razpravljal, pa
               čeprav samo pet minut.</p>
               <p>Po drugem odstavku 134. člena pa ne bo potrebno niti glasovanje s štetjem glasov,
               ampak bo lahko predsedujoči kar sam ocenil, kakšen naj bi bil izid glasovanja. V
               tretji obravnavi pa bo amandmaje sploh lahko predlagala le ena petina poslancev. V
               skrajšanem in nujnem postopku pa bo posameznemu poslancu onemogočeno vlaganje
               amandmajev in sodelovanje v razpravi. O postopku, ali bo šlo za skrajšani ali nujni
               postopek, bo odločal kar kolegij brez sodelovanja poslancev oziroma odločali bodo
               vodje poslanskih skupin brez ozira, ali se posamezni poslanci strinjajo ali ne
               strinjajo s stališčem svojega vodje in brez ozira ali sploh so ali niso člani
               posamezne poslanske skupine.</p>
               <p>Ponovno se sprašujem, ali lahko poslancu, ki ni član nobene poslanske skupine,
               odvzamemo pravico sodelovati in vplivati na sklepe državnega zbora. Na ta problem sem
               opozoril že ob prvem branju, pa do sedaj še nisem dobil odgovora. Spoštovani, to so
               resna vprašanja. Če za njih ne bomo imeli posluha, bo za to imela posluh institucija,
               ki je temu namenjena - ustavno sodišče. Poslovnik naj bi bil namenjen predvsem temu,
               da se tudi mali skupini in tudi posameznemu poslancu zagotovi možnost sodelovanja,
               možnost ugovora in vlaganja amandmajev, v katerikoli fazi, ampak enkrat mu je treba
               omogočiti. Po 82. členu ustave je poslanec predstavnik vsega ljudstva in ni vezan na
               kakršnakoli navodila, pa tudi na navodila predsednika svoje poslanske skupine ne.</p>
               <p>Poenotenje poslanske skupine in soglasje poslanca, da ga pri glasovanju v kolegiju
               ali v matičnem delovnem telesu zastopa drug poslanec ali predsednik poslanske
               skupine, je lahko le stvar internega dogovora v poslanski skupini. Ne more pa biti
               zaukazano kot pogoj za opravljanje poslanske funkcije. Če po 88. členu ustave
               posamezen poslanec lahko predlaga celo zakone, mu moramo s poslovnikom omogočiti, da
               lahko predlaga menda tudi amandmaje in jih zagovarja pred drugimi poslanci. Če ne bi
               bilo temu tako, bi lahko sprejeli poslovnik z enim samim členom, s katerim bi
               določili, da v državnem zboru sme vlagati amandmaje in govoriti le tisti poslanec in
               le toliko časa, kolikor mu dovoli vladajoča večina. Tak poslovnik bi zagotovil še
               hitrejši način sprejemanja zakonov. Zakaj ga torej ne sprejmete? Če ne čutite
               potrebe, da s poslovnikom tudi posameznemu poslancu zagotovimo možnost opravljanja
               poslanske funkcije, tiste funkcije, ki mu jo daje ustava.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospod Pukšič. Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa, predsedujoča. Danes govoriti o najpomembnejšem aktu v tretjem branju, o
               spremembi poslovnika državnega zbora, je, bom rekel, eno od bolj odgovornih dejanj
               ali pa mogoče eno od najbolj odgovornih, ki jih opravljamo v tem mandatu, vsaj do
               sedaj. Zato se mi zdi toliko bolj pomembno, da bi pri tem branju, pri tretjem branju
               poslovnika upoštevali tudi 82. člen slovenske ustave, ki pravi, da poslanci so
               predstavniki vsega ljudstva in niso vezani na kakršnakoli navodila. Predvsem v tistem
               delu, kjer govori, da so ali da smo poslanci predstavniki vsega ljudstva, to pomeni,
               da je treba upoštevati pri spremembi poslovnika in pri sprejemanju poslovnika
               poslance, ki so predstavniki vsega ljudstva. To pomeni tudi poslance opozicije.</p>
               <p>Kakorkoli že, boljšega načina demokracije, kot je parlamentarna demokracija, seveda
               še svet ni pogruntal. Pa tudi to je res, da je v parlamentarni demokraciji pač večina
               to, da je ena polovica plus en glas. Vendar postavlja se vprašanje, ali je tudi
               takšna večina vedno najboljša. Zgodi se lahko velikokrat v praksi, da je danes
               sprejeta odločitev z večino, polovica + en glas, danes ena od zveličavnih, v
               naslednjem trenutku pa lahko postane takšna odločitev celo nič vredna.</p>
               <p>Seveda to moje razmišljanje je vezano na tisti del sprejemanja in spreminjanja
               poslovnika, ki govori o pristojnostih kolegija in ki govori o tem, da bo kolegij
               delal za zaprtimi vrati. Zato je potrebno toliko bolj o tem danes razmisliti in ne
               napraviti nekega akta, ki pojutrišnjem ne bo imel nobene teže. Pomembno je, da bi
               pristopili k poslovniku tako, kot da bi ga hoteli narediti za situacijo, ne glede na
               to, na kateri strani si. Ali v koaliciji ali v opoziciji. To bi bil potem dober
               poslovnik. Če bi se poslovnika lotili strokovno, ne pa politično. Če se bi poslovnika
               lotili tako, da bi imela stroka glavni pomen, ne pa trenutna situacija, kako nekomu v
               tem danem trenutku odgovarja.</p>
               <p>Bilo je pravzaprav s strani nekaterih izrečeno veliko lepih besed in o namenu s
               strani koalicijskih poslancev, ampak seveda te izrečene besede so se ali pa so se že
               prej podrle v predlogih amandmajev, ki so vloženi, predvsem na ta del poslovnika, ki
               govori o pooblastilih kolegija državnega zbora, in seveda tisti, ki govori o
               zaprtosti sej državnega zbora.</p>
               <p>Na koncu se bo dogodilo to, da bodo odločitve sprejemali eden oziroma dva ali trije,
               interpretirano v javnosti pa bo, tako se je odločil državni zbor. Tudi sedaj
               velikokrat so interpretacije, državni zbor je tako odločil. Ja, velikokrat državni
               zbor odloči tako, ampak odloči koalicija. To se niti ne poudari, kar je pa pomembno.
               Da pa Slovenke in Slovenci vedo, je to seveda nujno potrebno, da so zadeve odprte.
               Celo več, osebno bi se zavzel za to, da je spremljanje dela državnega zbora in če bo
               sprememba poslovnika tudi v tej smeri, s čimer se sam osebno strinjam, da bo več
               vsebinske razprave na delovnih telesih, tudi spremljanje dela delovnih teles in
               državnega zbora predvajano preko nacionalne televizije. Seveda, tisti, ki želi
               glasbo, pač ne bo gledal tega programa. Tisti, ki želi, pa bo imel to možnost.</p>
               <p>Sprejemanje nekaterih odločitev v državnem zboru, ki jih sprejema koalicija brez
               opozicije, pa so kakorkoli spoštovane kolegice in kolegi pogledate, škodljive, so, če
               hočete, tragokomične in na koncu, če hočete, predvsem žaljive. Žaljive za tisti del
               slovenskega naroda, ki je izvolil poslance, ki so v tem trenutku v opoziciji.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pukšič, se opravičujem. Ravno tako kot gospoda Kelemino vas moram opozoriti,
               da zahajate v svojih razpravah na popolnoma druga področja. Če dovolite oceno, gospod
               Cukjati je imel vzorčen primer, kako se v tretji obravnavi opredeli do zakona. Hvala
               lepa. Vljudno vas prosim, da se držite zakona v tretji obravnavi. Hvala lepa.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa. Gospa predsedujoča! Točno na to opozarjam, česar se pravzaprav najbolj
               bojim, kar se bo zgodilo po sprejetju tega poslovnika. Nekoč so imeli, so imeli, ker
               mene še, hvala bogu, takrat ni bilo na svetu, politkomisarje. V času, ko je delovala
               Ozna in tako dalje. Po sprejetju tega poslovnika se pravzaprav lahko zadeva ponovi s
               tako imenovanimi politkomisarji. Pravzaprav je sprejetje takšnega poslovnika po eni
               stran, kolegice in kolegi, ugotovitev, da ko so volitve končane, da profesionalno
               delo poslancev ni potrebno, da poslancev državnega zbora pravzaprav ne rabimo. Če
               bodo vse odločitve, tako kot je zapisano pri 23. členu amandmajev k predlogu
               poslovnika državnega zbora, da bo o predlogu za sprejem zakona po nujnem postopku,
               razen kadar bo predsednik vlade vezal vprašanje zaupnice na sprejem, odločal kolegij
               državnega zbora. In če je tako, da bo o tem odločal kolegij, tako kot piše v 100.
               členu, da bodo seje kolegija zaprte za javnost, gospa podpredsednica, o tem sem
               govoril. O tem vsebina govori. Česeveda mislite, kaj bo doprineslo k temu, da bom v
               svojem razmišljanju bral člene in navezoval, lahko, če želite. Nimam s tem nobenih
               problemov. Hotel sem pa seveda vsebinsko povedati, tudi na nekih konkretnih primerih,
               ko takšne odločitve tej državi, topa so državljanke in državljani Republike
               Slovenije, niso prinesle nobenih dobrih zaključkov ali nič dobrega z nekaterimi
               odločitvami, ki so se zgodile prav v tem državnem zboru. Tudi nekaj v prejšnjem
               mandatu in, seveda, nekatere že tudi v tem mandatu.</p>
               <p>Ko se je slovenski narod vprašalo<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pukšič, vsebina sprejetih odločitev ali postopek, po katerem se odločitve
               sprejemajo, na to sem vas želela opozoriti. Govorimo o postopku za sprejem odločitev
               v tem državnem zboru, vi pa razpravljate o kvaliteti odločitev, v tem pa je razlika.
               Resnično vas prosim, da se držite okvirov. Hvala lepa. Izvolite, naj dokonča gospod
               Pukšič, potem pa proceduralni predlog. Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa, gospa predsedujoča. Na strani 65 poslovnika državnega zbora Republike
               Slovenije z razlagami v 196. členu piše, za enkrat ta še velja, da v tretji obravnavi
               razpravlja državni zbor o zakonskem predlogu kot celoti. O tem govorim in utemeljujem
               kot razpravo o zakonskem predlogu v celoti, kako slab je ta zakonski predlog oziroma
               predlog spremembe poslovnika v celoti. Samo o tem govorim, gospa predsedujoča.
               Pravico do teh argumentov, upam, da imam. Prosil vas bi, če me ne bi več motila pri
               mojem delu, ker priznam, da me dekoncentirate.</p>
               <p>Spoštovane kolegice! Govoril sem o tem, da je pomembno in potrebno - mislim, da je
               nekdo pred mano že ponudil možnost poslancev vladajoče koalicije, da o spremembah v
               tretjem branju, o spremembah poslovnika, da se točka prekine, da se ponovno usedejo
               skupaj in dogovorijo tisto, kar bi bilo sprejemljivo za poslance državnega zbora,
               tako trenutno koalicijskih in opozicijskih poslancev, to, kar bi bilo v interesu vseh
               poslancev državnega zbora, to, kar bi bilo v interesu državljank in državljanov, da
               bi resnično lahko sprejemali kvalitetne odločitve v državnem zboru, da bi jih lahko
               sprejemali po sodobnem poslovniku, ne pa po poslovniku, kjer posameznika, posameznega
               poslanca se individualnost popolnoma izključuje in vodi v smeri tega, da bo nekdo iz
               poslanske skupine odločal o vseh poslancih tiste poslanske skupine. To ni
               sprejemljivo. To tudi ni v skladu z ustavo, ni v skladu z 82. členom. Tako sprejeti
               členi poslovnika bi bili v neskladju z 82. členom slovenske ustave.</p>
               <p>Takšne odločitve, ki so bile potem spremenjene - spremenjene so bile torej takšne
               odločitve, pri katerih niso sodelovale vse poslanske skupine ali večji del poslanskih
               skupin, ali takšne odločitve, v katerih ne sodelujejo poslanske skupine, ki so dobile
               na državnozborskih volitvah kot druga največ glasov, so seveda potem bile velikokrat
               zavrnjene s strani slovenskega naroda, tudi s strani tistih, ki so izvolili tiste
               poslance, ki so v tej vladajoči koaliciji. Spomnimo se prejšnjega mandata, ko je bila
               tako vsiljena odločitev v zvezi s TET 3 in so slovenski državljani in državljanke
               takšno odločitev zavrnili. Če se spomnimo sprejetega zakona o umetnem
               oplojevanju<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pukšič, se opravičujem! Drugič vas opominjam, ali razpravljate o kvaliteti
               odločitev ali o načinu, kako se bo odločalo po poslovniku. Drugič vas opominjam,
               tretjič vam bom, po poslovniku, vzela besedo. Hvala lepa.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Predsedujoča, vsekakor boste to možnost imeli, jaz bom pa imel, seveda, še ostale
               možnosti, ki mi ostanejo. Še enkrat vam povem, da razpravljam v skladu s 196. členom
               veljavnega poslovnika. Zaenkrat še velja, in prosim vas, če ga spoštujete in mi
               dovolite, da svojo razpravo in argumente, zakaj je ta poslovnik slab, pripeljem do
               konca.</p>
               <p>Nesprejemljivo je, če imamo v mislih 100. člen, ki govori, da bodo seje kolegija
               državnega zbora zaprte, da bi o predlogu, da se opravi predhodna obravnava zakona,
               odločal kolegij državnega zbora. Na zaprti seji imata poslanca liberalne demokracije
               in združene liste 45 glasov, to pomeni, dva bosta odločila o tem, ali bo prva
               razprava, prvo branje ali prva razprava o zakonu se opravila v državnem zboru. To ni
               demokratično, to ni v skladu s slovensko ustavo in ni v skladu z 82. členom.</p>
               <p>Nesprejemljivo je, da bosta v tem trenutku dva poslanca odločala tudi o času
               trajanja seje državnega zbora in o času obravnavanja posameznih točk dnevnega reda
               ter o določitvi časa trajanja razprav poslancev in drugih udeležencev seje oziroma
               poslanskih skupin.</p>
               <p>Ne samo, da se ne upošteva opozicija, ne upoštevajo se tudi ostali koalicijski
               partnerji. Sicer pa je to problem koalicijskih partnerjev, pa vendarle ne upoštevajo
               se poslanci in ne upošteva se posameznik. Velikokrat se je dogodilo, da so poslanci
               odločali drugače, kot pa je bila volja nekaterih vodij ali poslanskih skupin ali
               strank. In še nikoli se ni izkazalo, da je bilo to narobe. V tem primeru bosta
               odločala o tem dva. Kje? Na zaprti seji. Javnosti, v sobi 117, bo pa predstavljeno,
               tako se je odločil kolegij državnega zbora.</p>
               <p>Takšne odločitve so nesprejemljive. To so politkomisarji današnjega časa. In to ni
               sprejemljivo za to državo, za te državljanke in seveda za izvoljene predstavnike teh
               državljanov in državljank. Odločitev o številu mest v delovnih telesih, ki pripadajo
               posamezni poslanski skupini, ter o tem, kateri poslanski skupini pripada mesto
               predsednika ali podpredsednika posameznega delovnega telesa, bi se naj odločalo na
               kolegiju državnega zbora, na zaprti seji. To ni sprejemljivo. Število delovnih mest
               pripada toliko, koliko je posamezna politična stranka pridobila na volitvah. Vodenje
               delovnih teles, procentualno, kot je pridobila na volitvah.</p>
               <p>Sicer običajno poslanci vladajoče koalicije tega ne upoštevajo in dobi opozicija
               nekoliko manj, a vendarle se to odvija pred javnostjo, pred slovensko javnostjo, ki
               je seveda izvolila poslanke in poslance, in se ve, kdo za kakšno odločitvijo stoji.</p>
               <p>Kolegice in kolegi, na drugi strani iz pregleda amandmajev je po mojem nemogoče in
               nesprejemljivo, da se sprejme drugi odstavek, ko govori: <q>"Če kolegij ne doseže
               dogovora o zadevah iz prejšnjega odstavka, lahko vsaka poslanska skupina zahteva, da
               kolegij o tem odloča. Odločitev kolegija je sprejeta, če določen predlog podpirajo
               vodje poslanskih skupin skupno z večjim številom članov od tistih, ki mu
               nasprotujejo."</q></p>
               <p>To so vsebinski razlogi, zakaj takšne odločitve ne morejo biti sprejete v tem
               poslovniku. To so vsebinski razlogi, zakaj bi se tudi sam zavzel, da bi ponovno
               komisija, ki je pripravljala poslovnik, vendarle vsebinsko se pogovorila o teh
               določenih interpretiranih nesprejemljivostih za delo v državnem zboru in uskladila
               ter na ta način pripravila poslovnik, ki bi bil sprejemljiv za poslance državnega
               zbora, za njihovo lažje in kvalitetnejše delo. Kolegij predsednika državnega zbora
               lahko določi čas trajanja posamezne točke dnevnega reda, čas razprav poslancev,
               poslanskih skupin in drugih udeležencev seje. To so, in to v luči, da bo kolegij
               zaprt za javnost, nesprejemljive zadeve. S sprejetjem takšnega poslovnika ne bomo
               dosegli cilja, ki smo si ga zastavili, ki je bil na začetku postavljen. Omejevanje
               razprav, ki jih bo omejeval kolegij poslankam in poslancem, ne bo prispevalo h
               kvaliteti, sožitju, sprejemanju dobre zakonodaje za državljanke in državljane, ampak
               bo seveda trenutno prinašalo,če hočete v nadaljevanju slabega vodenja državnega zbora
               vse, kar sem sam tu čez ta dva mandata in seveda vodenju državnega zbora pod taktirko
               vlade oziroma ene podaljšane roke s strani vlade, tu se pa sprejemajo odločitve, tako
               kot jih pač nekdo nekje diktira.</p>
               <p>Vsi ti navedeni argumenti niso dovolj, da bi ponovno razmislili o tem, kaj je dobro
               in kaj ni dobro. Seveda moje podpore takšen poslovnik ne bo imel.</p>
               <p>Poglejte, čisto vsebinsko. V 2. členu besedila predloga poslovnika piše: <q>"Vprašanja
               dela državnega zbora, ki niso urejena s tem poslovnikom, se lahko uredijo z odlokom
               ali z drugim aktom državnega zbora v skladu s tem poslovnikom."</q> V amandmajih k 285.
               členu, kjer piše: <q>"Akt o notranji organizaciji in sistematizaciji delovnih mest v
               državnem zboru se sprejme v dveh mesecih po uveljavitvi tega poslovnika,"</q> je napisan
               amandma, ki govori, da bo pravilnik o izvajanju mednarodne dejavnosti državnega zbora
               sprejel kolegij predsednika državnega zbora ali pa predsednik državnega zbora. Lahko
               bi dali še kakšen <q>"ali"</q>, ne vem, kdo zunaj.</p>
               <p>Kakšen pravilnik? V 2. členu tega poslovnika ni nikjer zapisanega nobenega
               pravilnika, ampak piše, da se lahko uredijo z odlokom ali z drugim aktom. Ne govori v
               celotnem poslovniku o nobenem pravilniku. Kaj je to pravzaprav pravilnik? Če ga sam
               poslovnik ne predvideva, potem po mojem tudi ne more biti ne v amandmaju sprejemanja
               notranje organiziranosti in sistematizacije delovnih mest je smiselno, da se naredi
               tako, kot piše v 2. členu. To je z odlokom. Odloka pa ne sprejema ne kolegij in ne
               predsednik državnega zbora, ampak odlok o izvajanju mednarodne dejavnosti državnega
               zbora, ker tega ne izvaja samo posamezno telo<gap n="..."/></p>
               <p>Saj vas ne moti, ne? Saj vem, da ne. Tudi pogojev za delo ne boste omogočili. V
               redu, tudi to ni potrebno. Hvala lepa, gospa podpredsednica, hvala za opozorilo. Se
               vam zahvaljujem.</p>
               <p>Izvajanje mednarodne dejavnosti državnega zbora ni vezano na en posamični odbor ali
               delovno telo. Izvajanje mednarodne dejavnosti je vezano na več ali verjetno na vsa
               delovna telesa.</p>
               <p>Bom pa jaz počakal.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pukšič, prosim, da nadaljujete. Bistveno več je običajno govorjenja v tej
               parlamentarni sobi, kot ga je ta trenutek in mislim, da imate prav krasne pogoje za
               vašo razpravo. Prosim, da nadaljujete.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Vsekakor, hvala lepa. Opozicijski poslanci, ko klepetate in motite pozicijo, je
               narobe, če pa seveda s strani pozicije to delajo, pa ni narobe in opozicijski smo že
               tako ali tako lahko zadovoljni, da smo sploh v dvorani. Po novem poslovniku tudi to
               ne bo potrebno, ker bodo politkomisarji OZNE svoje opravili.</p>
               <p>Zato je seveda nesprejemljivo, da bi bil pravilnik o mednarodni dejavnosti, ampak
               menim, da je nujno, da je odlok o mednarodni dejavnosti. To je pa tisto, česar ne
               more sprejemati ne kolegij ne predsednik, ampak državni zbor, in še manj predsednik
               oziroma kolegij na zaprti seji. <stage>/Tišina./</stage></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pukšič, prosim, da nadaljujete z razpravo.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa, gospa podpredsednica. <stage>/Tišina./</stage> Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Barovič, izvolite.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa. V skladu s 196. členom poslovnika bom govoril o razlogu, ki je pripeljal
               do oblikovanja novega poslovnika.</p>
               <p>Razlog je bil racionalizacija dela. Vendar ugotavljam, da cilj, ki ga ta razlog
               prinaša z novim poslovnikom, ni bil dosežen. Ekonomska razlaga racionalizacije dela
               zahteva dosego treh ciljev: maksimalne produktivnosti, ekonomičnosti in pa
               rentabilnosti. Ob tem poudarjam, da imejmo v vidu, da so naše orodje besede, s
               katerimi skušam, verjamem, da vsi skušamo, pošteno oblikovati nek izdelek; ta izdelek
               je vsebina zakonov. Mi s tem poslovnikom dosegamo en cilj - maksimalno produktivnost.
               Z odvzemom ali pa krnitvijo govora, torej uporabe našega orodja, bomo na eni seji
               vsekakor namesto 30 sprejeli ali pa obdelali 60 zakonov. Pridemo do drugega cilja -
               ekonomičnost. Ne, postajamo neekonomični, zato ker bodo ti prvi sprejeti tako slabi,
               da jih bomo morali potem popravljati, obnavljati, iskati novele in tako naprej. Vse
               skupaj pa vodi k nerentabilnosti, kajti ves denar, ki bo in ki je vložen v ta državni
               zbor, ne samo v naše plače, temveč v celo hišo in v vse strokovne ljudi, bo seveda
               zgrešen. Nobena rentabilnost ni, če bomo popravljali in se sukali okoli enih in istih
               zakonov.</p>
               <p>Rezultat dela parlamenta naj bi bil pravočasno sprejemanje vseh potrebnih
               kvalitetnih zakonov. Do tu se strinjamo. Vračam se na debato malo prej, mogoče me
               niste razumeli, zato bom z enim stavkom ponovil - kvaliteta pri nas pač pomeni več
               uporabe našega orodja, besed, ker je osnovni izdelek ponavadi - mislim, da mi lahko
               potrdite - slab. Veliko zakonov z vlade pride slabo pripravljenih, ker se vedno mudi.
               Zato je naše orodje toliko bolj potrebno in toliko bolj v uporabi, da tisti izdelek,
               zakon, le dokončno oblikujemo, da bo dostojen in primeren. Gospod Potrč je lepo
               povedal malo prej, da moramo bolj delati preko dogovorov. Se strinjam. Preko
               dogovorov, ne pa s tem, da po novem poslovniku pristojnosti, nekatere pristojnosti
               ali pa nekatere pravice dajemo kolegiju. Kolegij je posvetovalno telo, vsekakor,
               pomembno pri organizaciji in koordinaciji dela, vendar nobenih odločitev, ki segajo
               na področje pristojnosti poslancev, kolegij pač ne more odvzemati poslancem insi jih
               prilašščati.</p>
               <p>Slišali smo, da je zelo pomembna vloga delovnih teles. Ja, dokaz je racionalizacija
               dela. To moram povedati, da občudujem spoštovanega poslanskega kolego gospoda
               Lavrinca, to je odbor za notranjo politiko, kjer je prišlo do racionalizacije dela in
               je v ta odbor nenadoma padlo vse tisto, kar se je delalo v prejšnjem obdobju, mislim,
               da v dveh ali pa treh odborih. Vsi, ki smo člani tega odbora, vemo, kakšni so
               rezultati našega dela na tem odboru. Da se sestajamo po dvakrat ali trikrat samo za
               to, da se dogovorimo, kdaj se bomo naslednjič sestali, ker en drugega ne lovimo več.</p>
               <p>Kar pa se tiče tretjega branja, tretje obravnave in pa, že spet bom rekel,
               določenega omejevanja besedi. Jaz se strinjam, da je bistvo vsega, torej druga
               proizvodnja, najpomembnejša faza delovno telo, vendar vsi ne sodelujemo v vseh
               delovnih telesih. Dela, priznajmo, imamo vsi toliko, da niti med sabo s poslanskimi
               kolegi, ki delajo v drugih delovnih telesih, nimamo možnosti in časa, se pogovarjati
               ali se dogovarjati in svoja mnenja, moja, recimo, na zunanjepolitičnem, kjer nisem
               član, včasih imam, včasih pa nimam možnost povedati poslanskemu kolegu Zmagu
               Jelinčiču, ki je tam član, zato sem imel po zdajšnjem poslovniku še vedno pravico in
               možnost v tretji obravnavi, v tretji fazi govoriti in vlagati amandmaje, ker sem
               mogoče tudi ali zamudil kdaj z gospodom Jelinčičem se koordinirati ali pa pač ni bilo
               druge možnosti. Te zdaj, govorim o predlogu, ne govorim o amandmajih, nimamo. Ena
               petina, govori 138. člen, poslancevlahko vloži amandma v tretji fazi. To je 18. Ne
               vem, mogoče sta to celo mogoče dve poslanski skupini v tem parlamentu. Seveda lahko
               poslanska skupina, če ima 18, to piše člen naprej. Čeprav vem, da smo v drugem branju
               vsi skupaj ali pa veliko govorili o tem in sem razumel, da smo takrat našli soglasje,
               ko smo drugič govorili o poslovniku, da bomo ta člen spremenili že zdajle, v predlogu
               za sprejem v tretjem branju. Očitno do tega ni prišlo.</p>
               <p>Še enkrat poudarjam, da so naše orodje besede in da smo vsi skupaj člani državnega
               zbora, parlamenta, ki je najvišji organ oblasti. Najvišji organ oblasti. Jaz mislim,
               da se z najvišjim organom oblasti in z odločitvami, ki jih sluti milijon 900 in še
               nekaj Slovencev, vsekakor v tem smislu ne gre igrati. Torej jaz sem prepričan, končal
               bom, da cilj racionalizacije dela po ekonomski kategoriji, ki je bil razlog za
               oblikovanje poslovnika, tudi po določilih, po členih v pripravi zdajle za tretje
               branje, ni dosežen. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Barovič, na pregledu stran 14, če si pogledate amandma, tam je
               rešitev na vaše vprašanje. Besedo ima gospod Mamić. Izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Proceduralno.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Gospa podpredsednica, jaz bi prosil, da večkrat kontrolirate prisotnost med
               razpravo, predvsem pa zdaj bi prosil, da kontrolirate sklepčnost.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Med razpravo ni potrebno, da je zbor sklepčen. Takšna je tudi razlaga poslovnika
               pred odločanjem. Ob odločanju pa vedno ugotovimo potrebno večino. Gospod Mamić,
               izvolite.</p>
            </sp>
            <sp who="SDZ3:MamićIvan">

               <speaker>IVAN MAMIĆ:</speaker>

               <p>Hvala lepa. Pozdravljam vse, ki smo še ostali tu. Se že malo tresem, ker se bojim,
               da ne bom vsega povedal, da mi ne bo čas dopuščal. Na srečo je še danes možno, torej
               če bomo sprejeli vse te amandmaje, da bo potem zadnja priložnost. Upam, da ne bo temu
               tako. Zanašam se na razumevanje državnega zbora.</p>
               <p>Namreč, vsi predlogi, amandmaji, ki jih vlada predlaga ali podpira, zgleda da morajo
               biti sprejeti. Praksa je taka, zato sem to tudi omenil, ker dejansko se to tako
               dogaja pri vsaki zadevi. Poslanci se moramo zavedati pomena parlamentarne demokracije
               in vloge poslancev pri zagotavljanju ravnotežja med posameznimi vejami oblasti. S
               predladanimi spremembami poslovnika se bo to ravnotežje med posameznimi vejami
               oblasti porušilo, kar bo še dodatno prizadelo demokratične procese v slovenski
               družbi. Tisto, kar sem že omenil prej. Kot vedno bistvo problemov ni v zakonih, ampak
               v subjektih, torej v nas samih, ki izvajajo zakone. Isto stanje je pri zakonodajnem
               postopku. Največ zapletov v predložitev in napak nastaja v državnem zboru ravno
               zaradi slabo pripravljenih gradiv in predlogov zakonov s strani vlade. Pa tudi vse
               odločitve v zakonodajnem postopku so odvisne od glasov poslancev vladajoče koalicije.
               Opozicijski poslanci lahko zgolj in samo opozarjamo na nepravilnosti. Sicer pa gre
               vladajoča koalicija čez opozicijo kot valjar, kar je že danes omenjeno kot termin. Z
               novim poslovnikom boste še bolj uzakonili to premoč. Seveda, če bodo amandmaji, ki
               jih je vlada podpira, sprejeti.</p>
               <p>Jaz govorim iz svojih enajstemesečnih izkušenj. Razprave so bile ves čas na izjemno
               visokem nivoju. Poslanci iz opozicije smo vedno podpirali pametne in koristne
               rešitve. Smo tudi odločno nasprotovali krivičnim zakonom in amandmajem. Nemalokrat se
               je zgodilo, da so rezultati glasovanja bili, če jih je predlagala vladajoča
               koalicija, 47-0, 53-0, 42-0 - to so dejstva; če jih je pa predlagala opozicija, je
               bilo 18-43, 20-37 itn. To je naša legitimna pravica. Z novim poslovnikom se nam
               pravica, da nasprotujemo krivičnim rešitvam, omejuje ali celo odvzema. Žal, to so
               dejstva. To ni dobro. To ni dobro za celotno slovensko družbo in tudi ne za vladajočo
               koalicijo, navsezadnje.</p>
               <p>Opozicijski poslanci smo kot obrambni mehanizem, ki reagira na bolezenske odločitve
               in politike vladajoče koalicije. Če boste bistveno oslabili ta imunski sistem v
               parlamentu, lahko pričakujete, da boste prej ali slej tudi vi sami zboleli za kakšno
               zelo hudo boleznijo. Kot vedno pa bodo morali stroške za zdravljenje plačati
               slovenski davkoplačevalci in ne tisti, ki mu omejujete pravico do kritičnega
               mišljenja v parlamentu. Kakšen zdravnik mi lahko da kritiko oziroma repliko.</p>
               <p>Hkrati je po mojih informacijah tudi simulacija zakonodajnega postopka, ki so ga
               poslanci velike vladajoče koalicije že izvedli, da ima predlagani poslovnik ogromno
               pasti in napak. Če smo pozorno poslušali razprave dosedanjih govornikov, smo se lahko
               v to prepričali, da ne bi jaz sedaj ponavljal stvari, ker smo jih že slišali, mogoče
               celo večkrat.</p>
               <p>Nekateri že odkrito govorijo, da bo potrebno predlagani poslovnik pred kratkim zopet
               spremeniti in dopolniti. To je absurd. To je, za božjo voljo, ne si tega privoščiti.
               Izgleda, da si bomo. Že pred sprejetjem poslovnika se zavedamo, da ga bomo morali
               novelirati, ker je slab. Hkrati se ponavlja v vladni koaliciji, da se bo s tem
               poslovnikom racionaliziralo delo v parlamentu in da bodo na podlagi tega prihajali iz
               državnega zbora boljši zakoni. To bi mu bil namen sicer. Kako bo mogel državni zbor
               producirati boljše zakone, če se na njih naslanja državni zbor in vlada, ker je tako
               defekten?</p>
               <p>Hkrati pa naj še enkrat poudarim. Opozicija ni odgovorna za slabe zakone in za
               zaplete v zakonodajnem postopku. Skoraj vsi zapleti, napake nastanejo zaradi slabo
               pripravljenih zakonskih predlogov in gradiv ter neusklajenosti med poslanci vladajoče
               koalicije. To so dejstva. Pozicija je v sedanjem sklicu državnega zbora tako
               maloštevilna, da ne more preprečiti teh stvari. Opozicijski poslanci lahko le
               opozarjamo o nepravilnostih. Zaradi tega je bolj pametno, da najprej pometate pred
               svojim pragom, gospoda iz vladne koalicije - to je po ministrstvih in vladi in pri
               svojih poslanskih skupinah, šele nato pa se spravite na opozicijo. Razmislite, ali je
               pametno, da nam vzamete to pravico. Rad bi še eno stvar poudaril, kaj je moč te
               opozicije, kar se je pokazalo tudi danes. Ko je gospod Kelemina govoril, gospa
               podpredsednica, ste ga onemogočali, ovirali. Istočasno je stranka LDS imela poslansko
               skupino, tam v krogu, in tega sploh niste videli oziroma niste hoteli videti. Tudi
               gospoda Pukšiča ste toliko iritirali, da je prenehal govoriti. Ne vem, ali je imel še
               veliko za povedati ali ne, samo to so dejstva, ki smo jim vsi priče. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala vam. Zadnji, ki je priglašen za neomejeno razpravo, je gospod Jerovšek.
               Izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospa podpredsednica. Spoštovane kolegice in kolegi! Ko smo v prejšnjem
               mandatu bili soočeni o vsebinsko enakem predlogu poslovnika, z enakim ozadjem in z
               enakimi nameni, je bilo predstavljeno, da je intenca predloga predlagateljev v tem,
               da bi dosegli več reda in demokracije. Ko je opozicija opozorila, da je s točno istim
               stavkom uvedel vojno stanje in ukinil delček demokracije na Poljskem general
               Jaruzelsky, v tokratnem mandatu ni pod isto sintagmo predstavljen ta predlog
               poslovnika. Kljub temu pa se za spremenjeno fasado skriva enaka, ista vsebina.</p>
               <p>Moram reči, da sem razočaran, da pri pripravi poslovnika, za katerega ne trdim, da
               je dovolj dober, efektiven in da omogoča na vseh področjih efektivno delo, ni prišlo
               do spoznanja v vladajočih vrstah, vrstah pozicije, da bi bilo treba pristopiti k
               spremembi poslovnika konsenzualno. Se pravi, da bi sprejeli tiste kričeče stvari, ki
               ven štrlijo, ki pa s stopnjo demokracije pri nas niso tako usodno povezane. Se pravi,
               da bi postopkovne stvari spremenili in bi omogočili na nekaterih področjih res mogoče
               bolj uspešno delo. Vendar pa trdim, da pa dani poslovnik kljub vsemu ni tako slab, da
               bi morali prihajati s tem in s to intenco, s katero se prihaja ob sedanji spremembi
               poslovnika.</p>
               <p>Treba je reči, da se je velika politična moč, ki jo pozicija ima v tem trenutku,
               prelevila v črke in člene poslovnika na tistih področjih, ki vežejo usta opoziciji in
               bodo zavezala usta opoziciji. In to je, moram žal ugotoviti, osnovna intenca. Gre pa,
               spoštovane kolegice in kolegi, za razvrednotenje nas vseh. Iz pogovorov v teh dneh
               sem zaznal, da se tudi številni poslanci pozicije zavedajo, da so v ozadju nameni in
               politični lobiji in politične moči, ki želijo odločati v imenu poslancev. Vrednota,
               da je nekdo izvoljen na demokratičnih volitvah, izgleda da ni dovolj močna in
               zavezojoča. Za te lobije, ki so, če tako gledamo, v gospodarstvu in drugod dosegli
               vse, kar so si zastavili. Sedaj je treba še na področju politike, demokracije doseči
               vse, kar so si zastavili. Ohraniti fasado demokracije, vendar vzeti moč odločanja
               poslancem.</p>
               <p>Sprašujem se, koliko resnega pristopa je pri večini poslancev, kajti pričakoval bi,
               da bodo rešitve, ki so tu predlagane in ki so sporne, pozicijski poslanci ali pa
               poslanci iz največje stranke branili z novimi argumenti. Vendar nisem slišal ene
               besede in enega argumenta v prid rešitvam, ki so predlagane. Očitno teh argumentovni.
               In glejte te najbolj sporne rešitve. To, kar sem že omenil, pretirano, daleč
               pretirano omejevanje besede poslancev. Navajanje vzorcev iz držav z več desetletji,
               več stoletji dolgo parlamentarno demokracijo je milo rečeno <q>"ne fer"</q>. Tudi tam se je
               demokracija razvijala, tudi tam današnje rešitve niso bile prisotne takrat, ko je
               bila parlamentarna demokracija še krhka. Tu pa se nekateri zavedajo, da je krhka
               demokracija priložnost za dosego svojih političnih ciljev.</p>
               <p>In rekel sem, gre za poniževanje poslancev. V tem letu smo bili priča poniževanju
               dela Slovencev: da niso dovolj pametni, da nimajo primernih kadrov, da niso poslovno
               sposobni, da ni bilo rečeno skoraj, da niso opravilno sposobni, da bi lahko vodili
               določene funkcije v gospodarstvu. To je bilogovorjeno iz vladnega nivoja. In prav
               isto poniževanje se sedaj vrši za poslance. Gre za dva obraza istega ravnanja. In
               tiho pristajanje, kolegi poslanci, na takšno poniževanje, ni usluga h krepitvi
               demokracije. To je uničevanje demokracije na slovenskih tleh. Druga postavka, ki je
               za mene popolnoma neverjetna. To so pristojnosti in zaprte, pa ne bom rekel, tajne
               seje kolegija državnega zbora. Ko je v prejšnji, drugi obravnavi padel amandma, ki je
               hitel uveljaviti in evalvirati intencijo, se pravi zaprte seje v okviru 23. člena,
               mislim da 23., in z vsemi pristojnostmi, ki jih daje 23. člen, in je to padlo, je ta
               pozicija skozi, mislim, da 100. člen, ki govori o javnosti govora, ponovno uvedla in
               izkoristila nepazljivost poslancev tu v dvorani, ker sem trdnoprepričan da ta člen
               oziroma ta postavka ob takratnem razpoloženju ne bi bila izglasovana. Tudi sam sem
               bil med tistimi, ki se nisem zavedal, da skozi stranska vrata, na zahrbten način je
               bil uveden spet ta člen, ta amandma. Takrat je bilo razpoloženje, da se v parlamentu
               prepreči tako ravnanje. Danes so mogoče ukrivljene hrbtenice ali pa zlomljene,
               skrivljene roke. Ne vem, morda. Vendar, morate priznati, da če v enem zasedanju ta
               člen pade, da ni moralno, da ni politično modro, da ga pripeljete še na istiseji
               skozi zadnja vrata. In glejte, to, kar predvideva amandma na 23. člen vladajoče
               koalicije in seveda zaprto delo kolegija konspirativne seje, to je vračanje prakse
               centralnih komitejev. Mene ne čudi, da je nostalgija in kolcanje po centralnih
               komitejih tudi prisotno. Navzven je izgledalo idealno in nekateri še danes
               prepričujejo, da se tu prepiramo, da je bilo takrat boljše. Morda še komu kdo
               verjame. Ampak praksa centralnih komitejev in njenega vodenja države je privedla do
               tega, da je šla takratna država <q>"zu grund"</q>. In prav to se nam bo zgodilo s
               parlamentarizmom, če bomo sprejeli, da bo glavni odločilni organ v tem parlamentu
               tukajšnji centralni komite. Glejte, ko gledam predlog amandmaja za 23. člen
               poslovnika, se sprašujem, ali je ta predlog prišeliz Haaga. Tam prebiva mož, ki bi ga
               gotovo podpisal ali pa napisal. Seja kolegija je sklepčna, če se jo udeležijo vodje
               poslanskih skupin, katere člani predstavljajo več kot polovico vseh poslancev v
               državnem zboru. Dve stranki bosta krojili usodo, rezaliplatno in navzven oznanjali,
               da je vse v najlepšem redu, da je za državljane poskrbljeno. Neumni državljani tako
               niso v stanju, da bi razumeli, kot niso Štajerci za nekaj drugega primerni.</p>
               <p>Ta člen oziroma ta amandma je ogledalo vsega, celotnega poslovnika. Če boste
               vztrajali na tem in takšnemu omejevanju vloge poslanca, ugleda poslanca, potem ni
               govora, tega se potem ne da podpreti. Ne primerjati mesto in vlogo poslanca v
               zahodnoevropskih parlamentih z dolgo tradicijo, kjer je poslanec spoštovana
               institucija. Pri nas pa je tudi ta predlog na pozicijini intenciji tega, da se
               poslanca čimbolj razvrednoti. To, da parlament nima ugleda, to je spretna politična
               igra, ki jo lansirajo kar naprej protagonisti takšnega ravnanja. Vse, kar se tu
               govori, označijo za slabo. Skupaj bi se morali truditi, da bo parlamentu vrnjeno
               mesto in ugled, ki mu gre. Nismo vsi poslanci na politični tehtnici, smo vsake štiri
               leta na izbiri in to je najbolj pošten in pravilen način. Zaradi te izvolitve vsake
               štiri leta imamo pravico nastopati, beseda parlament prihaja od <q>"parlare"</q> govoriti.
               Ne zapirajte nam ust preko vseh mej in ne govoriti, da je to glavna slabost
               parlamenta, da se nekateri poslanci vključujejo pri več točkah.</p>
               <p>Skušam pri svojem biti resen, se poglabljati v delo parlamenta, sodelovati,
               opozarjati in zaradi tega tudi nimam na mizi učbenikov francoščine in misliti na
               službo v Bruslju, in nimam borznih kotacij, razen če o tem razpravljamo. Ampak,
               seveda, ocenjujete, da je to slabo, če sodelujem pri delu parlamenta. Treba je
               onemogočiti.</p>
               <p>Spoštovane kolegice in kolegi! Verjemite, da ob tem, ob takem razmišljanju mislim
               tudi na vas. Tudi vi boste opozicija. Saj Slovenija ni nekje na luni država, kjer
               generalna pravila ne bi veljala. Res je, da se vam zdi, da je možno oblast v
               neskončnost in večno ohraniti. Vendar v parlamentarnih demokracijah se oblast menja.
               Tudi vi boste opozicija, morda prav kmalu. Morda prav kmalu, glede na to, kaj se
               dogaja v bankah<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek, prosim! Opozarjam vas, počasi zahajate. Prosim, držite se predloga
               poslovnika, ki je pred nami.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Držim se poslovnika. Tudi v banke je zašel, v banke! Bom povedal in imam pravico
               argumentirati svoja stališča.</p>
               <p>Poglejte si kaj o teh bankah. Kakšne nagrade, kakšne milijarde, ki za kmete niso
               zdaj na razpolago, za sušo! Poglejte si v Kotu! Milijarda in pol denarja je šla več
               sedaj v nekaj mesecih, kot je prej bil normalen dohodek! Ampak je minister dejal, da
               za sušo pa za ta zakon pa ni denarja.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek, ponovno se opravičujem. Drugič vas opominjam<gap n="..."/></p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Ni se treba opravičevati, pustite mi po poslovniku govoriti!</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>O poslovniku, ki je v tretji obravnavi. Izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Še stari velja!</p>
               <p>Kup stvari je, ki bodo dejansko povzročile, da boste tudi vi opozicija. Povišan
               davek na dodano vrednost, ki se pripravlja, ob zgodbi o uspehu! Saj ljudje, Slovenci,
               vendarle niso neumni. In, spoštovane kolegice in kolegi, ko boste opozicija, pa če
               boste imeli ta poslovnik, bo prepozno. Bo prepozno. Ostanite samostojni danes.
               Ostanite vredni 82. člena slovenske ustave, da morate biti samostojni, da vam to
               narekuje pravzaprav slovenska ustava.</p>
               <p>In, glejte, ne strinjam se z nekaterimi rešitvami, ki so tu vsebovane. Prej je bilo
               rečeno, in seveda na papirju tudi tako piše, da nimamo več hitrega postopka. Tega
               termina v poslovniku ni. Trdim pa, da bomo imeli super hitri postopek, ekspresni tudi
               mogoče. Namreč, glejte spretno podtaknjeno zadevo, ki je v 137. členu: <q>"Če v drugi
               obravnavi ni bil k dopolnjenemu predlogu zakona sprejet noben amandma, državni zbor
               na isti seji preide na glasovanje o zakonu."</q> Prve obravnave ni, v drugi ni amandmaja,
               vi ste boste dogovorili, nebomo nobenega amandmaja podprli - ni amandmaja, zakon je
               sprejet. Zakaj še sploh tretja obravnava, ko je že sprejeto?! In to je super hitri,
               ekspresni postopek, ki se ga bo zlorabljalo. Prav gotovo se ga bo zlorabljalo.</p>
               <p>Potem intenca v 121. členu: <q>"Na pobudo več poslancev se lahko opravi splošna
               razprava v drugi obravnavi. Po končani splošni razpravi državni zbor sklepa o tem,
               ali je predlog zakona primeren za nadaljnjo obravnavo."</q> To je člen in alinea za
               opozicijske predloge, ki jih je pa tako ali tako strašno težko spraviti sem v državni
               zbor, ker bodo blokirani z razno raznimi blokadami in varovalkami iz tega poslovnika
               že prej.</p>
               <p>Če pa se bo kateri pretolkel, potem bo deset poslancev tu podpisalo, naj se opravi
               splošna razprav na hitrico, presenečeno, dnevni red bomo menjali, to je stara praksa,
               to poznate, to oblavadate. To odlično obvladate. In na brzino brez poročevalcev,
               verjetno, pa vse to, ker boste pač gledali, da se bo to zgodilo takrat, ko
               predlagateljev tu ne bo, boste ugotovili, da ni primerno, postopek zaključen. Hkrati
               pa se govori, da bo večja teža na odboru. Tak zakon sploh na odbor ne bo prišel.
               Bistveno zmanjšanje opozicije. Bistveno zmanjšanje. Dejstvo je, da je danes v
               slovenski državi, parlament ob sedanjem poslovniku, ki ni idealen, ki ni najboljši,
               pa kljub temu pravzaprav edino mesto, kjer opozicija lahko predstavlja svoje poglede
               in svoje predloge. Vemo, vem, da vas strašno motijo, da je tisti minimu, možnosti, ki
               jih sedaj imamo, gledanja pod prste moteč. Ampak, kolegice in kolegiposlanci, ali
               menite, da je treba odpraviti gledanje pod prste. To smo že imeli, pa se ni obneslo.</p>
               <p>Imeli smo delegatski sistem in tu so korenine v tem predlogu in apetiti in kolcanje
               po delegatskem sistemu. Tam je bila delegacija, ki se je nekje zbrala, in potem so v
               Ljubljano poslali tistega, za katerega so vedeli, da ne bo iztegnil jezika. To, kar
               sedaj dajete kolegiju. Tu so rešitve, ki so vredne pokojnega Edija. In zelo
               inovativne rešitve ste poiskali.</p>
               <p>Kolegice in kolegi! Potrebno se je pravočasno zavedati, kje čaka past, kje je
               nastavljena past, kajti v past se bomo ulovili vsi. Nastavljate, nekateri jo
               nastavljajo nam opoziciji, vendar boste stopili na past tudi vi. Tisti, ki ste naivno
               pošteni se zavedajte, da bo vaša vloga bistveno manjša. Do sedaj so vas hoteli
               nekateri zreducirati na nivo številke. Vprašanje, če boste kot številke vedno
               potrebni v bodočem poslovniku.</p>
               <p>Predlagam, kolegice in kolegi poslanci, da pošteno premislimo. Da se na hitrico
               odpoveste tistemu, kar je redukcija stopnje slovenske parlamentarne demokracije. To
               sem prepričan. Če bomo našli tak konsenz, da ohranimo nekaj, kar je pozitivnega, kar
               smo vseskozi podpirali, potem se lahko pogovarjamo naprej. Sicer je treba zavrniti
               celoto. In boljše je zavrniti to celoto in ostati pri starem poslovniku, kot pa iti
               po spolzkem terenu, ki ne vodi naprej. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospa Majda Zupan. Izvolite.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala lepa. Spoštovani! Kolegi so že pred menoj precej in dolgo govorili. Upam, da
               čas ni bil zaman. Sama pa bi se omejila na štiri točke.</p>
               <p>Prvič. Vsi se strinjamo, da je potrebno poslovnik spremeniti v določenih zadevah
               zato, da bi bilo naše delo učinkovitejše in kakovostnejše. Vendar poslovnik ni
               bistveni problem. Je pomemben okvir, znotraj katerega naj bi poslanci opravljali
               svoje delo dobro. Lahko ga imenujemo mala ustava ali pa mali bog in ga postavimo na
               najbolj častno mesto, vendar brez ljudi, brez ustreznih odnosov med ljudmi, med
               poslanci, poslanskih skupinah, v koaliciji, v odnosu med opozicijo in pozicijo se
               veliko ne more spremeniti. Pri tem bi zlasti izpostavila: odnos pozicije do
               opozicije. Če pozicija nastopa z nekako vzvišenostjo in opozicijo zavrača brez
               argumentov, potem se bo opozicija na nek način postavilav bran in nasprotovala v
               večji meri, kot sicer. Razumeti namreč morate, da se tudi opozicijski poslanci
               zavedamo, da smo bili izvoljeni zato, da bi sodelovali pri sprejemanju in odločanju
               dobrih zakonov.</p>
               <p>Drugič. Po novem se daje večja vloga predsedniku državnega zbora in kolegiju, kamor
               se prenaša odločanje, poslance pa se poskuša omejevati časovno in organizacijsko.
               Ključne odločitve naj bi se zgodile v matičnem telesu in velik poudarek daje
               poslovnik prav tem organom. Delo poslancev se bo spremenilo, zato bo potrebno
               spremeniti delo tudi v poslanskih skupinah in prav manjše poslanske skupine bodo
               imele pri tem velike težave, saj imajo veliko premalo strokovnih sodelavcev. Poslanec
               bo moral priti že strokovno pripravljen na matični odbor ali komisijo in ne bo časa,
               da bi izoblikoval mnenje o določeni zadevi šele skozi razpravo. Še več. Poslanci smo
               člani treh ali štirih odborov in komisij. In ker je omejena razprava v državnem
               zboru, ne bomo mogli biti seznanjeni v celoti z vso materijo, ki jo bomo sprejemali
               in o njej odločali. Marsikdaj se namreč ideja o boljši in kvalitetnejši ureditvi
               določenega problema porodi šele po daljši razpravi in izmenjavi mnenj. Tu bodo po
               novem omejitve, bodisi glede razprave ali pri vlaganju amandmajev.</p>
               <p>Tretjič. Problem strokovnih sodelavcev v matičnih delovnih telesih. Že sedaj je to
               velik problem. <q>"Strokovci"</q>, kot jih imenujete v tej hiši, jih je vedno manj, odhajajo
               ali pa so preobremenjeni. Tudi drugi ljudje, ki pomagajo in delajo v ozadju, so
               nezadovoljni, kar se odraža tudi pri kvaliteti dela.</p>
               <p>Četrtič. Kvaliteta odločanja je v največji meri odvisna od predlogov vlade, ki so po
               večini slabo pripravljeni, od koalicijske usklajenosti in tolerantnosti do opozicije,
               od strokovne pripravljenost materialov in vodenja odborov in komisij, pa tudi
               od<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani kolegi, vljudno prosim, da dovolite, da gospa Majda razpravo uspešno
               zaključi. Hvala lepa.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p><gap n="..."/>takšnih primerov, kot je današnji, da nas predsednik državnega zbora vabi na
               izredno sejo, za katero še nimamo materialov, kako naj odločamo, in mislim, da bomo
               odločali o pomembnih stvareh, o velikih številkah. Poslanci nismo pajaci, ki nas
               dobite ali pa snamete kar iz kljukice in odločamo, kot si želite. Nihče me ne bo
               prepričal, da vlada tega problema ni poznala že prej in bi ga lahko že prej
               predstavili.</p>
               <p>Vse to, kar sem omenila, pomeni in smatram, da vse omejitve, ki nam jih bo pozicija
               postavlja v poslovniku, bodo kaj malo pripomogle k izboljšanju, če se ne bodo
               spremenile tudi tiste zadeve, ki niso toliko na očeh, pa so še kako pomembne. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Proceduralni predlog. Želi še kdo razpravljati, drugače bi<gap n="..."/>
               Proceduralni predlog, izvolite gospod.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Gospa predsedujoča. V skladu z drugim odstavkom 72. člena poslovnika v imenu
               poslanske Nove Slovenije zahtevam oziroma predlagam, da kot predsedujoča prekinete
               delo državnega zbora. Kot veste, smo dobili predlog zakona o jamstvu za zavarovalno
               kritje letalskih prevoznikov, ki ga bomo obravnavali na izredni seji. Ker gre za zelo
               pomemben akt, ki bo imel še kako velike posledice za Republiko Slovenijo, je potreben
               čas, da se posvetujemo. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. O proceduralnem predlogu gospoda Drobniča se bo v skladu z 72. členom
               opredelil državni zbor. Gospod Drobnič je predlagal, da sejo prekinemo, da se lahko
               pripravijo na zakon. O tem odloča državni zbor. Kadar tako sklene državni zbor -
               tretji odstavek. O proceduralnem predlogu glasujemo.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Glasovalna naprava mi ne dela.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Ugovarjate izidu glasovanja, ker vam glasovalna naprava ne dela?</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Zahtevam ponovitev glasovanja, ker glasovalna naprava ne dela.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Zdaj, ta trenutek nikomur ne dela, ker ko jaz vključim glasovanje, takrat se lučke
               posvetijo. Ponovili bomo glasovanje. Pa prosim, bodite pozorni, drugače bomo prosili
               tehnično službo, da pregleda vašo glasovalno napravo.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Strinjam se, gospa predsedujoča. Jaz sem opozoril takrat, ko je tekel čas, da mi ne
               dela, da ne dela naprava, v tistem trenutku.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Vljudno vas prosim, če lahko še enkrat kartico izvlečete, jo daste ponovno v režo, pa
               bomo glasovanje ponovili.</p>
               <p>Ponovno glasujemo o proceduralnem predlogu. Glasujemo. Navzočih je 73 poslank in
               poslancev. Za je glasovalo 29, proti 41.</p>
               <p><stage>(Za je glasovalo 29.)</stage> <stage>(Proti 41.)</stage></p>
               <p>Ugotavljam, da proceduralni predlog ni bil sprejet.</p>
               <p>Prosim, gospod Jerovšek, proceduralni predlog? Ponovno, izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, spoštovana gospa podpredsednica. Spoštovane kolegice in kolegi! Po
               pravkar izglasovanem sklepu ugotavljam, da večina v tem državnem zboru meni, da to,
               kar nam je predložila vlada, da bi obravnavali na izredni seji urgentno, ni nujna,
               urgentna stvar. Sam ne želim biti nepripravljen na tej seji. Torej, izgleda, da
               gospodarske zadeve za ta državni zbor niso pomembne, da ni potrebno, da so odločitve
               pretehtane in da lahko odločamo na pamet. Morda je o tem že odločal kak kolegij in že
               sprejel odločitve. Danes smo priče temu, da se že tudi v vašem vodenju uveljavljajo
               pravila iz še nesprejetega poslovnika. Ampak ker očitno ta seja ni urgentno potrebna
               nima velikega pomena za slovensko državo, predlagam, da danes izredne seje ni. Mi ne
               želimo biti nepripravljeni, vi pa se ne želite pripraviti na sejo. Zaradi tega
               predlagam, da je to takrat, ko se bo vam zdelo, da je pomembno, da se dogovorimo, da
               danes te izredne seje ni. O tem glasujemo. Prosim lepo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod Jerovšek. Predstavnik vaše poslanske skupine je bil na kolegiju
               državnega zbora. Ni bilo nikakor vzpostavljeno vprašanje, da bi morebiti obravnava
               poslovnika do 18.00 ure lahko onemogočala delo. Izredna seja pomeni, da lahko traja
               tudi pozno v noč in boste imeli možnost na izredni seji razčistiti vsa vprašanja,
               lahko tudi od člena do člena. Zlorabili pa ste poslovniški institut proceduralnega
               predloga ker to ni bil proceduralni predlog, za katerega bi bil pristojen državni
               zbor.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Seveda. Zahtevam glasovanje, da danes ni izredne seje.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Izredna seja je že razpisana, in sicer po posvetovanju pri predsedniku na kolegiju
               državnega zbora. <stage>(Glasovi iz ozadja.)</stage> Ker je bila zaključena splošna razprava,
               prehajamo na odločanje<gap n="..."/></p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Ne, ne, ni bila še zaključena<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek! Vljudno prosim, da ne motite obravnave poslovnika v tretji
               obravnavi. V splošni razpravi o predlogu zakona poslovnika v tretji obravnavi se je
               javila k besedi le še gospa Majda Zupan, potem je splošna razprava zaključena. Imamo
               pa še cel kup amandmajev v tretjem branju in ste napovedali že tudi razprave k tem
               amandmajem. Prehajamo torej<gap n="..."/> Proceduralni predlog. Gospod Peterle, izvolite.</p>
            </sp>
            <sp who="SDZ3:PeterleAlojz">

               <speaker>ALOJZ PETERLE:</speaker>

               <p>Hvala lepa, gospa podpredsednica za besedo. Spoštovane poslanke in poslanci! Mislim,
               da tole popoldne in večer, ki nas čaka, ni namenjen temu, da se s hudo krvjo
               ukvarjamo na eni ali na drugi strani, ampak glede na to, da prejšnji proceduralni
               predlog ni bil sprejet, predlagam drugačen predlog. Utemeljujem ga pa takole, preden
               ga dokončno formuliram. Jaz sem bil v imenu Nove Slovenije na kolegiju predsednika
               državnega zbora. Tam smo, bi rekel, več kot naklonjeno vzeli na znanje željo vlade,
               ki se je opravičevala za tako naglico in smo rekli: zdaj imamo pa res malce bolj
               izredne razmere, kakor pri večini predlogov, ki pri tem naslovu pridejo v to hišo. In
               ravnajmo čimprej mogoče tako, da bodo naši nacionalni ali gospodarski ali še kateri
               drugi interesi pokriti. Nikakor pa ne bi želeli priti na to relativno zgodnjo sejo ob
               pol osmih zvečer, za kar sem se sam zavzemal, da je to že danes, ne šele jutri, da ne
               bi bili pripravljeni. Zato je bil več kot umesten predlog naše poslanske skupine, da
               si za pripravo na prvi sestanek čas vzamemo. Mi želimo na sejo, ki bo ob šestih, s
               človekom, ki nas predstavlja, priti pripravljeni, ne šele poslušati kaj je treba
               dobiti. Mi zdaj iz Evrope zbiramo podatke, kako so druge vlade reagirale, v kakšnih
               terminih in o kakšnih zneskih so se pogovarjale. Imamo razlike z 1:3 z našo vlado.
               Mene zelo skrbi, ali bomo za 750 milijonov jamstev jamčili za eno leto, ali bomo za
               štiri tedne. Predpostavljam toliko zrelosti, da si bomo kot parlamentarci te države
               vzeli eno uro časa za priprave. Ne gre za mačji kašelj. Zato predlagam, ne takoj, kot
               je predlagal gospod Drobnič, ampak da se ob petih prekine to zasedanje, da imamo
               lahko priliko, da se pripravimo za to. Jaz se drugače odrekam odgovornosti za
               kvaliteto odločanja na to temo, ker ne bomo mogli vplivati na te zadeve. Prosim, da
               se torej prekine seja zbora ob petih, da se pripravimo na sejo odbora. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Proceduralni predlog gospoda Peterleta, da prekinemo zasedanje ob 17.
               uri in da se pripravijo poslanci na sejo odbora, dajem spoštovanemu zboru na
               odločanje. Glasujemo. Navzočih je 68 poslank in poslancev. Za je glasovalo 47, proti
               18.</p>
               <p><stage>(Za je glasovalo 47.)</stage> <stage>(Proti 18.)</stage></p>
               <p>Ugotavljam, da je proceduralni predlog sprejet.</p>
               <p>Tako bomo ob 17. uri prekinili z delom.</p>
               <p>Zdaj pa nadaljujemo in prehajamo na razpravo in odločanje o posameznih amandmajih.
               Ob tem vas želim opozoriti, da bodo na podlagi 94. člena ustave vse vsebinske
               odločitve v zvezi z obravnavo tega predloga poslovnika sprejete, če bosta zanje
               glasovali 2/3 navzočih poslancev. Gospod Bernik, prosim. Proceduralni predlog?</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospa. Ne. Jaz sem se, preden se je gospod Drobnič prijavil k
               proceduralnemu predlogu, prijavil, pa me verjetno niste videla, zato bi prosil, da
               imam možnost, da nekaj besede povem v splošni razpravi.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Jaz se opravičujem, če sem vas spregledala, vendarle obravnava je bila prekinjena,
               smo v fazi odločanja, gospod dr. Bernik, srčno upam, da boste našli ob obravnavi
               amandmajev, ki odpirajo vsa vprašanja, ki vas morebiti težijo, zadosti možnosti za 5
               - minutno razpravo ob vsakem od teh amandmajev. Žal pa je obravnava v tem delu
               zaključena. In še več kot 5 minut ob vsakem amandmaju imate možnost podati besedo.
               Žal vam besede ne morem dati, ker je bila obravnava v tem delu, kot jo vi imenujete
               splošna razprava, že zaključena.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Zelo spoštujem vaše mnenje, gospa predsedujoča, vendar<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>To ni mnenje, to je bila odločitev in je ne morem sreminjati.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Odločitev je pa tudi potrebno narediti na podlagi dejstev. Če vi gledate dol, pa ne
               vidite nekoga, ki se prijavi, potem je to vaš problem, ne moj. Ne bom zahteval, da mi
               daste besedo, ampak si bom dobro zapomnil, kako to gre tukaj v tem parlamentu.
               Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Razpravo bomo vodili na podlagi pregleda vloženih amandmajev z dne<gap n="..."/>
               Proceduralni predlog gospod Pukšič. Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Gospa predsedujoča, lahko seveda pogledamo magnetogram in ugotovili boste, ko je
               gospa končala z razpravo, je bil proceduralni predlog, v tistem trenutku niste,
               niste, in to lahko preverite iz magnetograma, zaključili splošne razprave. Tako kot
               dr. Bernik je še kdo želel razpravo v petih minutah. Glede na to, da ste po treh
               proceduralnih predlogih zaključili splošno razpravo, kar je bilo v nasprotju s
               poslovnikom, ker niste dali možnosti, ali še kdo želi v sklopu petih minut razprave,
               proceduralno predlagam, da državni zbor Republike Slovenije odloči, ali se dr.
               Berniku da razprava za pet minut ali ne. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker mi očitate kršitev poslovnika, bom svojo odločitev dala v prevero
               državnemu zboru. Proceduralni predlog, da splošna obravnava ni bila zaključena, da je
               bila kršena pravica dr. Bernika, da bi razpravljal še v splošnem delu. O tem
               glasujemo. Glasujmo o proceduralnem predlogu, da se dr. Berniku dovoli, da v okviru
               splošne razprave opravi svojo razpravo v okviru dovoljenih pet minut. To pomeni, da
               bomo nadaljevali še s splošno razpravo, če bo ta odločitev sprejeta. O tem glasujemo.
               Navzočih je 64 poslank in poslancev, za je glasovalo 32, proti 29.</p>
               <p><stage>(Za je glasovalo 32.)</stage> <stage>(Proti 29.)</stage></p>
               <p>Ugotavljam, da je na podlagi odločitve državnega zbora še vedno odprta splošna
               razprava, kar pomeni, da s to nadaljujemo.</p>
               <p>Dr. Bernik, izvolite, imate besedo.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Gospa predsedujoča, hvala vam lepa. Nerad se prepiram z damo, pa je bodisi ali je
               poslovnik ali pa kaj drugega.</p>
               <p>Najprej bi popravil napako, ki sem jo storil danes zjutraj, ko sem pozdravil
               predsedujočega oziroma predsednika, nisem pa pozdravil kolegov in kolegic poslank in
               tudi ne predstavnika vlade, mag. Janeza Pogorelca. Torej, pozdravljeni.</p>
               <p>Imam samo nekaj stvari, ki bi jih še rad povedal, in to je naslednje. Po poslušanju
               celotne razprave danes zjutraj in danes popoldne se mi zdi, da bi se resnično vsi od
               nas morali dobro zamisliti, kaj tukaj poteka, ne toliko vsebinsko, ampak formalno, in
               kaj pravzaprav hočemo doseči s tem.</p>
               <p>Poglejte. V slovenski družbi je veliko delitev, vendar poslanci, ki nas je samo 90,
               bi lahko več ali manj se osredotočili na to, kaj resnično hočemo tej naši državi dati
               in tudi ta poslovnik na ta način urediti.</p>
               <p>Veliko je bilo že govora o tem, kaj je za ta poslovnik slabo, za predloge poslovnika
               slabo - ni replike, potem omejitve časa, seje kolegija bodo odločale<gap n="..."/> Vprašanje
               tukaj je, ali poslanci lahko hodimo na te seje kolegija kot opazovalci ali
               poslušalci. Mislim, da bi morali v naši ustavi imeti neko preambolo, ki bi dejansko
               postavila temelje razpravljanju in odločanju v državnem zboru. Kajti te dikcije ni v
               našem poslovniku, medtem ko mnogi drugi poslovniki to imajo in so tudi moralno
               zavezujoči glede poslancev.</p>
               <p>Naj tu še omenim to, da smo lani oziroma letos spomladi začeli govoriti o tem, da bi
               se ustvarila neka strokovna komisija zunanjih svetovalcev, pri kateri bi tudi stranke
               imele lahko svoje pravne zastopnike, in s tem je bila zgrešena velika priložnost, da
               bi se resnično pogovarjali na strokovni ravni, strokovno - politični ravni o našem
               poslovniku. Nenadoma dobimo tole besedilo štirih predlagateljev, ki so vsi štirje v
               kolegiju in pač so verjetno zelo zadovoljni s tem, kar so spravili skupaj. Mi pa
               nismo, in zdi se mi, da bi se morale vse stranke, ki smo zastopane tukaj, pogovoriti
               in razmisliti še enkrat o tem poslovniku, <q>"sine iraet studio"</q> pravzaprav čisto mirno
               in premišljeno. Take debate v našem parlamentu ni bilo in se bojim, da je tudi v
               bodoče ne bo. Hvala lepa, gospa predsedujoča.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Je zdaj moje opažanje pravilno, da nihče več ne želi razpravljati? Gospod
               Jerovšek, vi ste že razpravljali v okviru neomejene splošne razprave. Se opravičujem,
               tu pa je vendarle poslovnik zadosti jasen.</p>
               <p>Zdaj torej prehajamo na razpravo in odločanje o posameznih amandmajih.</p>
               <p>Ob tem vas želim opozoriti, da bodo na podlagi 94. člena ustave vse vsebinske
               odločitve v zvezi z obravnavo tega predloga poslovnika sprejete, če bosta zanje
               glasovali dve tretjini navzočih poslancev.</p>
               <p>Razpravo bomo vodili na podlagi pregleda vloženih amandmajev z dne 26. september
               2001.</p>
               <p>V razpravo dajem dva amandmaja k 12. členu, in sicer pod zaporedno številko 1 je
               amandma poslanske skupine Nove Slovenije in poslanske skupine Socialdemokratske
               stranke Slovenije, ki ga matično delovno telo ne podpira, pod številko 2 pa štirih
               poslanskih skupin pozicije, s podporo matičnega delovnega telesa. Želi kdo
               razpravljati? Gospod Petan, izvolite, potem gospod Sok.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala. Torej jaz bi imel sedaj bolj proceduralno kot to. Na mizo smo dobili tudi
               spremembo. To je kot dopolnilo tega, kar ste vi povedali. Gre za popravek v bistvu
               tega amandmaja. Imamo ga na mizi, ker ga niste najavili. Samo zato sem se oglasil. Če
               ga imate, potem boste takoj videli. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Ta trenutek sem dobila v roke popravek amandmaja k 12. členu. Se pravi, da dajem v
               razpravo amandma pod zaporedno številko 1 skupaj s popravkom. Je tako, gospod Petan?
               Hvala lepa. Gospod Sok, izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala za besedo. Torej, zdi se nam smiselno in logično, da bi predlog dnevnega reda
               prve seje vseboval poleg predlogov za imenovanje predsednika in podpredsednika ter
               mandatno - volilne komisije tudi predlog za imenovanje generalnega sekretarja
               državnega zbora.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani kolegi, spoštovane kolegice! Vljudno prosim za mir v dvorani, da lahko
               gospod Sok predstavi svoje stališče. Izvolite, gospod Sok.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Torej stališče Nove Slovenije je, da da bi bilo smiselno ta predlog podpreti, kakor
               tudi amandma, ki so ga vložile poslanske skupine LDS, Združene liste, potem poslanske
               skupine SLS+SKD in pa DeSUS-a, da se v poslovnik doda novi četrti odstavek, ki se
               glasi, da prvo sejo državnega zbora do izvolitve predsednika vodi najstarejši
               poslanec v državnem zboru. Takšna rešitev je bila tudi do sedaj inzato se nam zdi
               smiselno in logično, da bi takšna odločitev tudi obveljala za naprej, ker so tudi vsi
               drugi evropski parlamenti, ki pač bazirajo na podobnih poslovnikih, urejeni tako, da
               najstarejši poslanec začasno prevzame funkcijo vodenja parlamenta do izvolitve
               organov parlamenta. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Podpiram ta predlog, tudi zaradi tega, ker se na ta način prepreči
               nesprejemljiva dikcija 25. člena, ki predvideva nevezanost mandata generalnega
               sekretarja državnega zbora na mandat poslancev. To je ena od cvetk, ki se je
               vtihotapila v poslovnik in je seveda na liniji vsega tistega, kar sem prej govoril v
               splošni razpravi. Če boste pokazali dobro voljo, da sezavedate nekaterih
               pomanjkljivosti, ki ste jih predlagali, potem mislim, da je to lahko tudi znak dobre
               volje, da bomo posegli v poslovnik, ki ga bo možno tudi na koncu sprejeti. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Moj argument k temu, da se tudi generalni sekretar podvrže
               temu imenovanju ob vsakršnem formiranju novega državnega zbora: Generalni sekretar je
               pravzaprav menedžer, ki vodi ves ta aparat in zato je treba na njegovo funkcijo
               gledati identično.</p>
               <p>To je najtemeljnejši razlog, zakaj smo mi to tudi vložili. Seveda, tudi sam se
               zavzemam za takšno rešitev. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, prehajamo na odločanje, in sicer bomo
               najprej glasovali o amandmaju pod zaporedno številko ena k 12. členu. Glasujemo. O
               popravljenem amandmaju pod zaporedno številko ena. Navzočih je 69 poslank in
               poslancev, za je glasovalo 62, proti 7.</p>
               <p><stage>(Za je glasovalo 62.)</stage> <stage>(Proti 7.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju pod zaporedno številko dve. Glasujemo. Navzočih
               je 72 poslank in poslancev, za je glasovalo 68, proti 4.</p>
               <p><stage>(Za je glasovalo 68.)</stage> <stage>(Proti 4.)</stage></p>
               <p>Ugotavljam, da je amandma pod zaporedno številko dve sprejet.</p>
               <p>Prehajamo na razpravo in odločanje o amandmaju k 23. členu, katerega predlagateljice
               so štiri poslanske skupine pozicije, z opombo, če je sprejet ta amandma, je amandma
               pod zaporedno številko dve tega pregleda brezpredmeten; to pa je amandma dveh
               poslanskih skupin, Nove Slovenije in Socialdemokratske stranke Slovenije. Želi kdo
               razpravljati?</p>
               <p>K amandmaju pod zaporedno številko ena je bil vložen tudi popravek. Ravnokar se vam
               ta popravek deli. Gospod Anderlič, želite obrazložiti popravek. Izvolite.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Glede na to, da je to amandma, ki pravzaprav v osnovi in v celoti opredeljuje način
               priprave sej državnega zbora, urejuje notranje razmerje v državnem zboru in ker na
               prvi pogled lahko komu povzroča tudi težave, da gre za preveliko zaostrovanje razmer
               med kolegijem in državnim zborom - torej da kolegij pridobiva večjo težo, kot bi mu
               mogoče šla - smo ob pogovorih s predstavniki praktično večine v tem državnem zboru
               predlagali, da se v četrtem odstavku, besedilo <q>"ena tretjina"</q> nadomesti z besedilom
               <q>"ena petina"</q>.</p>
               <p>To smo naredili iz dveh razlogov. Prvi je ta, da smo poenotili večino, ki je
               potrebna tudi v nadaljevanju poslovnika za posamezne odločitve, kakor tudi, da bo
               nasprotno mnenje, če se bo pojavilo k tistim zahtevam, ki se bodo oblikovale na
               kolegiju, z lažjo večino dosegljivo, sprememba in odločanje o teh vprašanjih.</p>
               <p>Tako da menimo, da je to nadaljnji kompromis v smeri dogovorov med koalicijo in
               opozicijo, da se lahko ta poslovnik tudi kasneje v celoti podpre. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pukšič, izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Sem želel takoj na začetku, ko ste vprašali, če kdo želi razpravljati k temu členu,
               sem dvignil roko, ampak<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pukšič, se vam opravičujem, ni bilo namerno. V roko sem pred sekundo dobila
               popravek amandmaja in razbirala, kdo je ta popravek vložil. In gospod Anderlič je
               predlagatelj tega amandmaja in se je javil, da ga obrazloži. Mislim, imate vso
               možnost, da opravite zdaj razpravo o amandmaju, o dveh amandmajih k 23. členu.
               Vsekakor, gospod Pukšič.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Gospa predsedujoča, jaz govorim o enem glasu, pa tokrat je tudi še gospod Anderlič
               govoril z enim glasom, ker je še v starem poslovniku takole. Prvič, te spremembe tega
               amandmaja oziroma amandmaja k tej spremembi 23. člena še na mizah nimamo, tako
               mimogrede. Tako da tega, te spremembe ne poznam. In bi bilo dobro, če jo lahko
               dobimo. Ali bom dobil, ko bomo to dobili, tudi besedo?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Pukšič, amandma se kopira, je pa samo to, kar je gospod Anderlič ta trenutek
               obrazložil. In sicer v amandmaju k 23. členu, ki ga imamo v pregledu, se v četrtem
               odstavku besedilo <q>"ena tretjina"</q> nadomesti z besedilom <q>"ena petina"</q> obrazložitev tega
               pa je podal gospod Anderlič. To je vse. Z obrazložitvijo: <q>"S spremembo se znižuje
               število kvalificiranih predlagateljev, ki lahko oporekajo odločitvi kolegija o nujnem
               postopku in zahtevajo glasovanje na seji zbora."</q></p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Dobro. Kljub temu temu amandmaju k 23. členu seveda globoko globoko nasprotujem.
               Tudi s tem amandmajem, ki seveda v bistvu nič ne spreminja. Ampak to je eden od
               pomembnejših amandmajev - v kolikor je sprejet ta amandma, je večji del ostalih zadev
               pri tem poslovniku bistveno manj pomembnih. In seveda lahko pravzaprav zgodbo
               zaključimo.</p>
               <p>23. člen v drugem branju spremembe poslovnika ima tri odstavke. Amandma k 23. členu
               pa ima ena, dva, tri, štiri, pet, šest, sedem odstavkov. V tretjem branju. Če je to
               način dela, da iz drugega do tretjega branja popolnoma spremenimo člen, potem je to
               za mene popolnoma nesprejemljivo.</p>
               <p>V 23. členu piše, da bo kolegij sprejemal program dela državnega zbora. V redu, bo
               sprejemal program dela državnega zbora za posamezno leto in terminski program za
               obdobje najmanj dveh mesecev. To bi sicer lahko že tudi do sedaj delal, če bi hotel,
               ampak pustimo to. Torej, to je v redu. Potem v drugem odstavku govori - torej, v
               prvem odstavku o programu dela - v drugem odstavku pa govori o terminskem programu,
               torej, <q>"terminski program določa dneve za zasedanje državnega zbora in delovnih teles
               ter seznam predvidenih obravnavanih zadev in dneve, ko se bodo posamezne zadeve
               predvidoma obravnavale"</q>. Tudi to je v redu; to je bilo sprejeto v drugem branju z
               večkot dvotretjinsko večino prisotnih. In v tretjem odstavku govori: <q>"Pri sprejemanju
               programov iz prvega odstavka tega člena kolegij upošteva programe vlade za tekoče
               leto, predloge poslanskih skupin in predloge delovnih teles."</q> In tudi to je v redu.</p>
               <p>Kolegi poslanci, kolegice poslanke, poglejte si amandma k 23. členu, ki ta 23. člen
               popolnoma spreminja! <q>"23. člen se spremeni tako, da se glasi,"</q> to pomeni, popolnoma
               se spremeni 23. člen. Ali je normalno, poslanci in poslanke, v tretjem branju
               popolnoma spreminjati člen poslovnika državnega zbora! Je za vas to sprejemljivo? Je.
               To pomeni, tako kot je že danes nekdo rekel, s tistim, ne z argumenti, ampak z močjo.
               Če je to, to ne more biti sprejemljivo. Jaz verjamem, da tudi za tisti del poslancev,
               ki bodo s svojo glavo jasno razmislili in razmišljali, je to nesprejemljivo. Za tisti
               del poslancev, ki še danes lahko delajo in delamo v skladu z 82. členom ustave. Za
               mene je nesprejemljivo, da bo 23. člen v celoti nadomeščen s tem, da bo kolegij
               državnega zbora odločal o tem, ali se bo zakon sprejemal po nujnem postopku, da bo
               kolegij - o tem je sedaj odločil državni zbor, in to je in mora ostati v pristojnosti
               državnega zbora. O predlogu za obravnavo predloga zakona v skrajšanem postopku je
               bilo v državnem zboru, in to mora ostati v državnem zboru. To sta že dva razloga,
               zaradi katerih seveda ta amandma k 23. členu ne more biti sprejet. O predlogu, da se
               opravi predhodna obravnava zakona - ne more kolegij odločiti o tem, ali bomo v
               državnem zboru poslanke in poslanci imeli pravico predhodne razprave o zakonu. Tako
               rekoč ni prve obravnave, če bi seveda bilo to sprejemljivo. Zato opozarjam, da je to
               nesprejemljivo.</p>
               <p>V času trajanja seje državnega zbora in v času obravnavanja posameznih točk dnevnega
               reda ter ob določitvi časa trajanja razprav poslancev in drugih udeležencev seje
               oziroma poslanskih skupin. Če je kdo o tem odločal, potem je na zasedanju državnega
               zbora na predlog kakšne poslanske skupine ali poslanca predsedujoči dal na glasovanje
               državnemu zboru o omejitvah. S tem se krši že pridobljena demokracija, pridobljene
               pravice poslanca - to ne samo, da se krši, to je v nasprotju, kolegice in kolegi,
               poslanke in poslanci, v nasprotju z 82. členom slovenske ustave. Ne more kolegij
               odločati o številu mest v delovnihtelesih in ne more o sestavi delegacij državnega
               zbora v mednarodnih parlamentarnih institucijah itn.</p>
               <p>Strinjam se, da lahko kolegij državnega zbora odloča o roku, v katerem lahko državni
               svet poda mnenje; strinjam se, da lahko kolegij državnega zbora odloča<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Vaši kolegi na vaši desni vas<gap n="..."/></p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>In vaši kolegi na vaši levi.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Večina tišine je tam. To znam iz te perspektive bolje oceniti.</p>
               <p>Spoštovani, kolegi in kolegice, ura je 17.02. Gospod predsednik bi želel dati
               obvestilo, vendarle bi želela gospodu Pukšiču dovoliti, da dokonča svojo razpravo in
               prosim za potreben mir. Hvala lepa.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Glede na to, da bo možnost imel predsednik državnega zbora in glede na to, da je ura
               že 17.00 in glede na to, da nas čaka še ena izredna seja, odbor itn., gospa
               predsedujoča, bom prekinil svojo razpravo in nadaljeval jutri. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod predsednik, izvolite.</p>
            </sp>
            <sp who="SDZ3:PahorBorut">

               <speaker>BORUT PAHOR:</speaker>

               <p>Hvala lepa, gospa podpredsednica. Kolegice in kolegi! Ali vas lahko prosim za
               pozornost pri naslednjem obvestilu? Kot veste, sem danes ob 13.00 uri povabil vodje
               poslanskih skupin na sestanek, na katerem je sodeloval tudi minister Gantar kot
               predstavnik vlade pri predlogu, da danes za zakon, o katerem je bilo govora, glede
               jamstva letalskemu prevozniku Adria Airways, skličemo izredno sejo.</p>
               <p>Minister Gantar je tam navedel razloge, zaradi katerih se je s sklicem izredne seje
               mudilo. Vodje poslanskih skupin so to odgovornost državnega zbora vzeli na znanje in
               jo sprejeli. Zato tudi konsenzualna odločitev, da seja bo.</p>
               <p>Kot veste, imamo z dopolnjenim poslovnikom določbo, po kateri se glede mnenja lahko
               ali mora pred začetkom razprave v državnem zboru oglasiti tudi državni svet. Jaz sem
               takoj stopil v stik s predsednikom državnega sveta, kolegom Hrovatom in ga prosil, če
               lahko na korespondenčni seji ugotovi, da nima državni svet negativnega mnenja glede
               tega vprašanja. Sedaj pred nekaj minutami me je pisno obvestil o naslednjem:
               "Obveščam vas, da sem na podlagi 52. člena poslovnika državnega sveta sklical sedmo
               korespondenčno sejo. Na podlagi prvega odstavka 52. člena se državni svet ni strinjal
               z izvedbo korespondenčne seje, zato sem sklical 66. redno sejo državnega sveta
               Republike Slovenije, ki bo jutri, 28.9. ob 9.30 minut, z naslednjim dnevnim redom:
               predlog zakona o jamstvu za zavarovalno kritje letalskih prevoznikov.</p>
               <p>Predlagam proceduralni sklep, da se sedaj na kratek posvet dobimo vodje poslanskih
               skupin. Gre za zelo odgovorno odločitev. Rad bi se posvetoval z vodji poslanskih
               skupin. Če bomo ugotovili, da ni mogoče danes izvesti zaradi te odločitve seje
               državnega zbora, bi predlagal, da nadaljujemo danes ob 17.15 do 18. ure obravnavo
               poslovnika. Prosim za potrpežljivost kolegice in kolege, glede na okoliščine, da
               počakajo na odločitev, ki jo bomo zdaj v nekaj minutah sprejeli. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V skladu s predlogom predsednika državnega zbora prekinjam zasedanje.
               Nadaljujemo ob 17. uri in 15 minut. Hvala lepa.</p>
               <p><gap n="..."/> ker se je rahlo zavleklo, bomo nadaljevali ob 17.30 uri. Hvala lepa za
               pozornost.</p>
               <stage type="time">(Seja je bila prekinjena ob 17.06 uri in se je nadaljevala ob 17.31 uri.)</stage>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke, spoštovani poslanci, lepo vas prosim, da zasedete svoja mesta,
               ker nas bo predsednik državnega zbora, gospod Pahor, obvestil o dogovoru, ki je bil
               sprejet na kolegiju predsednika državnega zbora.</p>
               <p>Pred tem bomo ugotovili navzočnost v dvorani. Vljudno vas prosim, da pritisnete
               tipko <q>"kvorum"</q>. Ugotavljamo navzočnost. Navzočih je 57 poslank in poslancev, kar
               pomeni, da smo sklepčni in lahko veljavno odločamo.</p>
               <p>Gospod Pahor, izvolite.</p>
            </sp>
            <sp who="SDZ3:PahorBorut">

               <speaker>BORUT PAHOR:</speaker>

               <p>Hvala lepa za besedo, gospa podpredsednica. Danes je v državnem zboru ne prvič ne
               zadnjič zelo živahen in delaven dan, vsi imamo veliko obveznosti. Zato bi se rad
               najprej posebej zahvalil vodjem poslanskih skupin za strpnost in za veliko mero
               razumevanja pri usklajevanju stališč glede dela državnega zbora.</p>
               <p>Odločitev je naslednja. Glede na prej povedano moramo vzeti v obzir odločitev
               državnega sveta, da bo jutri ob 9.30 uri imel sejo. Brez mnenja po poslovniku, ki je
               bil nedavno amandmiran, ne moremo začeti ne seje delovnega telesa ne izredne seje
               državnega zbora.</p>
               <p>Rad bi povedal, da je državni zbor v situaciji, v kateri smo, sprejel vse potrebne
               odločitve, da bi po svojih najboljših močeh pomagal reševati zadevo, ki jo je v
               postopek predlagala vlada. Državni svet se je tako odločil in to odločitev moramo
               spoštovati, mimo nje ne moremo.</p>
               <p>Odločili smo se, da danes do 18.00 ure nadaljujemo odločanje o amandmajih k predlogu
               poslovnika. Jutri ob 10.00 uri nadaljujemo z obravnavo poročila varuha človekovih
               pravic. Ko bo državni svet končal zasedanje, bom predlagal predsedniku pristojnega
               odbora, da skliče sejo odbora; ko bo seja odbora končana, se bo jutri na izredni seji
               sestal tudi državni zbor. V torek bomo po vprašanjih premieru Drnovšku s strani
               poslanskih skupin opozicije nadaljevali z zakonom o suši v sredo pa s poslovnikom.
               Taka je odločitev. Hvala lepa za pozornost.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovani in spoštovane, nadaljujemo torej tam, kjer smo prekinili delo.
               In sicer, k besedi k dvema amandmajema k 23. členu se je javil gospod Sok.</p>
               <p>Izvolite, gospod Sok. Gospod Pukšič, se opravičujem niste zaključili še svoje
               razprave. Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa, predsedujoča. Prej sem navedel, s katerimi deli k 23. členu pri
               amandmajih se ne strinjam in začel sem s tistim, s čimer pa se strinjam. Dva
               predloga, ampak ta dva, ki govorita o roku, v katerem lahko državni svet poda mnenje,
               ter o drugih zadevah, za katere tako določa poslovnik. Da o tem odloča kolegij
               državnega zbora, je že tudi v 23. členu. V 23. členu je tudi program dela državnega
               zbora in v 23. členu je tudi terminski program za obdobje najmanj dveh mesecev.
               Popolnoma nobenega razloga ni, da bi sprejeli ta amandma. Zato je seveda nujno
               potrebno ta amandma zavrniti. Seveda, ne morem sprejeti tudi drugega in tretjega
               odstavka, ki govorita, če kolegij ne doseže dogovora, da so potem odločitve kolegija
               sprejete, če o tem odločajo tisti, ki imajo dovolj poslancev za sabo, torej vodje
               poslanskih skupin, da odloča v imenu celotne poslanske skupine.</p>
               <p>Ne strinjam se, seveda, s tistim delom, ko govori, da je seja kolegija sklepčna, če
               se je udeležijo vodje poslanske skupine. Glede na pravkar povedano s strani
               predsednika državnega zbora v zvezi z izredno sejo državnega zbora, ki je danes ne
               moremo imeti, in se mi zdi nesprejemljivo, da je bil ob tako eminetnih pravnikih
               takšen popravek sprejet in da je nemogoče normalno delo državnega zbora in je vezan
               na neke predhodne, tudi v izrednih primerih ali razmerah, neke prehodne odločitve, bi
               se lahko tudi v tem primeru dogodilo, da če ne bi bilo vodje poslanske skupine,
               največje ali pa dveh, treh največjih poslanskih skupin, da pač zaradi tega državni
               zbor ne bi mogel delati, v kolikor seveda ne bi predal pooblastil na koga drugega.
               Zato nam lahko to, seveda, v poslovniku več kot škodi.</p>
               <p>Zato sam seveda takšnega amandmaja v nobenem primeru ne bom podprl in zelo resno,
               zelo resno mislim, v kolikor bi bil takšen amandma sprejet, da potem pravzaprav
               poslanke in poslanci več ne bi opravljali funkcije, ki je dana po ustavi Republike
               Slovenije, in bi seveda prišli na nek delegatski sistem, to, kar je nekoč že bilo. Če
               bi pa to bilo seveda sprejeto, potem pa sem sam globoko prepričan, da ni potrebe, da
               bi bili poslanci državnega zbora profesionalni, ampak potem pač tako nekdo, ki bo pač
               to ob svoji službi še opravljal. Potem bo dovolj seveda šef stranke, tisti, ki bo pri
               vstopu parlamentarnih strank, in vodja poslanske ali vodje tistih izvoljenih
               poslancev, to pomeni dva iz vsake stranke, ne glede na število izvoljenih, glede na
               prag 4 procentov, to pomeni minimalno tisti štirje poslanci. S sprejetjem tega člena,
               tega amandmaja k 23. členu posegamo v ustavne pravice poslank in poslancev in
               verjamem, da takšno sprejetje amandmaja k 23. členu ne bi preživelo pozitivne
               razprave na ostalih instancah, ki seveda v pravni državi še obstajajo.</p>
               <p>Zato predlagam kolegicam in kolegom, da tega amandmaja ne podprejo. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospod Sok, izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala za besedo, spoštovana podpredsednica. Spoštovane poslanke in poslanci! Tudi
               sam ugotavljam, da je dokaj nenavadno, da so predlagatelji v obliki amandmaja
               praktično spremenili celotni 23. člen, in to s podobno vsebino iz druge obravnave.
               Takrat je to bil 25. člen, ko se je pravzaprav kar okrog tega člena vrtela razprava
               in je bil eden od temeljnih členov v samem poslovniku. Takrat smo kar nekaj ur
               porabili za obrazlaganje, nasprotovanje, zagovarjanje in sedaj se ta zadeva seveda na
               nek način tukaj ponavlja.</p>
               <p>Res je, da sem imel možnost, in kar je uvodoma povedal poslanski kolega Anderlič, ko
               je rekel, da so se predlagatelji tudi z opozicijo o nekaterih rešitvah v tem členu
               dogovorili, torej to moram povedati, da je ta zadeva deloma resnična. Predvsem so
               spoštovali ta dogovor, da so v tretjem, četrtem odstavku 1/3 poslancev spremenili v
               1/5 poslancev. Torej sicer v tem trenutku še vedno nimamo tega amandmaja na mizi. Ne
               vem, mogoče ste ga ostali dobili, ampak naša poslanska skupina ga še vedno nima.
               Tako, da bi prosil vodstvo državnega zbora, da vsekakor to uredi, da bomo poslanci
               dobili ta predlog v pisni obliki. Namreč takšna je procedura po veljavnem poslovniku
               in prosim, da jo spoštujemo.</p>
               <p>Ta člen 23 je vsekakor vezan s tistim členom, ki še vedno v tem poslovniku določa, da
               so seje kolegija zaprte za javnost. In pravzaprav ta 23. člen daje velika
               pooblastila. Tisto, kar smo se s predlagatelji pogovarjali, je, da bi na nek način še
               pred odločanjem o amandmaju poslanska skupina LDS zahtevala polurni odmor, kjer bi se
               dokončno opredelili o odprtem vprašanju, in sicer gre za zadnji stavek drugega
               odstavka, ki pravi: <q>"Odločitev kolegija je sprejeta, če določen predlog podpirajo
               vodje poslanskih skupin, s skupno večjim številom članov od tistih, ki mu
               nasprotujejo."</q> Gre torej za to zadevo, ki smo ji mi ves čas nasprotovali, gre za
               ponderiran način odločanja. Gre za ponderiran način odločanja.</p>
               <p>Ta člen, tako zapisan, kot je tukaj, bi v praksi pomenil, da bi praktično dva od
               vodij poslanskih skupin, to je vodja poslanske skupine LDS-a in pa vodja poslanske
               skupine Združene liste, praktično lahko o vsem odločala sama, saj predstavljata
               polovico<gap n="..."/> Da, saj dejansko je res težko poslušati te debate in tudi težko je
               razpravljati v tem parlamentu, ki na trenutke izgleda, kot da bi bili v čebeljem
               panju. Sršenjem. Torej, gre za to in to je bilo tudi nekako v pogovoru z LDS načeto
               in obljubljeno, da bo liberalna demokracija s svojimi koalicijskimi partnerji skušala
               preučiti, če bi ta drugi stavek o ponderiranem odločanju ne izpustili iz tega člena,s
               čimer bi do neke mere tudi postal ta člen sprejemljiv za opozicijo.</p>
               <p>V tem trenutku, če ta člen ostane zapisan tako, kot je, bi se dejansko dogodilo to,
               kar je danes v razpravi že načel moj poslanski kolega Drobnič, ko je rekel, da bi
               kolegij pravzaprav postal parlament v malem. Torej, to situacijo v parlamentu bi
               preslikali na kolegij, kolegij bi odločal z velikimi kompetencami, torej imel bi
               velika pooblastila, in to brez javnosti, v kolikor bodo vsi amandmaji sprejeti tako,
               kot so predlagani. Torej, nam se takšne rešitve zdijo nesprejemljive in vsekakor se s
               tem ne moremo strinjati.</p>
               <p>Še enkrat bi rad poudaril, da lahko na taki nedorečeni točki v bistvu pade celotni
               poslovnik. Zavedati se je namreč treba, da rabite podporo dveh tretjin prisotnih
               poslancev, zato predlagam, da o tem še enkrat razmislite in poskušate mogoče tudi
               sejo za pet, deset minut prekinemo, to zadevo doreči, da bi postala sprejemljiva.
               Torej, mi se s ponderskim načinom odločanja na kolegiju ne strinjamo. Kajti vsi vodje
               poslanskih skupin bi ob takem določilu zgubili svojo funkcijo, svojo funkcijo bi
               zgubili tudi vsi podpredsedniki državnega zbora. Lahko bi se sicer udeleževali sej
               kolegija, vendar ne bi imeli nobene prave teže. Tudi predsednik parlamenta bi ob
               takšnem zapisu ostal dejansko brez svojih pooblastil, kajti dva predsednika
               poslanskih skupin, ob pomoči morebiti še DeSUS-a, bi lahko odločala dejansko o vsem.</p>
               <p>S tem bi zaključil našo predstavitev in povedal, da poslanska skupina Nove Slovenije
               takšnih rešitev, kot so zapisane v tem 23. členu, ne namerava podpreti. In če boste
               to sprejeli v takšni obliki, bomo seveda nasprotovali poslovniku kot celoti. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Repliko ima gospod Anderlič, potem pa razpravo gospod Jerovšek in gospod
               Drobnič.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Meni je žal, da gospod Sok ob nešteto pogovorih o tem, na kakšen način bi bilo
               smiselno urediti določene relacije v državnem zboru, ni bil zadosti pozoren ali pa
               nekako ne želi slediti osnovnim intencam, ki se tukaj v tem členu določajo.</p>
               <p>Res je, gospod Sok, nobene tajnosti ni, da se poskuša s tem amandmajem nekako
               preslikati parlament v kolegij. Konstitutivni del tega državnega zbora so poslanske
               skupine, in seveda od ustave naprej imajo svojo vlogo, svojo pozicijo tudi takrat, ko
               gredo predstavniki poslanskih skupin k predsedniku države na pogovor o tem, kateri
               predlog bodo podprle, recimo, za varuha človekovih pravic ali kaj drugega. Predsednik
               države vpraša, <q>"na koliko glasov iz vaše poslanske skupine lahko računamo"</q>. To bi z
               drugimi besedami pomenilo, da bi vseh 90 poslancev, če govorimo o vašem primeru, vseh
               90 poslancev moralo iti k predsedniku države in reči, "jaz bom podprl, recimo,
               kandidata za varuha človekovih pravic, drugi ne<gap n="..."/>, in on bi na koncu seštel. Kajti
               odgovornost, ki jo ima predsednik države po ustavi, je tako velika, da ne more iti v
               avanturo, da gre z nekim predlogom, ki nima nobene vnaprejšnje identifikacije s
               številom glasov, ki jih lahko dobi nek predlog v državnem zboru. In tu nastopajo
               poslanske skupine spet kot konstitutivni element tega državnega zbora, kjer
               načrtujejo, postavljajo okvire in same sebi organizirajo delo, zato da bo v tej
               dvorani to teklo po nekem redu.</p>
               <p>Če ste pogledali pozorno ta amandma in osnovni 25. člen iz drugega branja, ki ni bil
               sprejet - govori izključno o postopkovnih, o proceduralnih vprašanjih, ki se tičejo
               načina dela, določanja terminskega programa, določanja delovnih teles, določanja
               sestave in tako naprej. Samo proceduralna vprašanja in nič drugega. Nobenega govora
               ni o izključevanju možnosti odločanja in tako naprej. Vsaka zadeva, ki bo z vidika
               uvrščanja zakonov na dnevni red in omogočanja splošne razprave in tako naprej, je
               opredeljena v drugih členih in je mogoča. Seveda, ta poslovnik predpostavlja, da ne
               bo mogoče v zadnjem trenutku spreminjati ne vem česa, ampak da bo treba dva meseca
               vnaprej planirati in v rokih zahtevati, recimo splošno obravnavo v prvem branju,
               vlagati amandmaje v rokih. Če seveda bi bila kakšna možnost, da bi kje kolegij ne
               imel tega posluha, je tisti predlog v spremenjenem amandmaju, ki sem ga obrazložil že
               prej, izboljšal recimo ali pa ohlapneje naredil določbo, ki pravi <q>"ena petina"</q>.</p>
               <p>Jaz sem prej gospodu Pukšiču želel razložiti, v čem je razlika med 1/3 in 1/5. Od 33
               procentov do 20 procentov navzdol. To je razlika, da še gospodu Pukšiču na nek način
               repliciram. In jaz mislim, da je to velika razlika in je to tisto, kar nas vse skupaj
               zavezuje k odgovornemu delu. Res ni nobene potrebe, da jaz recimo, dokler sem vodja
               poslanske skupine, hodim na kolegij, kjer predstavljam mnenje 34 poslank in
               poslancev, nimam pa možnosti, da skupaj z vašo oziroma <q>"vis-a-vis"</q> vaše poslanske
               skupine, tudi skupine narodnosti, skupine SNS, DeSUS in SMS, torej petih poslanskih
               skupin, da nimam prav nobenega glasu tam in moje mnenje nič ne velja. Lahko je tudi
               to, ampak konstrukcija tega člena oziroma tega amandmaja je narejena tako, da se
               tiste stvari, ki jih tukaj proceduralno zapletamo, opravijo tam.</p>
               <p>In če se že vnaprej stehta, s tem sem začel in bom končal, če že naprej veste, koliko
               glasov bo v državnem zboru za nek proceduralni predlog, je res neumno, da z manjšino
               glasov na kolegiju preglasujete večino in tukaj samo vajo ponovimo. Jaz za to nisem
               in zato smo pripravili tak način ureditve.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replicirati nazaj želi gospod Sok. Izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. To, v zvezi s tem, kako dobiva predsednik države mnenje od vodij
               poslanskih skupin in pa poslancev, seveda ni bil odgovor na to, kar sem jaz
               izpostavil. Jaz sem izpostavil ponderiran način odločanja. Povsem jasno je, to tudi
               vem, da predsednik države ne bo spraševal in tudi do sedaj ni spraševal vsakega
               poslanca posebej, ampak je k sebi povabil predsednike strank ali pa vodje poslanske
               skupine in se z njimi posvetoval.</p>
               <p>To, kar pa vi kot problem navajate, to sem pa jaz trdno prepričan, mora biti rešitev,
               ki je stvar koalicijske pogodbe. Drugo je sicer vprašanje, če v naših razmerah ta
               koalicijska pogodba ne deluje. To je drugo vprašanje. Ampak to, da se vi na kolegiju
               pogajate, kaj boste naredili in kako boste naredili, to ni stvar tega člena. Te
               zadeve bi morale biti urejene v koalicijski pogodbi, ki jo kot vladajoča pozicija
               imate, in tam bi morale vladajoče stranke določiti medsebojne relacije.</p>
               <p>To, na kar mi opozarjamo, pa je seveda problem, da je pri nas ob predpostavki, še
               enkrat ponavljam, da so seje kolegija zaprte za javnost, da so tajne, opozarjamo na
               to, da se pri nas vse preveč postopki izigravajo. Ne vem, kolega Peterle je včeraj
               tukaj naštel, koliko členov smo obravnavali v tem parlamentu po hitrem postopku,
               kljub dejstvu, da imamo v tem poslovniku, ki še vedno velja, opredeljeno, kdaj se
               lahko uporabi hitri postopek. Govori o izrednih razmerah. Če bi izhajali iz tega,
               potem lahko zaključimo, da pravzaprav pri nas nenehno vladajo neke izredne razmere.
               Na podlagi izkušenj, ko pa pozicijski<gap n="..."/> Da, kolega Potrč. Ne pričakujem, da se bo
               delo in odločanje kaj izboljšalo. Ko bo prikrito očem javnosti, se bo po moje samo še
               poslabšalo, še zlasti zato, ker niste v tem parlamentu dovolili, da bi ta država
               naredila tudi nekaj za samo pluralizacijo medijev. Ampak to je druga zadeva, je pa
               ravno tako povezana z delom v naši državi, v parlamentu, vladi in na kolegiju. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sedaj imamo kar tri replike, in sicer najprej izvajanju, prejšnjemu,
               gospoda Anderliča želita replicirati tudi gospod Jerovšek in gospod Pukšič, potem pa
               gospod Anderlič izvajanju gospoda Soka. Izvolite, gospod Pukšič.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Poglejte. S spremembo tega člena, to, kar ni šlo v drugem branju, kar je bilo v
               drugem branju v tem državnem zboru zavrnjeno, to pomeni, ni bilo sprejeto s
               kvalificirano večino, ste sedaj hoteli zadevo obiti po levi strani in pripeljati tako
               rekoč vse bistvene odločitve na kolegij državnega zbora. Vse odločitve, ki se bodo
               odvile, in še to na zaprtem delu kolegija državnega zbora, to pomeni, pri 100. členu
               se bo zadeva zaprla, je enostavno nesprejemljivo.</p>
               <p>Glede na poslovnik, ki smo ga imeli sedaj, ste tudi, kolikor vam je dopuščalo, ali
               proceduralno ali poslovniško, če pa to ne, pa s kakršnimikoli drugimi triki poskusili
               zamegliti ali obiti določene odločitve, ki bi morale biti v normalni pravni državi,
               če bi veljal 2. člen slovenske ustave, da smo pravna država, upoštevane. Samo
               spomnite se, koliko manevrov, kaj vse ste naredili, da ste obšli voljo ljudstva, kaj
               vse se je zgodilo, da se je obšla odločba ustavnega sodišča, kaj vse je bilo
               narejeno, da se je vse to zgodilo. Sedaj, ko bo zadeva pred javnostjo zakrita, ko
               bosta o tem odločala dva ali trije poslanci, vodje poslanskih skupin, ki bodo imeli
               za sabo večino, smo pravzaprav za nekaj desetletij nazaj. Ne morem dovoliti tega!</p>
               <p>Poglejte, v nasprotju s poslovnikom, v nasprotju z zakonom, pa vendar z glasom večine
               ste odločili tudi to, da se ni obravnavalo poročilo preiskovalne komisije na državnem
               zboru. Že tista komisija v prejšnjem mandatu je razpravljala in ugotavljala
               kriminaliteto ljubljanskih bank v Nemčiji in tako dalje, v zvezi z Elanom in tako
               dalje. Niste hoteli tega poročila! Veliko teh podatkov smo vedeli že takrat.</p>
               <p>To so razlogi, obrazlagam, zakaj takšen člen ni dober. Ni dober za demokracijo! Lahko
               se smejite, kolikor se hočete, ampak navaja vas ali napeljuje zopet nazaj na tisto,
               kar je bilo pred desetletji. Nekateri ste seveda bili akterji te zgodovine, tega
               dejanja, tega delovanja, in ne vem, zakaj hočete po desetih letih mlado travo, ki je
               začela rasti, popolnoma pohoditi - ki se ji reče z eno besedo demokracija. Nimate
               tega mandata nimate ga! Ta mandat smo dobili poslanke in poslanci od volivk in
               volivcev. Smo ga dobili, in nimate tega mandata, da samo z enim členom v poslovniku
               to spremenite. Ne morete, ker je v nasprotju z demokratičnimi odločitvami, s tem, kar
               se dobi samo na volitvah. Mandat poslanca je zapisan v ustavi, zaenkrat še v 82.
               členu. In te pravice vodje poslanskih skupin in šefi političnih strank ne morete
               pridobiti. In pravice odločati in glasovati o tem v mojem imenu nima ne moj vodja
               poslanske skupine in ne moj predsednik stranke. Je nima in je ne bo imel! Če je pri
               nekaterih drugih drugače, je pač to vaš problem. Ni razlogov, ni resnih razlogov, da
               takšen amandma k temu sprejmemo. Še toliko bolj, kolegice in kolegi, ker je to v
               tretjem branju, ker to ni korektno, ker je to za ovinkom, ker je to podlo! In na to
               ne pristanemo. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, replika, izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Zelo sem hvaležen kolegu Anderliču za zadnji nastop, ker sedaj bolje
               razumem intencijo in, mislim, tudi ta dva odstavka o ponderiranem glasovanju.</p>
               <p>Moj bivši poslanski kolega Ivo Hvalica bi rekel, <q>"Jung, Teorija podzavesti"</q> je
               prišla na dan. Namreč, dejansko zdaj vidim, da je prišlo do tega oziroma tu tiči
               zadaj to, da je kolega Anderlič kot vodja največje poslanske skupine v tem mandatu
               dostikrat vzel vajeti v roke in dal nezaupnico predsedniku državnega zbora. Izvajal
               je pač politiko, da je on <q>"de facto"</q> predsednik državnega zbora, predsednik državnega
               zbora pa <q>"de iure"</q>, formalno.</p>
               <p>Sedaj pa opozarjam na to, da bo ta nevarnost bistveno večja. Imeli bomo situacijo,
               ko stanje, tisto, kar bo zapisano, ne bo ustrezalo dejanskemu stanju. <q>"De facto"</q>,
               vodja največje poslanske skupine dejansko predsednik državnega zbora in življenjske
               sanje se bodo izpolnile. <gap n="..."/><stage>/Smeh./</stage><gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek, vljudno prosim, da svoje demagogije ne zganjate s pravico do
               replike. Prosim, da se omejite na razpravo gospoda Anderliča.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Ne, to, kar je blokiralo delo državnega zbora parkrat, se spominjam, se bo
               multipliciralo, dejansko se bo multipliciralo. To je logično, saj to je človeško, da
               ljudje imajo neko voljo do moči in da jo hočejo tudi prenesti v formalno obliko.
               Vendar mi smo pa odgovorni, državni zbor, da te stvari na nek način uravnovesimo in
               naredimo sprejemljive in normalne.</p>
               <p>Če pa bo to obveljalo, bi pa seveda predlagal, ker bosta vodja dveh največjih
               poslanskih skupin v vladi zelo obremenjena in zelo veliko odgovornost bosta imela, da
               jima po vzorcu Ljubljanske banke damo plačo ameriških kongresnikov, ker bosta imela
               ustrezno odgovornost in si zaslužita plačo ameriških kongresnikov. Zakaj, če so v
               banki lahko ameriške plače, zakaj v parlamentu ne bi bile ameriške plače?! Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Anderlič, izvolite.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>V bistvu vse tri razprave oziroma vse tri replike, ki so bile izzvane na mojo
               repliko, so same po sebi odgovorile na bistvo vprašanja, ki si ga vsi zastavljate ali
               pa zastavljamo ob tem amandmaju. Namreč, gre samo za to, gospodje, vsi trije, da ta
               amandma pravi, da tisto, s čimer se neplodno ukvarjamo tukaj, s proceduralnimi in
               drugimi zadevami, da se nekdo v imenu teh skupin, ki so zastopane v državnem zboru,
               ki pa so ustavna kategorija, če hočete, to ni samovolja moja - moja naloga je veliko
               večja, kot je naloga recimo gospoda Jelinčiča, ker se jaz po tem amandmaju predhodno
               posvetujem s 33-imi poslanci in poslankami, gospod Jelinčič pa s tremi. Seveda, ko
               jaz vem na osnovi predhodnega posvetovanja, da se bo v državnem zboru v roku dveh
               mesecev odvijalo po terminskem planu to in to, in vem, kaj oni mislijo, jaz lahko tam
               na kolegiju rečem in moram reči, en zakon bo podprt, drug ne bo podprt itn., in da
               tudi vi drugi to veste, da seveda ne bi izgubljalo vseh 90 poslancev časa za ta
               proceduralna vprašanja. Samo o tem je govora v tem amandmaju - torej narediti
               organizacijo pregledno, terminski plan opredeliti, določiti zakone, ki bodo
               izpolnjevali pogoje, da gredo lahko v proceduro in tako naprej.</p>
               <p>In seveda ni osnovni postulat kolegija glasovanje, osnovni je dogovor med
               poslanskimi skupinami. In slep bi bil tisti, ki bi mislil, da lahko z neko kvazi
               večino, ki jo nosi z nekimi glasovi za sabo, povozil vse. To se tudi zdaj ne dogaja
               in se tudi sicer ne more dogoditi. In šele, ko so vse te možnosti izčrpane,
               dogovarjanja namreč, se predvideva glasovanje. In še ko je izvedeno glasovanje, se
               lahko 1/5 poslancev zbere in reče, ne strinjamo se, in to v roku 5 dni, v 5 dneh, da
               se ne strinja s to odločitvijo in zahteva spremembo. Ena petina veste, koliko je. In
               ko še to, recimo ne, uspe, ker če se to ni zbralo, se lahko spreminjajo določene
               stvari na zboru.</p>
               <p>Torej stvar je predvidena po nekem postopku, organizirano, planirano vnaprej, ne pa
               stihijsko, in namen tega amandmaja je to. Nobenega govora ni o tem, da bi se
               komurkoli odvzemala pravica. Je pa res, da imamo v tem državnem zboru poslanske
               skupine, ki se morajo znotraj dogovoriti in priti z nekimi stališči, nekimi predlogi.
               In jaz mislim, da res ni nobene potrebe, da tukaj na široko in dolgo razpravljamo,
               ali je potrebno, da delo planiramo, ali je potrebno, da ga organiziramo, ali je
               potrebno, da vnaprej vemo, ali so gradiva pripravljena in tako naprej in tako naprej.</p>
               <p>Tako, da jaz se resnično ne bom več oglašal, ker tudi vem, ker tudi vem, gospod Sok,
               ker se vi sklicujete na dogovore, da sem jaz veliko iniciativ dal za pogovore, da se
               z mnogimi strinjamo skupno in tako naprej. Vem pa tudi, da zdajle sledi pavza ali
               obtej uri ali pa če bi ob pol šestih končali, ker bi vi to predlagali, da se boste
               posvetovali, o tistem, o čemer se posvetujemo že eno leto ob tem poslovniku.</p>
               <p>Tako da tukaj ni nobene skrivnosti in se zato tudi ne bom več pri tem členu oglašal.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Kar nekaj kolegov je še prijavljenih k razpravi. Glede na odločitev in
               glede na potek časa, ura je 18.06, prekinjam torej zasedanje. Odprta je še razprava k
               23. členu. Jutri nadaljujemo delo ob 10. uri dopoldne. In sicer bomo obravnavali
               poročilo varuha človekovih pravic.</p>
               <p>Hvala lepa in lahko noč. <stage type="time">(SEJA JE BILA PREKINJENA 27. SEPTEMBRA 2001 OB 18.07
                  URI.)</stage>
               </p>
            </sp>
         </div>
      </body>
   </text>
</TEI>