<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Izredna-42-2004-04-08">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|372DF928FB353804C1256EA8002DD9A4</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=372DF928FB353804C1256EA8002DD9A4</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-42-2004-04-08.DZ" n="42">
               <name>Izredna</name>
               <date when="2004-04-08"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-42-2004-04-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 42. izredne seje</stage>
            <stage type="date">(8. april 2004)</stage>
            <stage type="chairman">Sejo je vodil dr. Miha Brejc, podpredsednik državnega zbora.</stage>
            <stage type="time">Seja se je pričela ob 10.00 uri. </stage>


            <sp xml:id="SDZ3-Izredna-42-2004-04-08.sp1">

               <speaker>PODPREDSEDNIK DR. MIHA BREJC:</speaker>

               <p>Spoštovane gospe in gospodje, dober dan, dobro jutro. Pričenjam nadaljevanje 42.
               izredne seje državnega zbora Republike Slovenije. Obveščen sem, da so zadržani in se
               današnje seje ne morejo udeležiti naslednje poslanke in poslanci: Jože Avšič od 12.
               ure dalje, mag. Marko Diaci od 13. ure dalje, mag. Zoran Gračner od 16.30 dalje,
               Zmago Jelinčič Plemeniti, Franc Kangler, Blaž Kavčič, Leopold Kremžar od 12. ure
               dalje, Rudolf Moge, Alojz Peterle, Igor Štemberger od 14. ure dalje, Cveta Zalokar
               Oražem, mag. Janez Kramberger, Franc Čebulj, Stanislav Brenčič do 13. ure, Jurij
               Malovrh do 12. ure.</p>
               <p>Prehajamo na <title xml:id="SDZ3-Izredna-42-2004-04-08.title1">3. TOČKO DNEVNEGA REDA - TO JE NA OBRAVNAVO PREDLOGA ZA ZAČETEK
                  POSTOPKA ZA SPREMEMBO USTAVE REPUBLIKE SLOVENIJE Z OSNUTKOM USTAVNEGA ZAKONA EPA
                  391 /III.</title> Predlog za začetek postopka za spremembo 50. člena ustave z
               osnutkom zakona je v obravnavo zboru predložila skupina poslancev s prvopodpisanim
               Valentinom Pohorcem. Na 35. izredni seji je državni zbor sklenil, da se začne
               postopek za spremembo 50. člena ustave, ter preložil razpravo o osnutku ustavnega
               zakona in odločanju o predlogu stališč ustavne komisije na eno od naslednjih sej.
               Tako danes dajem besedo predstavniku predlagateljev za dopolnilno obrazložitev
               predloga. Gospod Pohorec, prosim.</p>
            </sp>
            <sp xml:id="SDZ3-Izredna-42-2004-04-08.sp2">

               <speaker>VALENTIN POHOREC:</speaker>

               <p>Hvala za besedo, gospod predsedujoči. Spoštovane kolegice in kolegi. Pred nami je
               predlog za dopolnitev 50. člena ustave Republike Slovenije v zvezi s pravico do
               pokojnine. Pravica do pokojnine je ena od temeljnih pravic državljanov in državljank
               Republike Slovenije, dosežene pa le na osnovi minulega dela in plačila dela svoje
               plače v pokojninsko blagajno na osnovi medgeneracijskega sporazuma in zakona o
               invalidskem pokojninskem zavarovanju. To sicer ne velja za državne pokojnine, ki niso
               odvisne od dolžine delovne dobe in plačila v pokojninsko blagajno.</p>
               <p>Pravica do pokojnine sledi pravici do dela, če ga seveda dobiš, in sledi
               najaktivnejšemu obdobju življenja, ko delaš leto za letom, in tako dosežeš 30, 35, 40
               in tudi več let delovne dobe in prav toliko let plačevanja prispevkov za invalidsko
               in pokojninsko zavarovanje za leta spodobnega življenja v tretjem življenjskem
               obdobju. In ko kot delavec delaš dan za dnem tudi v izmenah, popoldne, ponoči, pa še
               ob nedeljah in praznikih, v preteklosti v veliko težjih delovnih razmerah, na primer
               v rudnikih, železarnah, transportu, tekstilni, usnjarski, papirni, konfekcijski,
               lesni in drugih industrijah, prav tako v družbenih dejavnosti, šolstvu, zdravstvu,
               vojski, policiji, ne razmišljaš na tisto odmero minulega dela iz minulega dela v
               obliki vplačane in zaslužene pokojnine.</p>
               <p>Pokojnino odmerja zakon o invalidskem pokojninskem zavarovanju. V najvišjem aktu
               države, to je v ustavi Republike Slovenije, zapisane v času nastajanja moderne,
               pravne in socialne države Slovenije pa ne najdeš zapisane pravice do pokojnine v
               dovolj neposredno, ljudem razumljivi obliki; ustava pa ni namenjena le visokih
               ustavnim strokovnjakom, ki v pojmu socialne varnosti razumejo in vidijo tudi zapisano
               pravico do pokojnine. Nekateri priznani ustavnopravni strokovnjaki pa so vendar
               prisluhnili tudi predlagateljem, da je dobro, koristno in celo potrebno to pravico
               bolj natančno definirati.</p>
               <p>Skupina poslancev, ki jih predstavljam kot prvopodpisani je v postopek za spremembo
               50. člena ustave Republike Slovenije vložila predlog, da se 50. člen ustave dopolni,
               in sicer prvi odstavek tega člena, ki bi se po našem predlogu glasil: "Državljani
               imajo pod pogoji, določenimi z zakonom, pravico do socialne varnosti in pokojnine."
               Ustavna komisija je na svojih sejah o predlogu razpravljala. Mnenja so bila "za", so
               bila "proti", podobno strokovna javnost v javni razpravi. Končno je ustavna komisija
               glasovala o predlogu, pa je le-ta na seji ustavne komisije dobil premalo podpore,
               zato bi se postopek ustavil, če ne bi ta državni zbor na svoji seji s potrebno večino
               dal podporo nadaljevanju postopka. Hvala vsem, ki ste zato glasovali tedaj. Končno je
               ustavna komisija sprejela stališča k predlogu o spremembi 50. člena ustave, ki se
               glasi: "Državljani imajo pod pogoji, določeni z zakonom, pravico do socialne
               varnosti, vključno s pravico do pokojnine."</p>
               <p>Spoštovane kolegice in kolegi, poslanke in poslanci danes je na nas, da po končani
               razpravi odločimo o sprejemu stališč ustavne komisije. Predlagam vam, da tudi tokrat
               glasujete za naš predlog, za predlog ustavne komisije, in da nas podprete. Hvala
               lepa.</p>
            </sp>
            <sp xml:id="SDZ3-Izredna-42-2004-04-08.sp3">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Osnutek ustavnega zakona je obravnavala ustavna komisija in tudi
               pripravila stališče. Želi predstavnik vlade? Ne. Dobro. Potem gremo na predstavitve
               stališč poslanskih skupin. Najprej ima besedo mag. Janez Drobnič, Nova Slovenija.</p>
            </sp>
            <sp xml:id="SDZ3-Izredna-42-2004-04-08.sp4">
               <speaker>MAG. JANEZ DROBNIČ:</speaker> 
               <p>Dober dan želim kolegicam in kolegom. Hvala lepa za besedo
            predsedujoči. Poslanci DeSUS-a so predložili predlog za spremembo 50. člena ustave v
            smislu, da se pod pogoji, določeni z zakonom, zagotovi pravica do socialne varnosti in
            pokojnine. Eno izmed mnenj pravnih strokovnjakov, ki smo ga slišali v kar dosti obširni
            razpravi na ustavni komisiji, je takšno: ta predlog v proceduralnem smislu ne izpolnjuje
            temeljnega pogoja za uvrstitev med ustavne spremembe, h katerim naj bi se pristopala
            restriktivno, tudi če bi predlagana sprememba vodila k izboljšanju sedanjega ustavnega
            besedila, je v pravnem in tekstualnem smislu nepravilno zastavljena. Nenazadnje se z
            njenim sprejetjem ne bi reševal nikakršni pravni, socialni in politični problem. Nekaj
            je torej resnice v tem zagotovo. Zakaj? Ločevanje pokojnine od socialne varnosti je
            problematičen pristop, ki predpostavlja, da pokojnina ni del socialne varnosti - vemo,
            da to je. Takšno razmišljanje bi nas odmaknilo tudi od družbenega ravnanja, ker
            predpostavlja, da vsak državljan odgovren v prvi vrsti za lastno prosperiteto, tisti, ki
            je pa kakorkoli prizadet, v stiski, se znajde v težavah, pa mu država pomaga po načelih
            solidarnosti in vzajemnosti. Predlog je torej vprašljiv z načeli splošnega pojmovanja
            socialne politike - država pomaga tistemu, ki je v stiski, ki gre prek ravni revščine in
            ne vsakomur če je bogat - v nasprotju z načeli lastne odgovornosti za socialno varnost,
            pa tudi vprašanje glede principov vzajemnosti: če plačuješ, prejemaš iz skupnega
            budžeta, če ne plačuješ, naj ne bi prijemal. Torej, če plačuješ oziroma se trudiš, dobiš
            povračilo za trdo delo, ali pa torej dobiš plačilo, ali pa pokojnino. Do pokojnine naj
            bi v prvi vrsti prišli z delom, zaposlitvijo, v bistvu je to odklon od
            temeljnihprincipov solidarnosti, saj bi nekateri prišli do pokojnine ne glede na
            premoženje in dohodke. Naša država je uvedla pravico do državne pokojnine, vendar na
            dveh pomembnih dejstvih, in sicer, da del oseb v preteklosti kljub opravljanju dela ni
            imela možnosti zavarovanja in so sedaj postali odvisni. In drugi, da se državna
            pokojnina zagotavlja tistim osebam, ki nimajo drugih prihodkov za življenje. S tem so
            ohranjeni principi solidarnosti, vendar tudi pravičnosti, da tisti, ki ima premoženje in
            prihodke, panima zavarovalne dobe, nima pokojnine. Z uvedbo te novosti bi se utegnilo
            zgoditi, da bi razvrednotili prizadevno delo tistih zaposlenih, ki so trdo delali 40 let
            in plačevali v pokojninsko blagajno. Ti bi se na koncu nič ne razlikovali pri pokojninah
            od tistih, ki jim zaradi bogastva ni bilo treba delati. To so resnične dileme, ki seveda
            terjajo odgovore pri implementaciji take ustavne določbe in tudi seveda pri tem, da jo
            zapišemo v ustavo.</p> 
               <p>Iz tega bi lahko potegnili razmišljanje, da gre v tem primeru
               pravzaprav za problem reševanja nejasne politične legitimacije vlagateljev, ki se
               sicer na deklarativni ravni zavzemajo za pokojnine in za upokojence, na zakonodajni
               ravni pa je stvar vprašljiva - zakonodajni postopek. Namreč, v teh zadnjih treh letih
               smo sprejeli oziroma je ta državni zbor sprejel tri novele pokojninskega zakona. To
               je sprejela vladajoča koalicija. V opoziciji smo nasprotovali, kajti z vsemi temi
               tremi novelami se je stanje in položaj upokojencev bistveno poslabšal. Za izvajanje
               socialne politike, pokojnin, socialne varnosti so ustavni členi zadostni. Verjetno pa
               je na zakonodajni ravni treba kaj izboljšati. Če imajo vlagatelji tudi takšno
               razumevanje, potem lahko to storijo z valorizacijo pokojnin.</p>
               <p>V Novi Sloveniji se zavzemamo, da se z zakoni zagotovi ustrezno urejanje pokojnin in
               socialne varnosti upokojencev na principih in načinih plačevanja v pokojninsko
               blagajno in medgeneracijskega sporazuma solidarnosti, vzdržnosti javnih financ in
               odgovornega vodenja gospodarske politike v Sloveniji, ki je najpomembnejša in
               najboljša podlaga tudi za dostojno zagotavljanje socialne ravni upokojencev.</p>
               <p>S predlogom ustavnih sprememb oziroma te ustavne spremembe - kakšne posebne škode
               zato ne bo. Vprašljivi so učinki. Vladajoča koalicija bi lahko na mesto razmeroma
               pravne ustavne določbe rajši poskrbela za ustrezno valorizacijo pokojnin, saj je
               povsem na dlani, da so upokojencem v zadnjih treh letih znižali pokojnine realno za
               5% in tega očitno upokojenci ne bodo več dobili nazaj. In spet smo v isti zgodbi kot
               včeraj pri invalidih. Ni problem ustava, problem so dejanja, problem je volja v tem
               parlamentu pri sprejemanju zakonov. Zato razumemo stisko in priložnost vladajoče
               koalicije, zlasti pa DeSUS-a, da s takim predlogom spremembe ustave poskuša prekriti
               stanje, ki se je poslabšalo v zadnjih treh letih.</p>
               <p>V Poslanski skupni Nove Slovenije ne bomo nasprotovali.</p>
            </sp>
            <sp xml:id="SDZ3-Izredna-42-2004-04-08.sp5">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima gospod Lenko, stališče DeSUS-a. Prosim.</p>
            </sp>
            <sp xml:id="SDZ3-Izredna-42-2004-04-08.sp6">

               <speaker>FRANC LENKO:</speaker>

               <p>Hvala za besedo, gospod podpredsednik. Lepo pozdravljeni predstavnik vlade, kolegice
               poslanke in kolegi poslanci.</p>
               <p>Ustavna komisija je na svoji 14. seji sprejela stališča poslanca Valentina Pohorca in
               poslanske skupine DeSUS, da se 50. člen ustavne dopolni tako, da imajo državljani pod
               pogoji, določenimi z zakonom, pravico do socialne varnosti, vključno s pravico do
               pokojnine. Predlagano in izglasovano stališče je bilo vsebinsko podobno ali identično
               predlogu poslanske skupine Slovenske ljudske stranke.</p>
               <p>Že v okviru razprave k navedenemu predlogu je začetek postopka za spremembo ustave na
               35. izredni seji državnega zbora, dne 18.1.2003 bilo izpostavljeno, da je treba
               predlagano spremembo prvega odstavka 50. člena ustave dopolniti. Takšnega mnenja so
               bili tako razpravljalci kot stroka, saj vključitev pravice do pokojnine v ustavo kot
               posebne pravice s pravnega vidika ne prinese direktne spremembe za pravni položaj
               zaposlenih in upokojencev. Namreč, tudi veljavna evropska socialna listina razlikuje
               med pravico do socialne varnosti ter pravico do socialne in zdravstvene pomoči. S
               predlaganim in izglasovanim stališčem torej usklajujemo ustavno besedilo z načeli
               imenovane konvencije.</p>
               <p>V poslanski skupini Demokratične stranke upokojencev se zavedamo, da je takšna
               sprememba ustave, kot je predlagana, v bistvu bolj deklarativne narave, saj vemo, da
               lahko pravico do pokojnine v materialnem smislu urejamo le z zakonom, zato želimo z
               navedenim predlogom zavarovati pravico do pokojnine, kot ustavno pravico.</p>
               <p>Po mnenju Poslanske skupine Demokratične stranke upokojencev je pokojnina pravica, ki
               temelji na dejansko plačanih prispevkih v pokojninski sklad, zaradi česar mora naša
               predlagana rešitev v našem sistemu socialne varnosti dobiti svojo identiteto in
               garancijo. Naš predlog za spremembo 50. člena ustave je upravičen z vidika, da se
               pokojnina razume kot pravica iz minulega dela in dejansko plačanih prispevkov ter da
               se kot taka tako razlikuje od drugih oblik socialne varnosti, ki jih zagotavlja
               država, ne glede na plačane prispevke. S predlagano rešitvijo želimo poudariti, da je
               po našem mnenju pokojnina pravica, ki temelji na dejansko plačanih prispevkih v
               pokojninski sklad, zaradi česar jo je treba eksplicitno ločiti od državne pokojnine,
               ki jo daje država vsakemu prebivalcu, ko doseže določeno starost, ne gledena to, ali
               je kdaj vplačeval prispevke za takšno pokojnino.</p>
               <p>S predlaganim predlogom za spremembo 50. člena ustave želimo izrecno izpostaviti, da
               pravica do pokojnine ni pravica, za katero lahko prosi vsak posameznik v okviru
               sistema socialne varnosti, na primer za socialno pomoč, ampak je to pridobljena in
               plačana pravica iz minulega dela, do katerega so upravičeni samo tisti, ki so
               plačevali prispevke v pokojninski sklad. S predlagano rešitvijo, s katero
               dopolnjujemo 50. člen ustave, želimo izpostaviti, da v tako imenovano pravico ne sme
               posegati nihče, niti država, niti različne mednarodne institucije, ki izvajajo
               pritisk, da bi reformirali pokojninski sistem po meri, ki ustreza njim in ne nam.</p>
               <p>Spoštovane poslanke, spoštovani poslanci, v imenu več kot pol milijona slovenskih
               upokojencev vas prosim, da podprete naša prizadevanja za spremembo 50. člena ustave
               Republike Slovenije. Tako bomo našim upokojencem omogočili mirnejše preživljanje
               tretjega življenjskega obdobja, to pa jim naj bo tudi naše voščilo za velikonočne
               praznike. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp7">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Bojan Kontič, Združena lista.</p>
            </sp>
            <sp xml:id="SDZ3-Izredna-42-2004-04-08.sp8">

               <speaker>BOJAN KONTIČ:</speaker>

               <p>Predsednik, spoštovane kolegice in kolegi. Danes bomo torej odločali o predlaganem
               stališču ustavne komisije, v katerem je zapisano, da se prvi odstavek 50. člena
               ustave spremeni tako, da se glasi: "Državljani imajo pod pogoji, določenimi z
               zakonom, pravico do socialne varnosti, vključno s pravico do pokojnine."</p>
               <p>Že v razpravah na ustavni komisiji in pri samem glasovanju smo predlog za začetek
               spremembe ustave podprli, prav tako na seji državnega zbora. Tudi danes, ko se
               odločamo o predlaganem stališču, bomo poslanke in poslanci Združene liste socialnih
               demokratov predlagana stališča podprli. Glasovali bomo "za", ker bo sprememba 50.
               člena izrecno poudarila, da je pravica do pokojnine ustavna pravica oziroma da je ena
               izmed osnovnih človekovih pravic.</p>
               <p>Strokovna skupina je v času sprejemanja odločitve, ali s postopkom za spremembo
               ustave pričeti, ugotavljala, da poseg v ustavo na predlagani način ni nujen, ker ne
               odpravlja kakršnegakoli pravnega, političnega, socialnega ali drug problem, ki bi se
               že pokazal v praksi ali bi bilo nastanek takega problema možno vsaj predvidevati kot
               realno možnost. Res je, ni nujen, hkrati pa je tudi res, da ni škodljiv. Kljub tem
               opozorilom se je državni zbor odločil, da prične s postopkom za spremembo ustave.
               Tokrat se je tudi mnenje strokovne komisije v zvezi s predlaganim stališčem omehčalo,
               kajti ugotavlja namreč, da je stališče vsekakor mnogo boljše oziroma strokovno bolj
               sprejemljivo, kot pa na začetku predlagano besedilo osnutka ustavnega zakona.</p>
               <p>Prvopodpisani predlagatelj je v obrazložitvi k predlogu stališča zapisal, da se želi
               s pravico do pokojnine poudariti, da le ta izhaja iz prispevka, ki ga je državljan
               vložil iz svojih dohodkov, in da je to pravica, ki mu je dana na osnovi minulega
               dela. Naj še enkrat poudarim, da bo poslanska skupina Združene liste socialnih
               demokratov predlagano stališče podprla. Kot je na seji, kjer smo se odločali o
               začetku postopka za spremembo tega člena, v imenu poslanske skupine Združene liste
               socialnih demokratov povedal Miran Potrč, je pokojnina socialna pravica le izjemoma,
               praviloma je to pravica iz dela in na podlagi vplačanih prispevkov v okviru sistema
               pokojninskega zavarovanja, ki ga ureja država in ki mora temeljiti na medgeneracijski
               solidarnosti.</p>
            </sp>
            <sp xml:id="SDZ3-Izredna-42-2004-04-08.sp9">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod France Cukjati, Slovenska demokratska stranka.</p>
            </sp>
            <sp xml:id="SDZ3-Izredna-42-2004-04-08.sp10">

               <speaker>FRANCE CUKJATI:</speaker>

               <p>Hvala za besedo. Spoštovani. Tako kot včeraj, ko smo govorili o invalidih, smo tudi
               tukaj v tem primeru nekako vsi razumevajoči do problemov, do težav oziroma do
               potrebe, da ta država ostane oziroma da postane socialna država in zagotovi primerne
               pogoje za življenje vseh, ki končajo svoje delovno obdobje. Torej tudi tistim naj bi
               se zagotovila pokojnina - vsaj tako je razumeti iz obrazložitve predlagateljev -, ki
               niso vlagali v času svojega dela, oziroma tudi tistim, ki morda niso bili zaposleni,
               niso bili zavarovani in podobno. Zagotovo je prav tako, da na stara leta nihče ne sme
               biti brez socialnih pravic - zagotovo. Vsem je treba zagotoviti minimalne pogoje
               življenja - zagotovo. In tako mi tudi razumemo našo socialno državo in našo ustavo,
               ki upošteva potrebo po socialni državi. In v sedanjem besedilu je rečeno, da ima
               vsakdo pravico do socialne varnosti, socialna varnost pomeni pravico do takih
               prihodkov ali socialne pomoči, ki mu na stara leta omogoča minimalno življenje.
               Zagotovo, kdor nima pokojnine, dobi socialno pomoč, kdor ima prenizko pokojnino, bi
               moral dobiti socialni dodatek - in ga dobi. Ali v zadostni meri ali je tista
               pokojnina, ki jo dobi, zadostna za preživetje in za človeka vredno življenje, je
               drugo vprašanje. Verjetno bi bilo bolj na mestu govoriti o tem vprašanju. Kajti,
               pravica do pokojnine v smislu pravice socialne varnosti je že zagotovljena v ustavi.
               In samo besedilo, sam dodatek besede ne prinaša nič novega. Upokojenci iz tega
               naslova ne bodo dobili niti tolarja več in tudi tisti, ki nimajo pokojnine, bodo
               dobili oziroma že dobijo državno pokojnino ali socialno pomoč, ne bodo dobili niti
               tolarja več. To je treba povedati, zaradi načela poštenosti do vseh ostarelih in pa
               tudi do samega sebe, da ne zavajamo ljudi in ne govorimo, kaj bomo novega prinesli v
               naš sistem - nič novega.</p>
               <p>Vendar je dobro, da je beseda sama vključena, da s tem neko simbolično pozornost
               posvetimo tudi pokojnini, tako kot smo včeraj v smislu invalidov. Nič novega, nič
               dodanega, nič izboljšav, morda neka simbolična ugotovitev oziroma priznanje.</p>
               <p>Je pa tukaj nek drugi problem, na katerega želimo v tem primeru opozoriti, tako kot
               smo v primeru invalidov. Tudi v tem primeru socialne varnosti je neko področje, ki ni
               urejeno. Neko področje, ki ga zelo zelo čutijo vsi tisti, ki so ostareli in
               obnemogli. V primeru, da je nekdo osamljen, sam doma, ostarel, si ne more pomagati,
               ne more iti niti po stopnicah, ne more niti do trgovine, pa ima morda dobre dohodke,
               ne potrebuje še dodatnepokojnine, ne potrebuje socialne pomoči, ima dovolj denarja,
               ampak on kratko malo ne more do trgovine, da bi kupil kruh in mleko. Ne more niti v
               klet, da bi oskrbel centralno kurjavo, ne more niti, da bi si opral - boste rekli,
               naj najame gospodinjo in naj mu služi oziroma naj ga neguje 24 ur na dan. Toliko
               denarja pa spet nima. In takih primerov, gospodje in gospe, je veliko; ozrite v svoje
               okolje, kjer živite. Zaradi tega vključuje evropska socialna listina, ki jo je
               sprejel odbor ministrov Sveta Evrope in je bila leta 1996 ratificirana tudi v
               Sloveniji, ima glede socialne varnosti dve področji povsem ločeni. V 13. členu govori
               o pravici do socialne pomoči. In tam notri, v 1. točki, naj citiram, govori, "da je
               treba zagotoviti vsaki osebi, ki je brez zadostnih sredstev in si takih sredstev ni
               zmožna zagotoviti niti z lastnim trudom niti iz drugih virov, zadostno finančno
               pomoč." To je socialna pomoč. Sem sodijo tudi razni socialni dodatki, pokojnine in
               podobno. Zagotovo, če bi mi spoštovani to evropsko socialno listino, potem bi tudi
               tistim, ki imajo minimalne plače, morali dati socialno pomoč, kajti ne morejo
               preživeti, ne morejo preživeti.</p>
               <p>Ampak to je drug problem. Govorim sedaj samo o sistemu. Ta pomoč je pri nas v ustavi
               zagotovljena in tudi v sistemu, sicer v ne zadostni meri, ampak je opredeljena. 14.
               člen evropske socialne listine govori pa o pravici do storitev socialno-varstvenih
               služb in govori, da mora država zagotoviti službe, ki nudijo to pomoč,
               socialno-varstveno in v 2. točki tudi spodbujajo sodelovanje posameznikov in
               prostovoljnih ali drugih organizacij pri ustanavljanju in delovanju takih služb. To
               pa je tisto, česar pri nas ni. To pa je tisto, kar bi veljalo v ustavi dopolniti in
               našo ustavo uskladiti za evropsko socialno listino. To je paresnično človeška pomoč,
               ne finančna, človeška pomoč, ki jo je treba organizirati in nuditi tem ljudem. Morda
               zadostuje enkrat na dan, da bi nekdo prišel do takega človeka kot sem ga omenil,
               prinesel nek topel obrok in morda opral perilo ali še kaj postoril v eni uri in
               opravil to delo. Nič drugega, gospodje. Te oskrbe pa ni v naši ustavi, niti v naših
               metodah, v naših zakonih, niti v praksi.</p>
               <p>Če bi resno pristopili k problemom socialne varnosti, bi morali to socialno varnost
               razširiti tudi na socialno oskrbo. Zato mi seveda dodajamo pobudi amandma, s katerim
               bi dopolnili to določbo v ustavi, in sicer bi rekli, da ima vsakdo pravico do
               socialne varnosti, vključno s pravico do pokojnine in pravico do socialne oskrbe. Bom
               rekel tako kot pri invalidih: če seveda ni to samo taka, bi rekel, meglena
               predvolilna, ne bom rekel floskula, ampak lepa gesta, da se omeni pokojnino, ampak je
               resnično želja, da se dopolni naš socialni sistem, potem bomo dodali in sprejeli naš
               amandma, s katerim se širi ta skrb tudi na socialno oskrbo. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp11">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Ivan Božič, Slovenska ljudska stranka.</p>
            </sp>
            <sp xml:id="SDZ3-Izredna-42-2004-04-08.sp12">

               <speaker>IVAN BOŽIČ:</speaker>

               <p>Hvala lepa, gospod podpredsednik. Kolegice, kolegi, predstavnik vlade!</p>
               <p>Smiselnost in potrebnost spreminjanja 50. člena v ustavi je imela med člani ustavne
               komisije in strokovne skupine od samega začetka tako vnete zagovornike kot tiste, ki
               smo oziroma so bili do te spremembe nekoliko zadržani.</p>
               <p>V Slovenski ljudski stranki ocenjujemo, da predstavlja predlagana sprememba 50.
               člena ustave, ki naj bi opredelila tudi pravico do pokojnine, spremembo deklaratorne
               narave. Mislimo, da bo tudi v bodoče le zakon urejal pravice do pokojnine predvsem v
               materialnem smislu. Člani strokovne skupine so ocenili - in z njihovim mnenjem se
               strinjamo - da prvoten predlog ni bil najbolj primeren. V Slovenski ljudski stranki
               smo predlagali naslednjo formulacijo dopolnitve 50. člena: "Državljani imajo pod
               pogoji, določenimi z zakonom, pravico do socialne varnosti, vključno s pokojnino."
               Ustavna komisija pa je sprejela temu zelo podobno stališče, ki predvideva pravico do
               socialne varnosti, vključno s pravico do pokojnine. Kljub utemeljenemu vprašanju, ali
               je sprememba formalnopravno res potrebna, na kar opozarjajo številni strokovnjaki, je
               le treba vzeti v obzir spremembe, ki smo jim priča na področju pokojninskega sistema.</p>
               <p>Vsi evropski sistemi pokojninskega zavarovanja se soočijo s spremenjenimi
               okoliščinami in reformami, ki se poskušajo le-temu prilagoditi. Demografski trendi se
               drastično spreminjajo, podaljšuje se uživanje pokojnine, kar med drugimi pomeni
               slabšanje razmerja med aktivnim in neaktivnim deležem prebivalstva. Razlika med
               prihodki in odhodki se povečuje, večinoma v negativno smer, se pravi, v odhodkovno
               raven; sprijazniti se moramo z dejstvom, da se tako Evropa kot tudi mi v Sloveniji
               staramo in da se bo treba na to stanje primerno odzvati. Potrebna bodo prizadevanja,
               ki bodo podkrepila medgeneracijski konsenz, s pomočjo katerega se bo razreševalo
               vprašanja, ki so na podlagi te ugotovitve in tega dejstva vedno bolj prisotna in
               vedno bolj pereča.</p>
               <p>Stališče, ki ga je sprejela ustavna komisija, je za Slovensko ljudsko stranko
               sprejemljivo in ga bomo podprli. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp13">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Stranke mladih bo predstavil gospod Vnučec.</p>
            </sp>
            <sp xml:id="SDZ3-Izredna-42-2004-04-08.sp14">

               <speaker>BOGOMIR VNUČEC:</speaker>

               <p>Hvala za besedo. Spoštovane kolegice in kolegi. Temeljni razlog, da Stranka mladih
               Slovenije podpira ta predlog, je želja zagotoviti pokojnine tudi za bodoče
               generacije.</p>
               <p>Namreč, spoštovani, sprememba ustave je nepotrebna za današnjo generacijo
               upokojencev, ki imajo pravico do svoje pokojnine že zagotovljeno. Podpora poslancev
               Stranke mladih Slovenije je zgolj in predvsem zaradi tega, ker je reforma
               pokojninskega sistema tako negotova, da je vprašljiva pravica do pokojnine predvsem
               mladih in srednjih generacij. Današnji upokojenci bodo svoje pokojnine prav gotovo
               prejemali do konca svojega življenja. Kaj bo pa z mladimi, ki še vedno prispevamo v
               pokojninsko blagajno na podlagi neke medgeneracijske pogodbe, pa žal še ne vemo.
               Poleg teh prispevkov nas vlada in finančni minister nenehno opozarjata na nujnost
               varčevanja za varno starost in vlaganja v ne vem kakšne stebre pokojninskega
               zavarovanja. Predlog v Strankimladih podpiramo tudi zato, da opozorimo, da morajo
               tudi bodoče generacije uživati pravico do pokojnine v čim večjem obsegu, čeprav
               današnja situacija tega ne obeta.</p>
               <p>Tudi naša podpora predlogu gre tudi v smer predvsem ohraniti pokojnine tudi v bodoče,
               ne pomeni pa tega, da se sistema danes, torej sedanjega pokojninskega sistema ne da
               več spreminjati. Ta sistem je po našem mnenju treba nujno spremeniti, saj ni
               pravično, da mladi podpirajo sedanji pokojninski sistem, hkrati pa morajo varčevati
               še za svoje pokojnine. Na kakšen način naj se to zapiše v ustavo, je pač stvar
               stroke, ki sicer ni preveč navdušena nad to spremembo, a kaže, da imamo pri tem vsak
               svoj razlog za podporo temu predlogu in pač bo stroka morala to upoštevati. Mladim in
               srednjim generacijam moramo zagotoviti vsaj to ustavno normo, na katero se bodo lahko
               sklicevali ob propadu pokojninske reforme, ki se bo, v to smo prepričani, slej ali
               prej zgodila, če ne bodo v kratkem sprejete nekatere bistvene spremembe tega sistema.
               Hvala.</p>
            </sp>
            <sp xml:id="SDZ3-Izredna-42-2004-04-08.sp15">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima Ljubo Germič, Liberalna demokracija. Gospod Germič.</p>
            </sp>
            <sp xml:id="SDZ3-Izredna-42-2004-04-08.sp16">

               <speaker>LJUBO GERMIČ:</speaker>

               <p>Hvala lepa, gospod predsedujoči, za besedo. Spoštovane kolegice in kolegi. Državni
               zbor Republike Slovenije je na 35. izredni seji 18. novembra 2003 sprejel predlog
               skupine poslancev s prvopodisanim Valentinom Pohorcem za začetek postopka za
               spremembo 50. člena ustave Republike Slovenije. Državni zbor je s tem dejanjem
               izrazil strinjanje, da se 50. člen ustave Republike Slovenije dopolni, in sicer tako,
               da med pravice do socialne varnosti vključi tudi pokojnine, s čimer naj bi ustava po
               obrazložitvi predlagateljev kot pravico do socialne varnosti eksplicitno zagotavljala
               tudi pravico do pokojnine kot eno izmed temeljnih človekovih pravic. Kot vemo, se je
               strokovna skupina pri ustavni komisiji do tega predloga opredelila negativno, saj po
               njihovem mnenju ni takšne narave, da bi bilo njeno sprejetje nujno, ker bi se s tem
               odpravljal kakršenkoli pravni, politični, socialni ali drug problem, poleg tega pa je
               njen cilj v celoti dosegljiv že z ustrezno interpretacijo sedanjih ustavnih določb.
               Kljub negativnemu mnenju strokovne skupine je poslanska skupina Liberalne demokracije
               predlog za začetek postopka podprla, saj se je pridružil poslanskih kolegom, ki so
               bili mnenja, da je treba tudi v najvišjem državnem aktu, ustavi, zagotoviti temeljne
               medgeneracijske solidarnosti. Prisluhnili pa smo tudi mnenju strokovne skupine, ki je
               menila, da predlog vsebinsko ni dobro izoblikovan, ker ločuje pokojnine iz konteksta
               socialne varnosti, kar je po našem mnenju strokovno zgrešeno. Pravica do socialne
               varnosti namreč predstavlja širši okvir, pravice do pokojnine pa predstavlja
               upravičenost, ki izhaja iz prispevkov iz minulega dela. Zato smo na ustavni komisiji
               podprli predlog stališča, ki te strokovne pomisleke odpravlja.</p>
               <p>Tako ustavna komisija državnemu zboru predlaga, da sprejeme stališče, da se prvi
               odstavek 50. člena ustave spremeni tako, da se glasi: "Državljani imajo pod pogoji,
               določenimi z zakonom, pravico do socialne varnosti, vključno s pravico do pokojnine."
               Ta nova dikcija sedaj jasno obravnava pokojnino kot element socialne varnosti in tudi
               odpravlja napačne razlage, da se s tem vzpostavlja ustavna podlaga za vpeljavo tako
               imenovanih državnih oziroma nacionalnih pokojnin. Iz navedenih razlogov bo poslanska
               skupina Liberalne demokracije to stališče podprla. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp17">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledi razprava poslank in poslancev o osnutku ustavnega zakona in
               stališču ustavne komisije. Najprej ima besedo gospod Drobnič.</p>
            </sp>
            <sp xml:id="SDZ3-Izredna-42-2004-04-08.sp18">

               <speaker>MAG. JANEZ DROBNIČ:</speaker>

               <p>Hvala lepa za besedo. Očitno bomo iz vseh teh razprav v zvezi z ustavnimi
               spremembami dobili, verjetno dobili, tri spremembe, ki bodo zgolj oziroma le
               deklarativne narave. Ne bodo pomenile za naše državljanke in državljane ničesar, samo
               v glavnem leporečje, kar se lahko obljublja z besedami, udejanjenja pač ne bo. Tresla
               se je gora, rodile so se tri spremembe - verjetno - ustave, to bo na koncu pisalo in
               na žalost smo porabili veliko časa pa malo naredili.</p>
               <p>Kaj je pri tej ustavni spremembi še problematično? Pokojnina torej bo iztožljiva, v
               kolikor jo zapišemo v ustavo, je pravica, ki je iztožljiva za vsakogar. To pomeni, da
               si bo pridobil pokojnino tudi tisti, ki ima druge vire preživljanja in nikoli ni
               delal. Recimo, da ima veliko kapitala, veliko bogastvo in iz tega tudi živi, na koncu
               svojega obdobja, življenjskega ali v zrelih letih, bo pridobil pravico do pokojnine.
               To so realne in pravne konsekvence. Se moramo povprašati, ali je to v skladu z našimi
               načeli solidarnosti in vzajemnosti - da se pomaga tistemu, ki je, torej, ki je šibak,
               zaide v stisko, je bolan, si ne more z lastnim delom zaradi oviranosti, zaradi
               invalidnosti pridobiti svojega dohodka za to, da bi se preživljal. Seveda so
               pokojnine vprašljiva kategorija z vidika demografskih sprememb, ker je vse manj
               ljudi, torej vse manj rojenih, vse manj mlade generacije, ki bi vstopala v mladih
               letih v zaposlitev, tudi vstop v zaposlitev se je premaknil. Če pogledamo zdaj zadnji
               dve generaciji, generacije, recimo, 20 pa 20 let - štirideset - se je vstop
               zaposlitev pomaknil vsaj za pet let od prejšnjega, denimo, tam, ne vem 19. leta, 18.
               leta, se je premaknil na tam 23, 24 let. Generacija vse pozneje vstopa, s tem se
               seveda zmanjšujejo vplačila v pokojninsko blagajno, manj aktivno zaposlenih na ta
               način in več vzdrževanih članov. Poleg - to, kar sem omenil -, demografske spremembe,
               da se manj ljudi rodi.</p>
               <p>In naslednje, kar velja tudi opozoriti, je zaposlitev v državnih službah se
               povečuje, kar bremeni državni proračun, zmanjšuje se pa v realnem sektorju, kot ga
               nekateri označujejo, zmanjšuje se število zaposlenih v malih podjetjih pri
               samozaposlenih in podobno. To je pač žalostna posledica vodenja gospodarske politike
               Liberalne demokracije, ki se sicer trka po prsih, da ohranja število zaposlenih,
               ampak na račun zaposlitev v državnem sektorju, ta pa obremenjuje akomulacijo oziroma
               to vitalnost. Kajti, naložbe so pač v potrošnje.</p>
               <p>Še nekaj v zvezi s pokojninami. Ko pogledamo to statistiko povprečne pokojnine, kako
               so se spreminjale v zadnjih treh oziroma štirih letih, od zadnjih volitev, ko je
               garnitura Liberalne demokracije pač ta zadnji mandat prevzela s svojimi koalicijskimi
               partnerji. Starostne pokojnine so se v povprečju zmanjšale od leta 2000 do konca leta
               2003 s 75,8 oziroma skoraj s 76 na 71%, za 5% so se zmanjšale v realnem smislu. A,
               veste, to je vprašanje, ne sprememba 50. člena, ampak realno padanje pokojnin, ki ste
               jih povzročili z uskladitvami. To ste zavijali v razne formule, kriterije, ne vem kaj
               še vse, v bistvu ste pa okrog prinesli pokojnine. Volilno geslo je pa bilo takrat, če
               bo Bajukova vlada, vam bo vzela pokojnine. Vi ste se zapletli v ta izrek, sami ste to
               naredili.</p>
               <p>Invalidske pokojnine s 61% na 53% - 4%. V povprečju pa s preko 68% na 64% - v treh
               letih samo. Torej, to je podoba na eni strani deklaracije, na drugi strani pokojnine,
               kako pač se gibljejo in vplivajo na življenjsko raven upokojencev. Invalidske
               pokojnine, pravite, naraščajo število. Seveda, zato, ker se v poklicno rehabiltacijo
               vključi le tam 3%, 4% delovnih invalidov. Če delamo primerjavo, dajmo delati
               primerjavo z ostalimi evropskimi državami, boste pa ugotovili, da gre praktično vsak
               invalid, ki želi vstopiti ponovno na trg dela v eno izmed oblik poklicne
               rehabilitacije. Vsak, ne samo zaradi premostitve lastnega, tega upada ali zmanjšanja
               ali izgube sposobnosti, ampak tudi zato, da lahko sledi sodobnim trendom razvojne
               tehnologije, znanosti, organizacije in vsega tistega, kar se dogaja v tem svetu.</p>
               <p>To so vprašanja, kako zagotoviti tudi na tem področju zaposlovanja, da bo tudi
               generacija po 60-ih letih ali pa po 55-ih letih z veseljem vstopala v zaposlitev. Še
               vedno. Kako lahko ta starejša generacija prispeva k razvoju in gospodarskemu
               oživljanju. Govori se o tretji univerzi, govori se o generaciji, ki lahko bistveno
               prispeva k temu - na primeren način, ne samo, da se nekaj žrtvuje, ampak da tudi od
               tega pridobi. Z delnimi zaposlitvami, s posebnimi nišami, kjer se lahko uporabi
               njihovo znanje, njihove izkušnje. To so vprašanja, ki se zdaj odpirajo v Evropski
               uniji, pač zaradi demografskih sprememb. Ne zato, da bi želeli starejši zreli
               generaciji nekaj slabega, ampak participiranje na vsem, na dobrem in tveganem. To so
               vprašanja! To je pa, mislim, da zgolj preseženo - nima posebne vrednosti sprememba
               50. člena, pravica do socialne varnosti in pokojnine. To je deklaracija. Torej,
               očitno se iz teh ustavnih sprememb bo zgodilo samo sprememba, ki pomeni deklaracijo.
               Ljudje bodo rekli, hvala lepa za tak državni zbor in za vaše mučenje tam, kjer je
               neproduktivno. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp19">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Gasparini.</p>
            </sp>
            <sp xml:id="SDZ3-Izredna-42-2004-04-08.sp20">

               <speaker>MARIO GASPARINI:</speaker>

               <p>Hvala lepa, podpredsednik. Zdaj smo poslušali, kako je to v zakonih, ta materija.
               Ampak smo pri spremembi ustave! Mislim, da bi lahko prekinil tako diskusijo, ki
               pravzaprav smo jo s pokojninskim zakonom in drugimi predpisi rešili.</p>
               <p>Sam bom govoril malo o tem 50. členu in o teh spremembah in takoj bom povedal, da
               bom to podprl. Upoštevati je pa treba tudi mnenje nekaterih pravnikov, tako kot smo
               prebrali, da pravzaprav ta 50. člen že zagotavlja pokojnino. Ampak piše tam, da imajo
               - to se pravi, državljani Slovenije - pravico do socialne varnosti. Ali je tukaj
               vključena tudi pokojnina, je za mene vprašljivo. Zakaj? Zaradi tega, ker socialno
               varnost, pravzaprav - torej, čeprav imajo pravico, ampak ne zagotavlja država kot
               taka, ker je to širok pojem. Pokojnino pa si sam zaslužim, s svojim delom: jaz nekaj
               vlagam in imam pravico, da to, ker sem vložil, tudi dobim. Pri socialni varnosti pa
               ni tako. Mislim, socialna varnost - nekdo, ki pač nima sredstev za preživljanje,
               potem država to da,ali si je zaslužil ali ne. Torej, to je razlika. In po mojem ta
               pravica do socialne varnosti ne vključuje pokojnine in mislim, da je dobro, da to
               besedico posebej tudi napišemo notri; to pravico do te pokojnine, da postane ustavne
               kategorija.</p>
               <p>In še nekaj. Pri pokojninah, ko gre za medgeneracijsko solidarnost, je vprašljivo,
               če bo neka generacija - teoretično - enkrat rekla: ne bomo več solidarni, to se
               pravi, ne bomo prispevali za tiste, ki so že upokojeni, ampak dajte rešiti na nek
               drugi način. Če pa tonapišemo v ustavi, verjetno bo drugače to tretirano! In mislim,
               da do tega ne bi prišlo - seveda, govorim čisto teoretično. Z druge strani tudi
               država z različnimi zakoni in z vsem tistim kar smo že slišali tukaj, pa o višini -
               to urejajo zakoni, to ne more biti v ustavi notri. Torej, tudi država posega v to
               pravico, da določa višino ali ne vem kakšne bonitete. Če pa to napišemo v ustavo, bo
               verjetno tudi država imela olajšano delo, da to materijo uredi. Ker je to ustavna
               kategorija, bi se morala obnašati drugače. Torej, ni nič takega posebnega. Osebno
               mislim, da tudi s to spremembo se ne bodo pokojnine zvišale, zato ker z drugimi
               načini pridemo do tega, in mislim, da je to čisto na mestu.</p>
               <p>Prvotni predlog, nekaj je bilo, samo da se doda ta besedica "pokojnine" - mislim, da
               ni dober, in to, kar je komisija predlagala, mislim, da je čisto na mestu, da se
               drugače formulira pravzaprav ta sprememba ustave. Želim samo nekaj povedati: sem
               danes slišal, da ta država pravzaprav ne skrbi za tiste, ki ne morejo do trgovine ali
               pa do kleti. Lahko povem, da v nekaterih občinah imajo centri za socialno delo tako
               zvano pomoč na domu. Seveda, tu so tudi stroški lokalnih skupnosti, občin, in to
               funkcionira. Torej ne a priori reči, da to ni urejeno, to se da urediti, seveda je
               treba sredstev, ampak nekatere občine so to problematiko zelo dobro ali pa dobro
               rešile.</p>
               <p>Na koncu samo to: to spremembo bom podprl, tako da tudi to stvar damo "ad acta".
               Hvala lepa.</p>
            </sp>
            <sp xml:id="SDZ3-Izredna-42-2004-04-08.sp21">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod dr. Bernik. Želite besedo, gospod dr. Bernik?</p>
            </sp>
            <sp xml:id="SDZ3-Izredna-42-2004-04-08.sp22">

               <speaker>DR. JOŽEF BERNIK:</speaker>

               <p>Hvala lepa za besedo. Pozdravljeni zastopniki vlade, naši poslanci in poslanke.
               Zahvaljujem se, da lahko govorim ob tej priliki, to pa zaradi tega, ker sem sam
               upokojenec in tudi sam vem, kakšni so problemi upokojencev, vendar imam nekoliko
               težave s tem predlogom, kajti ta predlog je po svoje unikaten in ga je težko dobiti
               kjerkoli v drugih ustavah. Gre za dve posebnosti, ki jih imamo poleg tega že v
               eksistenci. Ena od teh je to, da so pri nas upokojenci zelo dobro predstavljeni v
               političnih organih, imajo svojo stranko, kar je tudi anomalija gledano s stališča
               drugih držav. Potem je še druga posebnost, ki je nikdar nisem nikjer videl v svetu,
               in to je, da je upokojenec pri nas neke vrste poklic, ki se vleče našim upokojencem
               do smrti in nekako, če gledate te osmrtnice, boste videli prominentni zdravniki,
               odvetniki in tako dalje so imenovani upokojenci, kar je popolna anomalija, kajti po
               svetu velja to: enkrat odvetnik, enkrat zdravnik, duhovnik - za vedno isto. In to se
               mi zdi, da je izredno pomembno za socialno varnost oziroma za socialni status tega,
               kar mi želimo vsi imeti, ali smo upokojenci ali ne.</p>
               <p>Seveda človeku se postavlja tudi vprašanje, kaj s tem dosežemo, da damo pokojnino v
               ustavo kot ustavno obveznost države, kajti potem bi morali tako rekoč narediti
               zavarovalnino, in vse te stvari absolutno, ustavno pravico, ki je država ne more
               zmanjšati, ampak jo mora stalno nekako vzdrževati, ne glede na razmere. Recimo, da
               imamo pri nas neke vrste krizo, naravnenesreče, vojno in tako dalje in država ne more
               vseh dolžnosti, ki jih ima do državljanov, izpolnjevati zaradi teh razlogov - kaj naj
               potem naredi, da bo lahko izplačevala pokojnine? Ali naj ukine nekatere druge
               obveznosti, kot so, recimo, zavarovalnine, socialna skrb in tako dalje.</p>
               <p>Morda v takih slučajih ni druge možnosti, kot da ukine druge pravice, pa plačuje
               pokojnine in s tem da to varnost, ki jo upokojenci zahtevajo.</p>
               <p>Človek bi mislil, da je tudi drugače mogoče skrbeti za upokojence ne ravno preko
               tega, da se jim da ustavna pravica, kar bi tudi meni verjetno prav prišlo, kajti jaz
               plačujem le zdravstveno oziroma v pokojninsko zavarovanje, ampak kot razumem
               slovenski zakon, ne dovoljuje se, prvič: bom pokojnino dobil ob koncu mojega mandata,
               drugič paniti nima pravice, da dobim nazaj to, kar sem noter vplačal. To je čisto
               očividna krivica, ne glede na kaj. Nekateri boste rekli: "Ja, prav ti je, zakaj si pa
               to službo vzel." Nisem je vzel zaradi tega, ker bi želel pokojnino tukaj imeti,
               absolutno ne, ampak vem, da sem moral vplačevati svojo pokojnino oziroma davek na
               svojo ameriško pokojnino tukaj v naši državi.</p>
               <p>Naj bom zelo kratek, naj končam. Zdi se mi, da je ta pravica do ustavnosti pokojnine
               resna, zanimiva in tudi simpatična, vendar, jaz mislim, da to, kar bo to upokojencem
               dalo, je samo iluzija in nič drugega. Čeprav bom poskušal to stvar podpreti, ker se
               mi zdi, to je stvar, ki jo človek ne more nekako zavreči, ne glede, kako nerealna je.
               Hvala.</p>
            </sp>
            <sp xml:id="SDZ3-Izredna-42-2004-04-08.sp23">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Kremžar? Ne. Potem je moj seznam razpravljavcev izčrpan. Vlada?
               Ne. Zaključujem razpravo. Proceduralno? Izvolite, gospod Kebrič.</p>
            </sp>
            <sp xml:id="SDZ3-Izredna-42-2004-04-08.sp24">

               <speaker>IVAN KEBRIČ:</speaker>

               <p>...<stage xml:id="SDZ3-Izredna-42-2004-04-08.stage5">/Ni vključen./</stage>... ker prehajamo na odločanje, prosim v imenu poslanske skupine za
               15 minut odmora za posvet z ozirom na predloženo stališče, ki malce odstopa od našega
               osnovnega predloga, in mislim, da smo upravičeni do tega.</p>
            </sp>
            <sp xml:id="SDZ3-Izredna-42-2004-04-08.sp25">

               <speaker>PODPREDSEDNIK DR. MIHA BREJC:</speaker>

               <p>Seveda ste, gospod Kebrič, vendar najprej bi opravili še razpravo o amandmaju. Zdaj
               imamo najprej amandma, razpravo, in če ste za to, bi potem dali 15 minut odmora na
               vaš predlog.</p>
               <p>Skratka, zaključujem razpravo, prehajamo na razpravo in seveda tudi odločanje o
               amandmaju k stališču, ki jo bomo opravili na podlagi pregleda amandmajev z dne 8.
               aprila 2004. Gre za amandma poslanske skupine Slovenske demokratske stranke.</p>
               <p>Sprašujem, ali kdo želi besedo v zvezi s tem amandmajem? Gospod Gasparini, izvolite.
           </p>
            </sp>
            <sp xml:id="SDZ3-Izredna-42-2004-04-08.sp26">

               <speaker>MARIO GASPARINI:</speaker>

               <p>Hvala lepam podpredsednik. Tega amandmaja poslanska skupina Liberalne demokracije ne
               bo podprla, ker smo mnenja, čisto enostavno, da če govorimo o socialni varnosti, da
               notri tudi je všteta oskrba. To se pravi, pojem socialne varnosti je širši. Ta oskrba
               pa, meni se zdi, da je ožja. Torej, saj človek nima nič proti temu, ampak hočem reči,
               da ježe všteto notri, je boljše, da ostane socialna varnost. Torej, mi bomo glasovali
               tako, kot je ustavna komisija predlagala in tega amandmaja ne bomo podprli.</p>
            </sp>
            <sp xml:id="SDZ3-Izredna-42-2004-04-08.sp27">

               <speaker>PODPREDSEDNIK DR. MIHA BREJC:</speaker>

               <p>Hvala. Še kdo v zvezi z amandmajem? Nihče več. Zaključujem razpravo in pred
               odločanjem, na predlog gospoda Kebriča, 15 minut odmora. Hvala.</p>
               <p>Nadaljujemo ob 11.16.</p>
               <stage xml:id="SDZ3-Izredna-42-2004-04-08.stage6">(Seja je bila prekinjena ob 11.01 uri in se je nadaljevala ob 11.16 uri.)</stage>
            </sp>
            <sp xml:id="SDZ3-Izredna-42-2004-04-08.sp28">

               <speaker>PODPREDSEDNIK DR. MIHA BREJC:</speaker>

               <p>Gospe in gospodje! Pred odločanjem bomo dali besedo še gospodu Kebriču verjetno, če
               to želi. Želite?</p>
            </sp>
            <sp xml:id="SDZ3-Izredna-42-2004-04-08.sp29">

               <speaker>IVAN KEBRIČ:</speaker>

               <p>Hvala za besedo.</p>
            </sp>
            <sp xml:id="SDZ3-Izredna-42-2004-04-08.sp30">

               <speaker>PODPREDSEDNIK DR. MIHA BREJC:</speaker>

               <p>Ali lahko prosim za mir v dvorani, prosim?!</p>
            </sp>
            <sp xml:id="SDZ3-Izredna-42-2004-04-08.sp31">

               <speaker>IVAN KEBRIČ:</speaker>

               <p>V poslanski skupini smo se posvetovali in dogovorili, kako bomo glasovali o
               amandmaju.</p>
            </sp>
            <sp xml:id="SDZ3-Izredna-42-2004-04-08.sp32">

               <speaker>PODPREDSEDNIK DR. MIHA BREJC:</speaker>

               <p>Gospod Kebrič, oprostite. O.K. Hvala. Torej, pred glasovanjem naj vas opozorim, o
               čem glasujemo. Glasujemo o popravku amandmaja k predlogu stališč Državnega zbora
               Republike Slovenije o predlogu za spremembo 50. člena ustave. Gre za popravek
               amandmaja, ki ga je pripravila poslanska skupina SDS in ima datum 8. april 2004. Da
               bo povesem jasno, za kaj gre. Če bo ta amandma sprejet, potem seveda ne bomo
               glasovali več o stališču. Se pravi, da ga v celoti nadomesti, če pa ne bosprejet, pa
               seveda gremo naprej in glasujemo o stališču.</p>
               <p>Spoštovane gospe in gospodje, pred glasovanjem vas želim obvestiti, da bo upoštevaje
               določbo tretjega odstavka 178. člena poslovnika amandma k stališču sprejet, če bo
               zanj glasovala večina vseh poslancev, to je 46 ali več poslank in poslancev. Enaka
               večina velja tudi za sprejem stališča. Lahko preidemo na glasovanje, prosim? Kartice
               imamo, da ne bomo potem ponavljali. Poglejte, prosim, če so kartice vstavljene. So,
               dobro. Glasujmo, prosim. Očitno je bilo nekaj narobe z glasovalnimi napravami v dveh,
               treh primerih ali v enem, ne vem. No, vas jaz prosim, da preverite glasovalne naprave
               prej, preden glasujemo, to kar naprej ponavljamo. In zdaj ponavljamo glasovanje. Še
               enkrat glasujemo o amandmaju, prosim. Glasujmo. Od 66 prisotnih je za glasovalo 24
               poslank in poslancev, 38 je bilo proti.</p>
               <p><stage xml:id="SDZ3-Izredna-42-2004-04-08.stage7">(Za je glasovalo 24.)</stage> <stage xml:id="SDZ3-Izredna-42-2004-04-08.stage8">(Proti 38.)</stage></p>
               <p>Amandma torej ni sprejet, zato prehajamo na odločanje o stališču, kot ga je
               predlagala ustavna komisija. Gospod Lenko, obrazložitev glasu.</p>
            </sp>
            <sp xml:id="SDZ3-Izredna-42-2004-04-08.sp33">

               <speaker>FRANC LENKO:</speaker>

               <p>Torej, glasoval bom za predvsem zaradi tega, ker je bilo nekajkrat že poudarjeno, da
               se loči, kaj je pokojnina, kaj je pa socialna pomoč. Mislim, da je to bilo tudi potem
               v strokovnih krogih obdelano, da je treba to ločiti in da za ustavne pravnike je ta
               dikcija, ki ostane razumljiva, vendar je po mnenju ustavnih strokovnjakov, nekaterih,
               bilo predlagano, da je prav, da je tako napisano, da bodo razumeli tudi tisti,
               katerim je namenjeno. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp34">

               <speaker>PODPREDSEDNIK DR. MIHA BREJC:</speaker>

               <p>Hvala. Še gospod Pohorec. Gospod Kebrič.</p>
            </sp>
            <sp xml:id="SDZ3-Izredna-42-2004-04-08.sp35">

               <speaker>VALENTIN POHOREC:</speaker>

               <p>Hvala lepa. Tudi jaz bom podprl stališče, ki ga je z večino sprejela ustavna
               komisija. Sodim, da je v tem tudi mnenje večine poslancev, če je ustavna komisija, ki
               je sestavljena po nekem enakem razmerju, tako stališče osvojila. In da temu stališču
               daje svojo pozitivno oceno tudi velik del strokovne javnosti, zato bom glasoval za ta
               stališča ustavne komisije. Hvala.</p>
            </sp>
            <sp xml:id="SDZ3-Izredna-42-2004-04-08.sp36">

               <speaker>PODPREDSEDNIK DR. MIHA BREJC:</speaker>

               <p>Gospod Kebrič, izvolite.</p>
            </sp>
            <sp xml:id="SDZ3-Izredna-42-2004-04-08.sp37">

               <speaker>IVAN KEBRIČ:</speaker>

               <p>Hvala za besedo v imenu poslanske skupine. Podprli bomo to stališče, ki je
               upoštevalo, če smem povzeti razpravo v predhodni zadevi, je bilo jasno povedano, da s
               tem stališčem dajemo ustavno pravico, ob upoštevanju zakonov.</p>
               <p>Zakaj želimo in prosimo za podporo, da se to zapiše v ustavo. Vedeti je treba, da
               zakone sprejemamo z navadnimi večinami in jih lahko taka ali drugačna politična
               opcija spreminja, če ima večino po svojih željah. Ustave pa ni mogoče spreminjati,
               predvsem zaradi tega, težje, ker je potrebna dvotretjinska večina.</p>
               <p>V odgovor malo tistim pomislekom, ki pravijo, da smo fenomen upokojenska stranka, vam
               lahko povem, kar vam je mnogim že znano, da v Evropi obstajajo že v 13-ih državah
               upokojenske stranke. Prav tako že obstajajo predstavniki upokojenskih strank v
               parlamentih. Prav tako vam lahko povem, da v evropskih državah je že 26 upokojenskih
               strank. Ne potem govoriti, da smo samo fenomen, da bomo plesali eno poletje, kot je
               bilo nekoč v prejšnjem mandatu rečeno, ampak bistveno je to, da je prav z ozirom da
               napišemo v ustavo zato, da bodo tudi bodoče generacije imele zagotovilo, da je to
               ustavna pravica, ki jo bodo uveljavljali tako ali drugače na osnovi zakonov, ki bodo
               sprejeti, kako se odreja pokojnina, ki bo odraz tega, kako se bo spoštovala starejša
               generacija, kako bo določena solidarnost med mlajšo generacijo in starejšo. In
               predvsem to, da tudi starejša generacija še vedno želi z oziroma na demografsko
               spremembo, da se daljša življenjska doba. S tem ostajajo tudi starejši ljudje dalj
               časa državotvorni ssvojimi znanji in svojimi izkušnjami, da želijo tako ali drugače,
               bodisi na gospodarskem bodisi na političnem področju prispevati več, da bi bilo
               doseženo tisto blagostanje, kateremu vsak človek, ko dela ali če je prizadet, pa ga
               mora socialno humana družba vzdrževati in podpirati. Zato apeliramo na vaše vesti, da
               podprete ta predlog stališča. Hvala.</p>
            </sp>
            <sp xml:id="SDZ3-Izredna-42-2004-04-08.sp38">

               <speaker>PODPREDSEDNIK DR. MIHA BREJC:</speaker>

               <p>Hvala. Spoštovane gospe in gospodje! Jaz bom dovolil samo obrazložitev glasu. Ne
               razprave, ker za razpravo ste imeli, pa je niste izkoristili. Samo obrazložitev
               glasu. Gospod Drobnič.</p>
            </sp>
            <sp xml:id="SDZ3-Izredna-42-2004-04-08.sp39">

               <speaker>MAG. JANEZ DROBNIČ:</speaker>

               <p>Jaz predlogu ustavne spremembe v zvezi s 50. členom ne bom nasprotoval. Ampak veliko
               bolj pošteno bi bilo, drage kolegice in kolegi iz vladajoče koalicije, da namesto
               takih praznih ustavnih določb predlagate ustrezno valorizacijo pokojnin, kajti te
               pokojnine tako invalidske, družinske kakor starostne so se v času mandata zmanjšale
               za 5%. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp40">

               <speaker>PODPREDSEDNIK DR. MIHA BREJC:</speaker>

               <p>Gospod Barovič.</p>
            </sp>
            <sp xml:id="SDZ3-Izredna-42-2004-04-08.sp41">

               <speaker>BOGDAN BAROVIČ:</speaker>

               <p>Hvala lepa. V Slovenski nacionalni stranki smo podprli tako amandma kot bomo podprli
               tudi predlog ustavne komisije. Ampak, gospodje in gospe, pa mi se ja prepiramo okoli
               oslove sence. Okoli oslove sence! Prvi predlog je dal poleg socialne varnosti še
               dodatno kategorijo socialno oskrbo, pa ste ga zavrgli. Kako lahko zdaj govorite, da
               pa je ta, ki ga bomo podprli? Kako lahko govorite, da pa je ta pravilen, saj vendar
               jemljemo. Če že nekaj dajemo, dajmo največ, kar dajemo. V svojem imenu bom podprl oba
               predloga, ne zdi pa se mi pošten takšen odnos. Hvala.</p>
            </sp>
            <sp xml:id="SDZ3-Izredna-42-2004-04-08.sp42">

               <speaker>PODPREDSEDNIK DR. MIHA BREJC:</speaker>

               <p>Podprli boste lahko samo še enega. Gospod Cukjati, prosim.</p>
            </sp>
            <sp xml:id="SDZ3-Izredna-42-2004-04-08.sp43">

               <speaker>FRANCE CUKJATI:</speaker>

               <p>Hvala za besedo. Predlog bom podprl, in sicer zaradi tega, ker je ta državni zbor že
               veliko stvari, škodljivih, sprejel, tokrat pa imamo predlog, ki ni škodljiv, koristen
               pa tudi ne, od tega ne bo nič bolje za upokojence.</p>
               <p>Še enkrat bi pa poudaril, da je bilo kar nekaj pobud danih, da se izboljša socialna
               varnost v smislu zagotovitve pravice do socialne oskrbe, vendar za izboljšanje
               socialne varnosti ta državni zbor žal nima posluha. Navsezadnje v tej situaciji moram
               biti vesel, da pravzaprav ne predlaga ta državni zbor zmanjšanj socialnih pravic. Že
               to nekaj pomeni in že s tem smo zadovoljni. Zato bomo podprli neškodljiv predlog.
           </p>
            </sp>
            <sp xml:id="SDZ3-Izredna-42-2004-04-08.sp44">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Jelinčič.</p>
            </sp>
            <sp xml:id="SDZ3-Izredna-42-2004-04-08.sp45">

               <speaker>ZMAGO JELINČIČ PLEMENITI:</speaker>

               <p>Hvala lepa. Tudi jaz bom podprl ta predlog, čeprav tudi jaz mislim, da kaj dobrega ne
               bo prinesel. Zato ne vem, od kod take vehementne razlage DeSUS-a in prošnje, ko
               vendar pravzaprav niti ni njihov predlog. Bolj smiselno bi bilo, če bi že k
               prejšnjemu predlogu dali svoje glasove zraven. No pa, navkljub vsemu tudi ta predlog
               bom podprl. Hvala.</p>
            </sp>
            <sp xml:id="SDZ3-Izredna-42-2004-04-08.sp46">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Kelemina.</p>
            </sp>
            <sp xml:id="SDZ3-Izredna-42-2004-04-08.sp47">

               <speaker>BRANKO KELEMINA:</speaker>

               <p>Hvala lepa. Spoštovani vsi skupaj! Čisto osebno bom pač povedal svoje mišljenje.
               Namreč, vse te spremembe ustave, ne samo ta danes, razen morda tistih pokrajin, niso
               potrebne po moji oceni in ne gre za čisto nič drugega, kot za nepotrebno izsiljevanje
               posameznih skupin. Koliko časa, papirja, denarja smo vrgli stran za to nepotrebno
               razpravo. Jaz se samo sprašujem, kaj bo zdaj s temi spremembami, če bodo slučajno
               uveljavljene drugače, kot je bilo do zdaj - popolnoma nič na nobenem področju, v to
               sem trdno prepričan. Sicer ne bom proti temu predlogu, tako kot tudi nisem bil proti
               ostalim predlogom, ki ste jih predlagali, ker so dejansko nepomembni in nepotrebni,
               je pa, tako kot sem povedal, vse skupaj nepotrebno izsiljevanje. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp48">

               <speaker>PODPREDSEDNIK DR. MIHA BREJC:</speaker>

               <p>Hvala. Lahko preidemo sedaj h glasovanju? Glasujmo, prosim! Od 66 prisotnih je za
               glasovalo 64 poslank in poslancev.</p>
               <p><stage xml:id="SDZ3-Izredna-42-2004-04-08.stage9">(Za je glasovalo 64.)</stage> <stage xml:id="SDZ3-Izredna-42-2004-04-08.stage10">(Proti nihče.)</stage></p>
               <p>Ugotavljam, da je stališče sprejeto.</p>
               <p>Na podlagi sprejetega stališča bo ustavna komisija za eno od naslednjih sej zbora
               pripravila predlog ustavnega zakona.</p>
               <p>S tem zaključujem to točko dnevnega reda.</p>
               <p>Prehajamo na <title xml:id="SDZ3-Izredna-42-2004-04-08.title2">26. TOČKO DNEVNEGA REDA - DRUGO OBRAVNAVO PREDLOGA ZAKONA O
                  DOHODNINI.</title>
               </p>
               <p>Spoštovane gospe in gospodje! Preden začnemo to točko, mi dovolite, da vas opozorim,
               da so danes sprotna glasovanja, da pri vsaki točki glasujemo sproti, o amandmajih in
               tako naprej. Zato vas prosim za pozornost.</p>
               <p>Predlog zakona je v obravnavo zboru predložila vlada Republike Slovenije.
               Predstavnikov vlade ta hip še ni v dvorani. Prihajajo? Pozdravljam gospoda ministra
               in sprašujem, ali želi dopolnilno obrazložiti predlog zakona. Izvolite, gospod
               minister.</p>
            </sp>
            <sp xml:id="SDZ3-Izredna-42-2004-04-08.sp49">

               <speaker>DR. DUŠAN MRAMOR:</speaker>

               <p>Hvala lepa, gospod predsedujoči. Spoštovane poslanke in poslanci! Zakon o dohodnini,
               o katerem danes poteka druga obravnava, je vlada Republike Slovenije posredovala v
               državni zbor v prvo obravnavo v decembru 2003. Cenjeni zbor je predlog zakona v
               splošni razpravi prejšnji mesec ocenil kot primernega za nadaljnjo obravnavo. Vesel
               sem, da bomo danes opravili drugo obravnavo tega predloga zakona.</p>
               <p>Ocenjujem, da je bila dosedanja razprava v zvezi z navedenim zakonom, zlasti
               razprava na odboru državnega zbora Republike Slovenije za finance in monetarno
               politiko, ki je kot matično delovno telo obravnaval predlog zakona, kvalitetna ter da
               besedilo, razen v določenih segmentih, dopolnjenega predloga zakona s sprejetimi
               amandmaji odbora, sledi izhodiščem in načelom, na katerih je bil oblikovan in na
               katerih temelji zakon. Kajti, spoštovane poslanke in poslanci, namen tega davčnega
               zakona je uvesti določene spremembe, ki bodo pomenile doseganje temeljnih ciljev
               obravnavanega zakona, in to je v globalni razbremenitvi zavezancev, še posebej tistih
               vnižjih dohodkovnih razredih.</p>
               <p>Ker je bilo veliko pozornosti v dosedanjih razpravah namenjene področju davčnih
               olajšav in oprostitev, vas, spoštovane poslanke in poslanci, pozivam, da poskušate ob
               obravnavi tega predloga zakona izhajati iz navedenih ciljev in načel zakona ter
               finančnih okvirjev, ki sledijo ciljem davčne reforme. V dosedanjih razpravah smo
               dosegli določene rešitve, ki so po mnenju vlade konsistentne z izhodišči. Na področju
               obdavčevanja dohodka iz kmetijstva je bila sprejeta pobuda, da se oprostijo dohodki
               iz medsosedske pomoči med kmetijami. Iz obdavčitve izvzamejo neposredna plačila za
               okoljske programe ECO 2, in ECO 3. Sprejeto je bilo tudi, da se osebam, ki opravljajo
               kmetijsko dejavnost, omogoči prostovoljen vstop v sistem dejanskega ugotavljanja
               dohodka. Poleg tega bo v prehodnem obdobju osebam, ki bodo ugotavljale dohodek iz
               kmetijstva in dopolnilne dejavnosti na kmetijah, na podlagi knjigovodstva omogočeno,
               da se za določitev davčne stopnje dohodek pripisuje vsem osebam v okviru
               gospodinjstva zavezanca, ki sodelujejo pri doseganju tega dohodka in so iz tega
               naslova vključeni v obvezno pokojninsko in invalidsko zavarovanje.</p>
               <p>Obdobje za povprečenje prejemkov iz naslova plačil v povezavi z vlaganjih na
               kmetijah se s petih let podaljšuje na sedem let in obdobje postopnega vključevanja
               neposrednih dohodkovnih plačil obdavčitev se s treh podaljša na štiri leta.</p>
               <p>Drugo področje so otroške olajšave. Spreminja se sistem zviševanja olajšave za
               vsakega naslednjega otroka, in sicer se ohranja podobna progresija, kot velja v
               sedanjem sistemu, to je zviševanje olajšave za vsakega naslednjega otroka za določen
               odstotek plače.</p>
               <p>Tretjič, olajšava za različne namene. Sprejeto je bilo dodatno zmanjševanje davčne
               osnove v višini 2% letne davčne letne osnove zavezanca za plačane zneske obresti od
               posojil, pridobljenih za rešitev stanovanjskega problema zavezanca, ki jo bo lahko
               zavezanec uveljavljal poleg 2% olajšave za druge različne namene.</p>
               <p>Obresti. Predlagana rešitev na področju obdavčevanja obresti je ustrezno izboljšana,
               poleg te višine 300 tisoč imamo tudi drugačen način vključevanja, obresti nad 300
               tisoč v davčno osnovo.</p>
               <p>Obdavčitev dobička iz kapitala. Spremenjen je bil kriterij za pretežni lastniški
               delež in določene dodatne spremembe.</p>
               <p>Spremembe, ki jih je odbor sprejel pomenijo, glede na predlog vlade, zmanjšanje
               dohodnine za približno 15 milijard tolarjev, to je za več kot 40% povečanje izpada
               prihodkov od dohodnine, ki jih je omogočila sprememba davka na dohodek pravnih oseb.
               Poleg tega nekatere spremembe odstopajo od načel pravične obdavčitve, zato vas,
               poslanci in poslanke, prosim, da še enkrat v današnji razpravi prevetrite te
               spremembe in da podprete tiste amandmaje, ki bodo približali obseg zmanjšanja
               dohodnine tistemu, ki ga sprememba davka na dohodek pravnih oseb omogoča. Hvala lepa.
           </p>
            </sp>
            <sp xml:id="SDZ3-Izredna-42-2004-04-08.sp50">

               <speaker>PODPREDSEDNIK DR. MIHA BREJC:</speaker>

               <p>Hvala lepa, gospod minister. Hkrati pozdravljam še preostalo ekipo ministrstva za
               finance.</p>
               <p>Predlog zakona je obravnaval odbor za finance in monetarno politiko kot matično
               delovno telo. Prosim predsednika odbora, gospoda Cirila Pucka, da predstavi poročilo
               odbora.</p>
            </sp>
            <sp xml:id="SDZ3-Izredna-42-2004-04-08.sp51">

               <speaker>CIRIL PUCKO:</speaker>

               <p>Hvala lepa, gospod podpredsednik. Gospod minister, predstavnice vlade, kolegice in
               kolegi!</p>
               <p>Navedeni predlog zakona je odbor za finance in monetarno politiko kot matično delovno
               telo obravnaval na dveh sejah oziroma na eni seji z maratonskim nadaljevanjem in pri
               tem ob različnih predlogih amandmajev v polemični razpravi o posameznih zakonskih
               rešitvah kot tudi ob posameznih vloženih amandmajih in amandmajskih predlogih
               posameznih predlagateljev sprejel določene spremembe oziroma izboljšave osnovnega
               besedila zakona. Seznanili smo se z različnimi pripombami oziroma predlogi amandmajev
               različnih interesnihskupin. Moram povedati, da nobeden izmed teh predlogov ni šel v
               smer ali skoraj v smer, da bi koga dodatno obdavčil, ampak v smer, kako bi uvedli
               dodatne olajšave ali oprostitve.</p>
               <p>Po zelo temeljiti razpravi je odbor sprejel določene spremembe posameznih določb
               zakona, in sicer pri olajšavah za kmetijstvo, kjer se izvzamejo iz davčne osnove
               prejemki iz medsosedske pomoči med kmetijskimi gospodarstvi v okviru strojnih
               stroškov in plačila iz naslova ukrepov kmetijske politike za okoljske programe. Pri
               teh plačilih gre za uvajanje okolju prijaznih tehnologij in za prilagajanje ekološkim
               standardom pridelave, ki se izplačujejo na osnovi ocenjene vrednosti izpada prihodka
               ali višjih stroškov zaradi takšnih tehnologij. Prav tako smo podaljšali obdobje, ko
               naj bi se direktna oziroma neposredna plačila iz ukrepov kmetijske politike v celoti
               vštevala v osnovo za odmero dohodnine, in sicer bi ta znašala 100% šele v letu 2008.
               Zelo pomembna je določba, ki govori o tem, da se tiste osebe, ki opravljajo osnovno
               kmetijsko in gozdarsko dejavnost, lahko vključijo v dejansko ugotavljanje prihodkov
               in odhodkov v okviru kmetije, ne da bi jim bilo zato potrebno pridobiti status
               samostojnega podjetnika posameznika.</p>
               <p>O olajšavah oziroma spremembah za vzdrževane otroke je govoril že minister, zato tega
               ne bi ponavljal. Prav tako je pomembno, da se iz oprostitve dohodnine izvzame tudi
               dohodek iz življenjskega zavarovanja, s čimer želimo spodbujati sklepanje
               življenjskega zavarovanja kot oblike dolgoročnega varčevanja oziroma varčevanja za
               starost. Prav tako je uvedena dodatna 2% olajšava za reševanje stanovanjskega
               problema davčnega zavezanca in v ta okvir sodi tudi izvzetje plačila dohodnine
               obresti po nacionalni stanovanjski varčevalni shemi. Bistveno je, da se kot
               oprostitev štejejotudi tisti prejemki iz ljubiteljskih, humanitarnih in športnih
               aktivnosti, če na letni ravni ne presegajo 150.000 tolarjev. V tem primeru namreč
               predpostavljamo, da namen teh aktivnosti ni v pridobivanju dohodkov oziroma da je
               prejemnik namenjen zgolj pokrivanju stroškov v zvezi z aktivnostjo davčnega
               zavezanca.</p>
               <p>Zelo pomembno spremembo po mnenju članov odbora predstavlja, da se v davčno osnovo iz
               delovnega razmerja ne vštevajo premije prostovoljnega dodatnega pokojninskega in
               invalidskega zavarovanja, ki jih za račun poklicnega športnika plačuje delodajalec
               izvajalcu pokojninskega načrta, in to do višine zneska, ki je enak stotim odstotkom
               obveznih prispevkov za pokojninsko in invalidsko zavarovanje za delojemalca
               zavarovanca, vendar ne več ko 50% letnih bruto dohodkov športnika. To spremembo smo
               sprejeli zaradi posebnosti športne kariere, ki je bistveno krajša od splošne delovne
               dobe delojemalcev in predlagamo bistveno višjo davčno olajšavo. S tako rešitvijo bomo
               tudi stimulirali športnike, da v času aktivne športne kariere namenjajo sredstva za
               dodatno pokojninsko in invalidsko zavarovanje, iz katerega bodo prejemali dohodke v
               času, v narekovaju, športne upokojitve. Ta je spodbudna predvsem za mlade športnike,
               ki ob začetku športne aktivnosti praviloma ne razmišljajo veliko o svojem socialnem
               statusu in razmerah po zaključku uspešne športne kariere.</p>
               <p>Prav tako je odbor spremenil kriterij za določanje pretežnega lastniškega deleža, gre
               za 87. člen, in sicer je ta opredeljen kot vsak lastniški delež, na podlagi katerega
               zavezanec ima ali je imel v katerem koli času v preteklih petih letih pred
               odsvojitvijo deleža neposredno ali posredno prek povezanih oseb vsaj enoodstotni
               delež glavosalnih pravic ali vsaj enoodstotni delež v kapitalu oziroma v posameznem
               razredu delnic gospodarske družbe, katere osnovni kapital ob pridobitvi lastniškega
               deleža presega 200 milijonov tolarjev. Dobiček iz odsvojitve deležev, ki niso
               pretežni lastniški deleži, se obdavči, če je bila odsvojitev opravljena pred potekom
               treh let od pridobitve. To bi bila na kratko bistvena dopolnila oziroma izboljšave
               osnovnega besedila tega tako pomembnega zakona.</p>
               <p>Na koncu predlagam, spoštovane kolegice in kolegi, da tako dopolnjeni predlog zakona
               s strani odbora za finance in monetarno politiko podprete. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp52">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ker je zbor na 35. seji opravil prvo obravnavo predloga zakona,
               predstavitev stališč poslanskih skupin ni možna. Zato prehajamo na razpravo in
               odločanje o členih in vloženih amandmajih, ki jo bomo sicer vodili na osnovi pregleda
               amandmajev. To je najprej pregled amandmajev, ki ima datum 8.4.2004, je pa, ker je to
               izredna seja, čas za vlaganje amandmajev do konca razprave. Mi imamo tu sedaj ...
               <stage xml:id="SDZ3-Izredna-42-2004-04-08.stage11">/Posvetovanje./</stage> Mi imamo tule nekaj amandmajev po vrsti, kot so bili vloženi, nekaj
               se še kopira. Tako, da bi jaz vprašal, ali vam je že razdeljen, ker vidim, da delijo
               gradivo, pregled amandmajev k dopolnjenem predlogu zakona o dohodnini k 21. členu.
               Torej, najprej sprašujem, ali imate amandma k 21. členu, in sicer amandma, ki so ga
               vložile poslanske skupine LDS, Združena lista in DeSUS. Ta je v kopiranju, ali ga že
               delijo ta hip? Vi ga še nimate, poslanci ga tudi še nimajo. Potem vas sprašujem, ali
               potrpimo nekaj trenutkov, da dobimo ta tekst ali preberem. Počakamo na besedilo. Dr.
               Bajuk ima proceduralno</p>
            </sp>
            <sp xml:id="SDZ3-Izredna-42-2004-04-08.sp53">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Dejansko danes na klopi, ko smo začeli sejo, imamo
               21. člen. Morda še kakšen dodaten prihaja.</p>
               <p>Jaz bi le prosil. A, ste vi še enega poslali. Predlagam, gospod predsednik, če je
               mogoče, da bi naredili eno pavzo, morda pol ure, da do tedaj, to kar imamo, dobimo
               nek jasen pregled po vrsti členov, ker je sicer nemogoče slediti tej debati. Jaz
               razumem izrednost seje na tak način, da to ne odpravi resnosti naše razprave. In v
               takem neredu je zelo težko delovati. Razumem pa, da na podlagi poslovnika je še vedno
               možnost, da kdo kaj vloži, ni pa isto, če imamo 25 amandmajev, ki so v neredu,
               prihajajo ali pa imamo morda tri ali štiri samo dodatne. Jaz bi predlagal, da
               počakamo vsaj pol ure, da se to, kar je trenutno, predstavi v nekem pregledu,
               kateremu bomo lahko poslanke in poslanci sledili. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp54">

               <speaker>PODPREDSEDNIK DR. MIHA BREJC:</speaker>

               <p>Jaz mislim, da je vaš predlog utemeljen. Namreč vi imate na mizah 21. člen. In sicer
               amandma poslanske skupine SLS. Nimate pa še poslanskega, torej tega drugega amandmaja
               k 21. členu poslanskih skupin LDS, Združene liste in DeSUS-a. Čeprav gre za kratka
               člena in kratka amandmaja, so pa obrazložitve in tako naprej. Poleg tega je možno, da
               je še kdo vložil v tem času, pa tega še ta hip ne vemo. Zato bi jaz vam predlagal
               oziroma bi kar tako odločil, da ne bi potem prekinjali po nepotrebnem razprave, da
               začnemo z delom ob 12.30. V tem času bodo vsa gradiva razmnožena, dovolj časa za
               amandmaje in morda še za kakšno drugo obveznost. Nadaljujemo ob 12.30.</p>
               <stage xml:id="SDZ3-Izredna-42-2004-04-08.stage12">(Seja je bila prekinjena ob 11.47 uri in se je nadaljevala ob 12.31 uri)</stage>
            </sp>
            <sp xml:id="SDZ3-Izredna-42-2004-04-08.sp55">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke, nadaljujemo delo. Na klopi smo dobili
               pregled amandmajev k dopolnjenemu predlogu zakona o dohodnini, in sicer na desetih
               straneh. Odpiram razpravo najprej o 21. členu in dveh amandmajih k temu členu. Pod 1
               je amandma treh skupin koalicije, poslanskega kluba LDS, Združene liste socialnih
               demokratov in DeSUS in pod 2 amandma poslanske skupine Slovenske ljudske stranke. Kdo
               želi besedo? Gospod Kvtičnik, izvolite.</p>
            </sp>
            <sp xml:id="SDZ3-Izredna-42-2004-04-08.sp56">

               <speaker>JOŽEF (JOŽE) KAVTIČNIK:</speaker>

               <p>Hvala lepa, predsedujoča. Spoštovani minister z ekipo, spoštovane kolegice in
               kolegi! Gre za amandma treh poslanskih skupin k 21. členu. Predvsem gre tukaj za eno
               zgodbo, ki se odvija že od leta 1995, kjer so sindikati za pridobivanje energetskih
               surovin Slovenije, Zveza delovnih invalidov Slovenije in aktiv invalidov premagovnika
               Velenje vodili aktivnosti za spremembo obračuna dohodnine od nadomestil za
               invalidnost delovnih invalidov, pa vendar jim do 1.4. ni uspelo prepričati, da so za
               ta del invalidnine upravičeni do vračila dohodnine. 1.4. je odbor za finance ta
               njihov trud spregledal in sevedatudi sprejel njihov trud. Predvsem gre za izenačitev
               ljudi, ki imajo enak status, govorim enak status. V predlogu zakona o dohodnini, kjer
               govorimo o oprostitvi plačila dohodnine, je zapisano pod 18. točko: invalidnine,
               invalidskega dodatka in dodatka za posebno invalidnost po zakonu o vojnih invalidih
               in zakonu o pokojninskem in invalidskem zavarovanju ter nadomestilo za invalidnost po
               zakonu o družbenem varstvu duševno in telesno prizadetih oseb. Torej te osebe so
               oproščene invalidskega dodatka in tem smo dodali še "ter nadomestil za invalidnost,
               ki jih prejemajo delovni invalidi druge in tretje kategorije invalidnosti po zakonu o
               pokojninskem in invalidskem zavarovanju". Jaz sem prepričan, da ta kategorija
               invalidov spada v to oprostitev in zato predlagam, da se amandma, ki so ga dale tri
               poslanske skupine, ne sprejeme in da ostane tako, kot je. Predvsem, govorim še
               enkrat, zato, da smo pred zakonom vsi enaki, in če zakon dovoljuje eni kategoriji
               invalidov, da imajo oprostitev, potem smatram, da tudi tej kategoriji delovnih
               invalidov to pripada. Hvala.</p>
            </sp>
            <sp xml:id="SDZ3-Izredna-42-2004-04-08.sp57">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Trofenik, izvolite. Potem gospod Kontič in potem gospod
               Drobnič.</p>
            </sp>
            <sp xml:id="SDZ3-Izredna-42-2004-04-08.sp58">

               <speaker>VILI TROFENIK:</speaker>

               <p>Hvala za besedo. Obrazložil bi rad drugi amandma. In sicer v osnovnem tekstu zakona o
               dohodnini je bilo predvideno, da se dohodnina oprosti za nagrade, za prejemnike
               medalj na olimpijskih igrah. Potem, na matičnem odboru sta bila vložena dva amandmaja
               in se je to razširilo še na svetovna prvenstva. Predloženi amandma pa zaokrožuje ta
               problem še z dosežki na evropskih prvenstvih.</p>
               <p>V vrhunskem športu je pač tako, da so medalje, ali pa če hočete, konkurenca na teh
               treh svetovnih prireditvah sila različne in ni tako enostavno, kot na prvi pogled
               izgleda, da bi bili največji dosežki na olimpijskih igrah in svetovnih prvenstvih. V
               marsikateri športni panogi je konkurenca na evropskih prvenstvih, če že ne večja, pa
               tudi večja ali pa vsaj primerljiva tako z olimpijskimi igrami kot svetovnimi
               prvenstvi. Zato mislim, da je pošteno in za zelo malo količino takih dosežkov, ki jih
               dosežejo naši vrhunski športniki, primerno, da se ta olajšava prizna za tri najviše
               range svetovnih tekmovanj. In pričakujem, da bo ta amandma sprejet, ker je, mislim,
               tako pravično, korektno in pa seveda na neknačin bi odpravili anomalijo, ki se je
               zapisala že v osnovni tekst pa tudi potem z amandmaji na odboru ni bilo ustrezno
               korigirano. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp59">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kontič, izvolite.</p>
            </sp>
            <sp xml:id="SDZ3-Izredna-42-2004-04-08.sp60">

               <speaker>BOJAN KONTIČ:</speaker>

               <p>Hvala lepa, gospa podpredsednica. Nekako samoumevno je, da bom amandmaju, ki je
               vložen pod točko 1 k 21. členu, nasprotoval že zaradi tega, ker sem bil prvopodpisani
               pod amandma, ki je bil na delovnem telesu sprejet. Čeprav gre tu, po moji oceni, za
               sistemsko napako, ki bi jo bilo morda bolje ali bi jo bilo celo potrebno reševati v
               drugem zakonu, ne v tem zakonu o dohodnini. Vendar glede na izkušnje, ki jih imamo iz
               preteklih let in način komunikacije tudi med nami z ministrstvom za finance, kjer sem
               pred časom opozoril na totežavo, ki se bo pojavila pri sprejemanju dohodnine,
               postavil sicer tudi pisno vprašanje, ker ministra ni bilo, da bi mu lahko zastavil
               ustno vprašanje, dobil odgovor, ampak na tisti moj apel, da je potrebno nadaljevati
               dogovore z delovnimi invalidi, nisem dobil odgovora. Ker pač ni bilo možno v vseh teh
               letih od leta 1995 sprejeti dogovora oziroma sistemske rešitve, se je pač zgodil ta
               amandma. Ta amandma je bil deležen podpore na matičnem delovnem telesu in je zdaj
               sestavni del zakona o dohodnini, dopolnjenega predloga. Pri tem je pomembno pojasnilo
               s strani delovnih invalidov, da to ni nadomestilo za del delovnega časa, saj niso
               vezani na delovni čas, prejemajo jih tudi delovni invalidi, prijavljeni kot iskalci
               zaposlitve, ter invalidi v času poklicne rehabilitacije.</p>
               <p>Bistvena sistemska napaka pri tem pa je ta, da se delovnemu invalidu dohodek, ki ga
               prejema, razdeli na dva dela, enega dobiva v podjetju, kjer je zaposlen za toliko ur,
               kolikor pač dela, drugi del dobi iz zavoda za pokojninsko in invalidsko zavarovanje.
               Del, ki ostane pri delodajalcu, je v bruto znesku in je tudi dohodnina obračunana.
               Tisti del, ki je pa na ZPIZ-u, je pa potem v neto znesku, ni pretvorjen v bruto in ni
               obračunana dohodnina, to pa posledično pomeni, da se ta vsota na koncu, ko davčni
               zavezanec odda davčno napoved, prišteje in ta znesek ga seveda dvigne v tej lestvici
               v višji razred, kar včasih pomeni tudi, da izgubi dva do tri nadomestila za
               invalidnost.</p>
               <p>Kot sem že na začetku dejal, jaz mislim, da bi morali to reševati v drugem zakonu,
               ampak dejansko to do sedaj ni bilo storjeno in zato tudi moja podpora delovnim
               invalidom.</p>
            </sp>
            <sp xml:id="SDZ3-Izredna-42-2004-04-08.sp61">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Drobniča, izvolite.</p>
            </sp>
            <sp xml:id="SDZ3-Izredna-42-2004-04-08.sp62">

               <speaker>MAG. JANEZ DROBNIČ:</speaker>

               <p>Tega amandmaja ne bom podprl zato, ker dela diskriminacijo. Včeraj smo se
               pogovarjali o 14. členu, kako bomo potem operativne določbe izvajali. In prileti
               amandma, ki izključuje nadomestilo za invalidnost, imamo pa ostale dodatke, ki so v
               tem okviru vključeni in pomenijo oprostitve.</p>
               <p>Poglejte, treba se je tudi vprašati, kakšna je tudi narava in kakšen je namen teh
               sredstev. Namen teh sredstev je zaradi višjega stroška življenja oziroma nadomestilo
               za nekaj, česar ne morejo narediti, kar je njihov hendikep, to je prispevek iz tega
               vzajemnega fonda, da se jim to pokrije. To je to in zato ta amandma je v nasprotju z
               osnovno intencijo 14. člena ustave, ki smo ga včeraj sprejemali. Tako je, drage
               kolegice in kolegi, kot sem že včeraj povedal. Ko se obravnavajo zakoni, takrat se
               ukvarjamo z diskriminacijo, ne v okviru parol pa načel v ustavi, ki nič ne pomenijo,
               ampak po tem zakonu.</p>
            </sp>
            <sp xml:id="SDZ3-Izredna-42-2004-04-08.sp63">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospo državno sekretarko. Gospa Milojka Kolar,
               izvolite.</p>
            </sp>
            <sp xml:id="SDZ3-Izredna-42-2004-04-08.sp64">

               <speaker>MILOJKA KOLAR:</speaker>

               <p>Želim poudariti, da vlada podpira predloženi amandma, ki so ga vložile tri poslanske
               podpisane skupine. Vsebinski razlogi pa so naslednji.</p>
               <p>Mislim, da je večina predhodnih razpravljalcev napačno interpretirala, kaj
               pravzaprav je to nadomestilo za invalidnost. To je nadomestilo, ki ima v bistvu
               naravo dohodka iz dela in je to z vidika tega načela in pristopa zakona obdavčen tako
               kot vsi drugi dohodki iz dela oziroma od vseh drugih zavezancev, ki opravljajo delo.
               To je v bistvu nadomestilo za del invalidnosti, da nekdo, ki ne more več opravljati
               določenega delovnega mesta, dobi za štiri ure to nadomestilo. Ob sprejetju tega, da
               je to oproščeno, bi postavili v diskrimiran položaj ostale zavezance, poleg tega bi
               pa v tej analizi in logiki bile oproščene tudi vse pokojnine, saj so tudi bi rekla,
               pokojnine rezultat nekega preteklega dela oziroma razmerja pogodbe o zaposlitvi.</p>
               <p>Mi smo se s to skupino invalidov večkrat pogovarjali, pogajali in tudi poiskali
               rešitve, ki so v predlogu zakona, kajti pojavil se je problem, da glede na to, da sta
               dva izplačevalca teh dohodkov, to se pravi delodajalec za plačo in v enem delu ZPIZ,
               to se pravi zavod za invalidsko in pokojninsko zavarovanje, ki izplačuje to
               nadomestilo, pa po sedanji praksi v bistvu običajno ni akontiral dohodnine. Zato so
               ti ljudje v po končnih odločbah o obračunu dohodnine dobili, ko so seveda oba dohodka
               sešteli, relativno visoka doplačila. In to je bilo za to populacijo, seveda, takrat
               ko je dobil odločbo v 31 dneh, moral poravnati ta doplačila iz razloga, ker za en del
               tega dohodka ni bila plačana akontacija dohodnine. V našem predlogu zato predlagamo v
               bistvu rešitev, ki daje dva elementa, da se razreši ta problem, da se postavi ta
               populacija v enakopraven položaj.</p>
               <p>Prvič, dana jim je možnost, da sami se odločijo in izbirajo plačilo akontacije
               dohodnine, tudi do te višine nadomestila, in sicer imajo možnost tega izbora od 16 pa
               do 25% akontacije. Hkrati jim je pa dana, tako kot vsem upokojencem, ker imamo sistem
               neto pokojnin in tudi teh neto nadomestil, dodatna 14,5% olajšava. Na osnovi teh
               predlogov kažejo izračuni, ki so bili narejeni na osnovi njihovih podatkov, da bodo
               ti zavezanci tudi v malenkostno boljšem položaju, pravi, dobili bodo nekaj več neto
               razpoložljivih prejemkov. Ob predlogu oprostitve pa seveda to pomeni za ta del
               populacije bistveno večji del razpoložljivih neto prejemkov. Hkrati pomeni to izpad
               iz proračuna v višini 5,4 milijarde oziroma povedano drugače, 15% od tistega dela, ki
               ste ga sprejeli pri zakonu od dohodka pravnih oseb. In pa seveda zelo privilegiran,
               neenakopraven položaj vizavi ostalim zavezancem. Hvala.</p>
            </sp>
            <sp xml:id="SDZ3-Izredna-42-2004-04-08.sp65">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Bevka. Izvolite.</p>
            </sp>
            <sp xml:id="SDZ3-Izredna-42-2004-04-08.sp66">

               <speaker>SAMO BEVK:</speaker>

               <p>Hvala lepa, gospa podpredsednica. Spoštovani zbor! Ne bom podprl amandmaja pod točko
               2, kajti v osnovnem predlogu zakona so bile oproščene samo denarne nagrade od
               olimpijskih iger, od dosežkov, potem imamo v dopolnjenem predlogu dodatno svetovno
               prvenstvo, sedaj amandma dodaja še evropska prvenstva in to gre lahko v nedogled do
               zadnje lokalne lige. Vprašujem pa se, lahko bi naredili v zakonu tudi oprostitev, če
               bo nekdo dobil Nobelovo nagrado ali pa Pulitzerjevo nagrado, tako se to lahko vleče v
               nedogled. Mislim, da takih amandmajev nima smisla podpirati. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp67">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Trofenik, izvolite.</p>
            </sp>
            <sp xml:id="SDZ3-Izredna-42-2004-04-08.sp68">

               <speaker>VILI TROFENIK:</speaker>

               <p>Kolegu Bevku: Pulitzerjeve pa Nobelove nagrade spadajo nekam drugam; strinjal bi se,
               da bi bile tudi oproščene. Primerjati medalje na evropskem prvenstvu z nekimi
               lokalnimi ligami, pa je, milo rečeno, nedostojno in kaže samo na nepoznavanje
               problematike športa, ker je v marsikateri športni disciplini konkurenca na evropskem
               prvenstvu bistveno večja kot na olimpijskih igrah ali svetovnih prvenstvih. Zelo
               neprimerno besedo bom uporabil: veste, na olimpijskih igrah, pa tudi na svetovnih
               prvenstvih so tudi kake eksotične ekipe prisotne, na evropskih pa praviloma ne. Kako
               pa izgleda odnos družbe ali države do najvišjega dosežka v kolektivnih športnih? Dva
               meseca je stara medalja, seveda, za to medaljo pa za te nagrade ne bo, tudi če
               sprejmete ta amandma, nobenih olajšav ali spregledov, je pa že spregled, če so bili
               davki obračunani; pa še dva meseca nista minila, tako da srebro še sploh ni
               mogloizgubiti na sijaju. Tak je naš iskren odnos. Tisti, ki bi pa moral prvi za to
               skrbeti ali prva dva, resorno ministrstvo pa olimpijski komite, pa nista ničesar
               napravila pri tej proceduri zakona. Olimpijski komite je celo predlagal boniteto za
               uporabo avtomobilov za osebne namene, kar ne gre za športnike, in je bil povzet celo
               v amandmaju, ampak gre zlasti za funkcionarje. To je iskren odnos do dosežkov
               vrhunskih športnikov!</p>
            </sp>
            <sp xml:id="SDZ3-Izredna-42-2004-04-08.sp69">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kremžar, izvolite.</p>
            </sp>
            <sp xml:id="SDZ3-Izredna-42-2004-04-08.sp70">

               <speaker>LEOPOLD (LEO) KREMŽAR:</speaker>

               <p>Hvala lepa. Rad bi samo ugovarjal temu, kar je kolega Trofenik rekel. V tem predlogu
               niti slučajno ni šlo za funkcionarje in ne gre za funkcionarje, nikakršne, temveč gre
               za športnike in izključno za to. Hvala.</p>
            </sp>
            <sp xml:id="SDZ3-Izredna-42-2004-04-08.sp71">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite, potem gospod Trofenik.</p>
            </sp>
            <sp xml:id="SDZ3-Izredna-42-2004-04-08.sp72">

               <speaker>VILI TROFENIK:</speaker>

               <p>Kolega Kremžar, potem ne poznaš, kaj je uporaba za privatne namene, ker vrhunski
               športnik zagotovo ne uporablja, ali pa zelo malo verjetno, za privatne namene, če mu
               je osebni avtomobil dodeljen v uporabo kot nagrada. Bi pa bilo dobro tudi, če bi se
               pogledalo, kdo vozi te avtomobile poleg športnika. Hvala.</p>
            </sp>
            <sp xml:id="SDZ3-Izredna-42-2004-04-08.sp73">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, potem gospod Kremžar. Gospod Bajuk, izvolite.</p>
            </sp>
            <sp xml:id="SDZ3-Izredna-42-2004-04-08.sp74">

               <speaker>DR. ANDREJ BAJUK:</speaker>

               <p>Hvala lepa. Oprostite, gospa predsedujoča, ampak jaz se vračam k prvemu amandmaju, v
               kolikor ...</p>
            </sp>
            <sp xml:id="SDZ3-Izredna-42-2004-04-08.sp75">

               <speaker>PODPREDSEDNICA IRMA PAVLINIČ KREBS:</speaker>

               <p>Oba amandmaja sta v razpravi.</p>
            </sp>
            <sp xml:id="SDZ3-Izredna-42-2004-04-08.sp76">

               <speaker>DR. ANDREJ BAJUK:</speaker>

               <p>Oba v razpravi. ...<stage xml:id="SDZ3-Izredna-42-2004-04-08.stage13">/nerazumljivo./</stage>... dve razpravi istočasno, da to bi bilo boljše,
               da se osredotočimo na enega ali pa na drugega. Sicer bom povedal, kaj mislim.
               Ravnokar smo slišali obrazložitev gospe državne sekretarke v imenu vlade, zakaj se je
               vlada odločila in podpira ta amandma, ki ga je poslanski skupini Liberalne
               demokracije, Združene liste pa DeSUS, da so predlagali. Omenila je gospa državna
               sekretarka v neki analizi na podlagi podatkov samih predstavnikov društva invalidov,
               ki smo jih poslušali in tudi jim prisluhnili na seji odbora za finance in monetarno
               politiko, da naj bi obstajala neka analiza. Spoštovane kolegice in kolegi, edini
               kraj, ki ima pristojnosti, da lahko odloča, kakšen bo naš davčni sistem, je državni
               zbor. Načelno se ne morem strinjati z nobeno stvarjo, katera se argumentira, da
               obstajajo neke analize, ki jih pa državni zbor ne pozna. Popolnoma nesprejemljivo je,
               da v praksi naš demokratični sistem funkcionira kot neke vrste korporativizem, kjer
               se izvršilna oblast in določeni funkcionarji sestajajo s predstavniki takšnih in
               drugačnih obsodb povsem legitimnih interesov, a da to se dogaja. Ne da se
               pogovarjajo, jaz nimam nič proti temu, da se ljudje pogovarjajo, da se vlada
               pogovarja s takšnim pa drugačnim društvom, da se pa določene analize in stališča, ki
               se na podlagi tega oblikujejo, da te analize pa niso znane državnemu zboru, da jih
               nimamo tukaj danes na klopi ali pa vsaj en mesec prej, da bi lahko to stvar
               preštudirali in se odgovorno odločali, je pa nesprejemljivo.</p>
               <p>Jaz predlagam, da amandma k temu členu 21, kar se tiče 18. točke, da državni zbor
               preloži obravnavo tega amandmaja in da dobimo na klop to analizo, o kateri je
               govorila gospa državna sekretarka. In vedno se bom še oglašal danes v tem smislu, da
               je neodgovorno z naše strani, če bomo odločali o stvareh in nimamo ali pa ne poznamo
               v celoti analize, ki jo je vlada pripravljala in pa pogajanja, ki jih je imela z
               določenimi skupinami. To je v svojem bistvu nesprejemljivo. Zato predlagam, da se ta
               amandma preloži, da vlada predstavi temu državnemu zboru še danes in takoj te analize
               in da potem pa se odgovorno odločamo. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp77">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Po sledečem vrstnem redu, kot ste dvignili roke, boste dobili besedo
               gospod Drobnič, gospod Jakič, potem gospod Kebrič in gospod Grošelj. Gospoda
               Kremžarja, ki je prej želel besedo, ni, zato vabim k besedi gospoda Drobniča.
               Izvolite.</p>
            </sp>
            <sp xml:id="SDZ3-Izredna-42-2004-04-08.sp78">

               <speaker>MAG. JANEZ DROBNIČ:</speaker>

               <p>Spoštovani predstavniki vlade, rad bi vas vprašal naslednje: Ali ste proučevali ta
               predlog amandmaja tudi v luči nove pokojninske in invalidske zakonodaje, ko gre za
               redefiniranje kategorij II. in III. kategorije invalidnosti. Kaj ti dodatki pomenijo
               v primeru II. in III. kategorije po novem zakonu, kjer imajo značaj, tisto, kar sem
               prej omenjal, kot v nekem smislu invalidnine in tisto, kar je vezano na njegovo
               delovno dobo odnosno plačil iz zavarovanja. To ni razčiščeno in vi ne morete
               enostavno tako razlagati. To je to, nimate pravih podatkov, iz pravih reči ne
               izhajate in s tem boste ustvarjali neenakost, neenak princip.</p>
            </sp>
            <sp xml:id="SDZ3-Izredna-42-2004-04-08.sp79">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Jakiča, izvolite.</p>
            </sp>
            <sp xml:id="SDZ3-Izredna-42-2004-04-08.sp80">

               <speaker>ROMAN JAKIČ:</speaker>

               <p>Hvala za besedo, spoštovana podpredsednica. Jaz bi želel razpravljati k drugemu
               amandmaju, ki ga je vložila Slovenska ljudska stranka in ga je zagovarjal kolega
               Trofenik. Jaz bom ta amandma podprl. Ta amandma bom podprl zato, ker glede na to, da
               izhajam iz atletike, vem kaj to pomeni za športnico oziroma športnika ali kolektivni
               šport, nagrada. In glede na to, da vem, kakšne so vsote te nagrade, gibljejo pa se od
               zlate medalje, če sene motim, od 800.000 navzdol oziroma 500.000 navzdol. In zato,
               ker je v 33. členu zapisano, da gre za denarne nagrade, za osvojene medalje na
               olimpijskih igrah, svetovnih prvenstvih in sedaj, to kar je kolega Trofenik
               predlagal, evropskih prvenstvih, ki se, in to je zame zelo pomembno, ki se izplača iz
               proračuna v skladu s pravilnikom, ki ureja merila za izvajanje letnega programa
               športa na državni ravni in iz tega izhajajoč je tudi garant, da gre seveda za športe
               in športne discipline, ki so v bistvu v kontekstu olimpijskih športov. In zato
               mislim, da je prav, da seveda omogočimo tudi dobitnikom medalj na evropskih
               prvenstvih možnost, da so predstavljeni v 33. točki 21. člena. Popolnoma se strinjam
               s kolegom Trofenikom, ki pravi, da so seveda nekatera evropska prvenstva mnogo
               močnejša in boljša, če hočete, in kvalitetnejša, kot pa svetovna prvenstva v kateri
               od disciplin. Hvala.</p>
            </sp>
            <sp xml:id="SDZ3-Izredna-42-2004-04-08.sp81">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kebrič, izvolite.</p>
            </sp>
            <sp xml:id="SDZ3-Izredna-42-2004-04-08.sp82">

               <speaker>IVAN KEBRIČ:</speaker>

               <p>Hvala za besedo, gospa podpredsednica. Predstavniki vlade, gospod minister s
               sodelavci in kolegice in kolegi! Za tiste, ki so danes športniki ali pa so bili
               športniki v svojem življenju, je bistveno naslednje vprašanje. Olimpijske igre so
               bile amaterski šport in medalja, osvojena, je nekaj predstavljala v smislu priznanja
               dosežkov. Sedaj se je šport profesionaliziral in vse skupaj je bolj ali manj v nižjih
               ligah, če ponovim kolega Trofenika, že ni več praktično športnika, ki ne bi nekaj
               materialno dobil. Drugi športniki, ki se ukvarjajo zaradi športa, zaradi svojega
               zdravja, pa ne gledajo na denar, ampak celo plačujejo za to, da se lahko ukvarjajo s
               športom, z drugo besedo rekreirajo.</p>
               <p>Olimpijske igre so najvišje priznanje in v amaterskem smislu še do nekje, kolikor se
               je dalo, se je danes amaterizem obdržal. Evropsko in svetovno prvenstvo pa že
               tekmuje, kdo bo več koga nagrajeval, da bo dobil organizacijo teh ali drugih
               tekmovanj. Zato menim, da ni čisto prav primerjati eno z drugim. Olimpijske igre,
               ponavljam in končujem, so tisti amaterski vidik nekega priznanja. Če smo zadevo
               sprofesionalizirali, se strinjam s tem, da so na olimpijskih igrah "manj", pod
               narekovajem, v neki meri kvalitetne ekipe, dočim na evropskih in svetovnih prvenstvih
               več. Ampak zakaj več? Zaradi denarja. Zaradi denarja, kiga dobivajo v času, ko
               trenirajo, ko se usposabljajo, kajti ti ljudje oziroma ti športniki in športnice
               tekmujejo tudi v takih in drugačnih pokalih samo zaradi denarja. Nihče od teh ne goji
               vrhunskega športa zaradi zdravja, ker najvišja stopnja vrhunskega športa je zdravju
               škodljiva. Hvala za poslušanje.</p>
            </sp>
            <sp xml:id="SDZ3-Izredna-42-2004-04-08.sp83">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj, izvolite. Lepo prosim za mir v dvorani!</p>
            </sp>
            <sp xml:id="SDZ3-Izredna-42-2004-04-08.sp84">

               <speaker>LEOPOLD GROŠELJ:</speaker>

               <p>Hvala lepa za besedo. Razpravljal bom o prvem amandmaju k 21. členu. Upam, gospod
               Bajuk, da sva bila oba na isti seji odbora za finance in monetarno politiko. Naj
               seveda to, kar je iz pregleda razvidno, še enkrat povem, da je to vložila skupina
               poslancev s prvopodpisanim gospodom Kontičem, da to ni bil koalicijski amandma in da
               je na vprašanje gospoda Vizjaka odgovoril tudi gospod minister, da seveda to pomeni
               za izpad iz proračuna v višini 5,4 milijarde tolarjev. Kot posledica tega je vložen
               tudi koalicijski amandma, ki želi te zadeve drugače regulirati. Ob tem seveda sem še
               trdno prepričan, da gre za sistemsko napako, vendar to sistemsko napako bo treba
               urediti pod drugimi pravnimi predpisi, ki te zadeve tudi urejajo. Informacija o
               izpadu dohodka je bila na tej seji podana. Hvala.</p>
            </sp>
            <sp xml:id="SDZ3-Izredna-42-2004-04-08.sp85">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, potem gospod Bajuk.</p>
            </sp>
            <sp xml:id="SDZ3-Izredna-42-2004-04-08.sp86">

               <speaker>MAG. ANDREJ VIZJAK:</speaker>

               <p>Hvala lepa. Le toliko bi komentiral ta amandma, da očitno strankam, ki sedaj
               predlagajo črtanje tega že sprejetega amandmaja na odboru, ni važna vsebina
               amandmaja, važne so finančne posledice in iz tega namena tudi to črta, ne glede na
               to, ali predlagana rešitev vsebinsko ustrezno rešuje področje, so prioritetne
               finančne posledice, zato je tudi motiv sedaj, če prav razumem, tega amandmaja, da se
               to, kar je bilo sprejeto na odboru, nazaj črta. Mislim, da je tak način dela
               nesprejemljiv, slab. To se pravi, gledamo vse samo čez denar in nič vsebino. Glede na
               delovne invalide, mislim, predvsem.</p>
            </sp>
            <sp xml:id="SDZ3-Izredna-42-2004-04-08.sp87">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj, izvolite.</p>
            </sp>
            <sp xml:id="SDZ3-Izredna-42-2004-04-08.sp88">

               <speaker>LEOPOLD GROŠELJ:</speaker>

               <p>Gospodu Vizjaku bi samo to odgovoril, da je verjetno preslišal moje zadnje besede.
               Ne gre za to, ampak gre za sistemsko napako, vendar ne urejevanj preko zakona o
               dohodnini.</p>
            </sp>
            <sp xml:id="SDZ3-Izredna-42-2004-04-08.sp89">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk izvolite.</p>
            </sp>
            <sp xml:id="SDZ3-Izredna-42-2004-04-08.sp90">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Seveda se spomnim in tudi nisem ugovarjal temu, da
               je vlada na seji odbora za finance in monetarno politiko dejansko ta podatek tudi
               posredovala, da naj bi to imelo določene večje učinke, kar se tiče prihodkov v
               celoti. Vendar razpravljamo ne o posledicah, seveda jih moramo vzeti vedno na znanje,
               ampak gre predvsem, kaj bo odločitev tega državnega zboraglede tega konkretnega
               vprašanja. Sam moram povedati, da na tej seji sem bil prepričan, da je stališče, ki
               so ga predstavljali predstavniki tega društva, da se mi je zdelo umestno, zato sem
               tudi ta predlog podprl in nasprotujem temu amandmaju.</p>
               <p>Vendar bi pa le rad, za odgovorno odločitev bi vztrajal pri tem, da naj nam vlada
               posreduje to, kar je ravnokar gospa državnega sekretarka povedala, da obstaja neka
               analiza, v kateri bi se tudi dokazalo, da bodi ti ljudje po vladnem predlogu še malo
               boljše, če sem pravilno razumel, malenkostno boljše, tako sem razumel gospo državno
               sekretarko. Jaz bi rad imel to argumentacijo v pisni obliki, zato proceduralno
               predlagam, da nam vlada to posreduje še danes. Če to obstaja, lahko to dobimo in
               preložimo dokončno odločitev glede teh amandmajev k 21. členu in gremo na druge
               amandmaje. Dela imamo dovolj, ker je nekaj čez 150 členov tega zakona. Veliko
               amandmajev je vloženih.</p>
               <p>Predlagam, da nam vlada posreduje te podatke. Se mi zdi neodgovorno, če obstajajo
               samo na podlagi izpada prihodkov, se mi pa zdi nesmiselno, ker istočasno, ko pa
               opozicija predlaga, da bi povečali določena sredstva za naš proračun, če večina ni
               pripravljena obdavčiti določenih virov, kot na primer kapitalski dobiček, o tem bomo
               še govorili prav gotovo šedanes. Ne morem pa sprejeti verodostojnosti argumenta, da
               moramo nekaj podpreti samo zato, ker bo izpadek. Istočasno pa niste pripravljeni
               glasovati tam, kjer bi pa lahko sredstva tudi povečali.</p>
               <p>Gre predvsem za verodostojnost in pa resnost dela tega državnega zbora. Prosim, da ta
               predlog daste na glasovanje, naj vlada posredujete analizo. Jaz sem pripravljen vsako
               stvar poslušati in jo tudi oceniti. Ne morem pa samo na zgolj besede, ki naj bi nekaj
               pomenile, potem se pa izkaže, da ni tako. Prosim, da daste to na glasovanje.
               Hvala.</p>
            </sp>
            <sp xml:id="SDZ3-Izredna-42-2004-04-08.sp91">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, lahko zahtevate v skladu s 73. členom, da državni zbor
               odloči, vendar sem vam vseeno dolžna pojasnilo, preden dam to na glasovanje,
               pojasnilo, da v skladu s poslovnikom vlada Republike Slovenije za podkrepitev svojih
               pojasnil ni dolžna posredovati vseh analiz, ki njo vodijo k določenim strokovnim
               utemeljitvam, ki nam jih tu dajejo. Je pa seveda stvar vlade, ali nam to predloži ali
               ne. Gospod Bajuk, dala bom na glasovanje ta vaš predlog. To je pojasnilo, da v skladu
               s poslovnikom je lahko tako ali pa drugače in državni zbor ne more prisiliti vlade,
               da pravzaprav vsak papir, ki vlado vodi k določeni odločitvi, predloži. Samo toliko.</p>
               <p>Na glasovanje dajem proceduralni predlog gospoda Bajuka... <stage xml:id="SDZ3-Izredna-42-2004-04-08.stage14">/Oglašanje iz
               ozadja./</stage></p>
            </sp>
            <sp xml:id="SDZ3-Izredna-42-2004-04-08.sp92">

               <speaker>DR. ANDREJ BAJUK:</speaker>

               <p>... Ali lahko državni zbor prosi ali ne? Jaz nisem zahteval vseh papirjev. Dobro se
               zavedam, gospod minister za finance je že javno izjavil, da se je pet let delalo na
               tem. Gotovo obstajajo celi tovornjaki papirjev. Jaz nisem zahteval vseh papirjev, pač
               pa samo neko analizo, ki nam je tu predstavljena kot argumentacija vlade v podporo
               amandmaju, ki so ga kolegi vložili. Samo to. Torej, ne sprejemam vašega pridiganja.
               Imam pa pravico po poslovniku, da to zahtevam, zato ponovno prosim, da daste na
               glasovanje.</p>
            </sp>
            <sp xml:id="SDZ3-Izredna-42-2004-04-08.sp93">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Bajuk, se opravičujem! Popolnoma sami ste si vzeli besedo. Bila sem tako
               vljudna in korektna, da vam je nisem vzela, ker ste si jo vzeli sami. In če bo to
               praksa v tem parlamentu, bo pač hudo.</p>
               <p>Na glasovanje dajem proceduralni predlog gospoda Bajuka, da prekinemo obravnavo
               amandmajev in 21. člena, dokler nam vlada Republike Slovenije ne predloži analiz.
               <stage xml:id="SDZ3-Izredna-42-2004-04-08.stage15">/Oglašanje iz ozadja./</stage> Analiz, o katerih smo ves čas razpravljali in podpirajo
               ugotovitve ob teh amandmajih. Predlog dajem na glasovanje. Mislim, da sem jasno
               povzela vaš proceduralni predlog. Dopolniti želite svoj proceduralni predlog? Ne
               obrazložiti, povejte natančno, kaj želite. Imate besedo, izvolite.</p>
            </sp>
            <sp xml:id="SDZ3-Izredna-42-2004-04-08.sp94">

               <speaker>DR. ANDREJ BAJUK:</speaker>

               <p>Hvala lepa. Gospa predsedujoča, jaz nisem predlagal, da naj nam predstavijo vse
               analize...</p>
            </sp>
            <sp xml:id="SDZ3-Izredna-42-2004-04-08.sp95">

               <speaker>PODPREDSEDNICA IRMA PAVLINIČ KREBS:</speaker>

               <p>Ja, k tej točki...</p>
            </sp>
            <sp xml:id="SDZ3-Izredna-42-2004-04-08.sp96">

               <speaker>DR. ANDREJ BAJUK:</speaker>

               <p>Ne. Zelo konkretno sem povedal, ne enkrat, ampak dvakrat, da bi rad videl - in to je
               moj predlog -,da vlada predloži tiste analize, ki jih je omenila gospa državna
               sekretarka, ne pa vseh analiz - ne vseh, samo tiste, ki jih je gospa državna
               sekretarka v imenu vlade omenila v podporo predlogu amandmaja. Samo tisto, ne vseh.
               Hvala lepa.</p>
            </sp>
            <sp xml:id="SDZ3-Izredna-42-2004-04-08.sp97">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In ravno to sem, gospod Bajuk, če bi natančno poslušali, tudi rekla.
               Dajem na glasovanje proceduralni predlog dr. Bajuka. Glasujemo! Navzočih je 58
               poslank in poslancev. Za je glasovalo 14, proti 43.</p>
               <p><stage xml:id="SDZ3-Izredna-42-2004-04-08.stage16">(Za je glasovalo 14.)</stage> <stage xml:id="SDZ3-Izredna-42-2004-04-08.stage17">(Proti 43.)</stage></p>
               <p>Ugotavljam, da proceduralni predlog ni dobil ustrezne podpore.</p>
               <p>K besedi vabim gospoda Trofenika, izvolite.</p>
            </sp>
            <sp xml:id="SDZ3-Izredna-42-2004-04-08.sp98">

               <speaker>VILI TROFENIK:</speaker>

               <p>Hvala za besedo. Replicirati želim spoštovanemu kolegu gospodu Kebriču v zvezi z
               drugim amandmajem. Gospod Kebrič, časi amaterizma na olimpijskih igrah so že davno
               minili. Niso to več časi Karla Schranza v Saporu in podobnih incidentov, ki so bili.
               Danes na olimpijskih igrah od atletike naprej nastopajo, osvojijo tudi kilo zlata za
               nagrado, ali člani bogatejše ali najdražje hokejske lige na svetu in podobno. Tako
               vaši argumenti s tem v zvezi, da je olimpijska medalja bolj žlahtna zaradi
               amaterizma, to je bilo mogoče kdaj v zgodovini, danes pa še dolgo ne. Hvala.</p>
            </sp>
            <sp xml:id="SDZ3-Izredna-42-2004-04-08.sp99">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Lenko, izvolite.</p>
            </sp>
            <sp xml:id="SDZ3-Izredna-42-2004-04-08.sp100">

               <speaker>FRANC LENKO:</speaker>

               <p>Hvala za besedo, gospa podpredsednica. Moram povedati, da bom podprl oba amandmaja,
               in sicer za prvega mi zadošča obrazložitev amandmaja, ki je bil vložen koalicijsko.
               Pri drugem bi omenil pa to. Da je to pravzaprav najcenejša propaganda, prepoznavnost
               naše države v tujini prek kolajn, prek športnikov. Mislim, da se moramo mi tega
               zavedati, da tudi sedajle z vstopom v Evropsko unijo je prav in če gledate analize,
               kako nekatere države nas slabo poznajo, mislim, da je za pozdraviti, če naši
               športniki dosežejo rezultate in kolajne in jim tudi tisti davek pustimo. Hvala lepa.
           </p>
            </sp>
            <sp xml:id="SDZ3-Izredna-42-2004-04-08.sp101">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kebrič, izvolite.</p>
            </sp>
            <sp xml:id="SDZ3-Izredna-42-2004-04-08.sp102">

               <speaker>IVAN KEBRIČ:</speaker>

               <p>Kratka replika spoštovanemu kolegu Trofeniku. Niste me dobro poslušali. Ne gre za
               bolj žlahtno zaradi amaterizma. Moj poudarek je bil na tem, da so nagrade na
               olimpijskih igrah znatno nižje od evropskih in svetovnih. Iz tega razloga sem dejal,
               da ne bom podprl tega amandmaja.</p>
            </sp>
            <sp xml:id="SDZ3-Izredna-42-2004-04-08.sp103">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kremžar, izvolite.</p>
            </sp>
            <sp xml:id="SDZ3-Izredna-42-2004-04-08.sp104">

               <speaker>LEOPOLD (LEO) KREMŽAR:</speaker>

               <p>Hvala lepa. Jaz bom ta amandma v zvezi z evropskimi prvenstvi podprl, ker mislim, da
               je prav, da to naredimo in da izenačimo na nek način z že prej omenjenimi oziroma z
               osnovnim tekstom. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp105">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Črnugelj, izvolite.</p>
            </sp>
            <sp xml:id="SDZ3-Izredna-42-2004-04-08.sp106">

               <speaker>SILVA ČRNUGELJ:</speaker>

               <p>Hvala lepa za besedo. Ta amandma bom podprla iz podobnih razlogov. Menim, da je
               šport dejansko zelo pomemben dejavnik promocije države in mislim, da smo na tem
               področju dosti naredili in šport je tisti, ki nas je dejansko tudi naredil za tako
               državo, kot smo. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp107">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Juri, izvolite.</p>
            </sp>
            <sp xml:id="SDZ3-Izredna-42-2004-04-08.sp108">

               <speaker>AURELIO JURI:</speaker>

               <p>Če dovolite, jaz dajem v zvezi z amandmajem Slovenske ljudske stranke ob polnem
               spoštovanju do vseh iger, olimpijskih, svetovnih in evropskih, v premislek dejstvo,
               da imamo vrsto evropskih prvenstev in seveda nosilcev medalj, ki niso olimpijski
               športi. To pomeni, da razširjamo tovrstno kategorijo, medtem pa ko pri olimpijadah
               imamo točno definirane športne panoge, ki tam sodijo. Hvala.</p>
            </sp>
            <sp xml:id="SDZ3-Izredna-42-2004-04-08.sp109">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Nihče več ne želi besede? Gospod Drobnič izvolite.</p>
            </sp>
            <sp xml:id="SDZ3-Izredna-42-2004-04-08.sp110">

               <speaker>MAG. JANEZ DROBNIČ:</speaker>

               <p>Jaz sem postavil vprašanje vladi. Vlada ima seveda svobodno odločitev, da kaj
               odgovori ali ne, lahko pa vsaj odgovori, da ne bo odgovorila. Torej na konkretno
               vprašanje, ali so preučili, kako se sestojijo nadomestila invalidov druge in tretje
               kategorije. Ene vsebujejo pokojnino, druge tudi plače. Vi se pa zdaj vse to vrgli v
               isti koš. Pokojnine se ne obdavčujejo, plače ja. Zato ta amandma ni v redu. Če ste že
               hoteli nekaj izločiti, kar ima funkcijo plače, potem bi morali to drugače napisati
               oziroma vladajoča koalicija, saj ne vem, ali ste vi pisali ali so tukaj v tem krogu,
               ali v tistem delu ali v tem delu. Ampak to bi bilo zaradi čistosti, gospod minister,
               potrebno preučiti, da ste potem dosledni.</p>
            </sp>
            <sp xml:id="SDZ3-Izredna-42-2004-04-08.sp111">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kavtičnik, potem gospa državna sekretarka. Izvolite.</p>
            </sp>
            <sp xml:id="SDZ3-Izredna-42-2004-04-08.sp112">

               <speaker>JOŽEF (JOŽE) KAVTIČNIK:</speaker>

               <p>Hvala lepa, predsedujoča. Kolegu iz poslanske skupine Združene liste bi rad
               odgovoril. Denarne nagrade za osvojeno medaljo na olimpijskih igrah in svetovnih
               prvenstvih, tukaj bi dodali še evropskih prvenstvih, ki se izplačajo iz proračuna v
               skladu s pravilnikom, ki ureja merila za izvajanje letnega programa športa na državni
               ravni. Tu gre za kriterije olimpijski šport, tako da ni strahu, da bi bilemedalje
               nagrajene za neolimpijske športe. Sploh pa, spoštovani, ni strahu, da bo tukaj tak
               naval olimpijskih oziroma evropskih zmagovalcev ali medalj. Če se bomo to bali, potem
               se nam slabo piše. Torej, ne se bati oziroma dobro piše. Ne se bati, dajmo narediti
               nekaj za športnike, kajti ti nas promovirajo, istočasno pa omogočajo, da se bodo
               mladi čim več ukvarjali s športom in da ne bodo toliko na ulici, da ne bomo dajali
               potem sredstva za druge programe. Hvala.</p>
            </sp>
            <sp xml:id="SDZ3-Izredna-42-2004-04-08.sp113">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospo Kolarjevo. Izvolite.</p>
            </sp>
            <sp xml:id="SDZ3-Izredna-42-2004-04-08.sp114">

               <speaker>MILOJKA KOLAR:</speaker>

               <p>Hvala. Želim pojasniti to, kar je spoštovani poslanec Drobnič spraševal. V predlogu
               zakona so upoštevane vse definicije in norme, ki jih določa zakon o
               invalidsko-pokojninskem zavarovanju. Ker so se seveda sami izrazi za posamezna
               nadomestila, ki se tičejo obravnavane problematike, deloma spremenila, govorim o
               samem izrazoslovju. Zaradi tega govorimo po novem o invalidninah in invalidskih
               dodatkih, obe ti dve kategoriji sta uvrščeni v predlogu zakona o dohodnini kot
               oprostitev, ker sta to kategoriji za, bom rekel, tisto nadomestilo za res pravo
               invalidnost. Nadomestilo za invalidnost, kot se po sedaj veljavnem zakonu o
               pokojninskem in invalidskem zavarovanju imenuje - pred spremembo se je to nadomestilo
               imenovalo nadomestilo plače, ker je pač nekdo zaradi ugotovljene določene
               invalidnosti premeščen bodisi na nižje delovno mesto, ki je nižje plačano, in dobi
               zato to nadomestilo za invalidnost, ki pa je po svoji vsebini in naravi še vedno
               nadomestilo plače, dohodka iz zaposlitve in plače. Zaradi tega ima to nadomestilo
               tudi enako obravnavo, glede na to, da se izplačuje po neto znesku, podobno kot
               pokojnine, zato, kot sem že uvodoma povedala, ima enako rešitev tudi kot pokojnine v
               tem delu. S tem mislim na 14,5% dodatno olajšavo.</p>
               <p>Vi ste največkrat omenjali dejansko samo ta izpad, vendar želim še enkrat poudariti,
               kar sem uvodoma rekla, da gre za diskriminiranje davčnih zavezancev in dohodkov.
               Nekdo, ki je zaposlen in opravlja delo, bi tudi od te višine, kakorkoli se že
               imenuje, bil obdavčen. Naj omenim, no, mogoče izraz analiza, ampak izračuni, ki so
               bili opravljeni na osnovi dejanskih podatkov, ki nam jih je to društvo predstavljalo,
               je bilo ugotovljeno, da te rešitve pomenijo, da dejansko niso ti ljudje nič
               prikrajšani oziroma neto prejemek, izplen je po zakonu, če se sprejme ta predlagani
               amandma, celo nekoliko boljši, kot je to sedaj. Hvala.</p>
            </sp>
            <sp xml:id="SDZ3-Izredna-42-2004-04-08.sp115">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da lahko zaključimo razpravo. Zaključujem torej razpravo o obeh
               amandmajih k 21. členu. <stage xml:id="SDZ3-Izredna-42-2004-04-08.stage18">/Oglašanje iz ozadja./</stage> Gospod Bajuk, razpravo sem zaključila.
               Res, vedno pogledam po vseh mestih in potem razpravo zaključim.</p>
               <p>Najprej bomo glasovali o amandmaju pod zaporedno številko 1 k 21. členu. To je
               amandma treh poslanskih skupin koalicije. Prosim za pozornost. Glasujemo. Navzočih
               nas je 61, za je glasovalo 41, proti 17.</p>
               <p><stage xml:id="SDZ3-Izredna-42-2004-04-08.stage19">(Za je glasovalo 41.)</stage> <stage xml:id="SDZ3-Izredna-42-2004-04-08.stage20">(Proti 17.)</stage></p>
               <p>Ugotavljam, da je amandma sprejet.</p>
               <p>Zdaj glasujemo o amandmaju pod zaporedno številko 2 poslanske skupine SLS.
               Glasujemo. Navzočih nas je 62, za je glasovalo 57, proti 3.</p>
               <p><stage xml:id="SDZ3-Izredna-42-2004-04-08.stage21">(Za je glasovalo 57.)</stage> <stage xml:id="SDZ3-Izredna-42-2004-04-08.stage22">(Proti 3.)</stage></p>
               <p>Ugotavljam, da je amandma sprejet.</p>
               <p>Odpiram razpravo o 72. členu in amandmaju skupine poslancev s prvopodpisanim
               gospodom Merlom. Želi kdo besedo? Gospod Merlo, izvolite.</p>
            </sp>
            <sp xml:id="SDZ3-Izredna-42-2004-04-08.sp116">

               <speaker>ALEKSANDER MERLO:</speaker>

               <p>Hvala za besedo, gospa predsedujoča. V Evropski uniji so v glavnem politike držav
               usmerjene v pospeševanje dolgoročnih življenjskih zavarovanj in v tem kontekstu tudi
               mislim, da ne bi bil naš proračuna nič kaj dosti zmanjšanj, če bi podprli ta amandma.
               In sicer gre samo pri ožjih družinskih članih, da zagotovimo večjo finančno varnost,
               kakor tudi s tem varnost celotnim družinam pri zavarovanjih, ker se pri tem z
               zavarovanji izognemo stroškom ob nastopu zavarovanega dogodka.</p>
               <p>Zato mislim, da ne bi smelo biti s strani vlade nekih večjih oponiranj v pogledu
               približevanja naše države trendom v Evropski uniji. Hvala.</p>
            </sp>
            <sp xml:id="SDZ3-Izredna-42-2004-04-08.sp117">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kolar, izvolite.</p>
            </sp>
            <sp xml:id="SDZ3-Izredna-42-2004-04-08.sp118">

               <speaker>MILOJKA KOLAR:</speaker>

               <p>Vlada nasprotuje temu predlogu amandmaja iz naslednjih razlogov. Podpiramo
               oprostitev plačila dohodnine v primerih, ki so navedeni v tem členu dopolnjenega
               predloga zakona, kadar gre za sklenitev življenjskega zavarovanja za dolgoročno
               zavarovanje, ker s tem želimo spodbujati dolgoročno varčevanje, vendar ob pogoju,
               kadar sta sklenitelj in zavarovanec ista oseba, ki se na to nanaša, se pravi dajemo
               oprostitev za to fizično osebo, ki sklepa zavarovanje in je tudi upravičen po tej
               polici zavarovanja.</p>
               <p>Če bi sprejeli in širili te oprostitve tudi na družinske člane, bi s tem napravili
               pomembno neenakopravnost med posameznimi dolgoročnimi oblikami varčevanja. Na primer,
               v primerjavi s pogodbo o dolgoročnem depozitu pri bankah. Ker ne moremo šteti, da so
               oproščene obresti, kadar se ta depozitna pogodba sklene za ime družinskega člana.
               Zaradi teh dveh razlogov, z vidika neenakopravnosti, neenakosti obdavčevanja z
               drugimi vrstami dolgoročnih naložb in pa z vidika širitve teh oprostitev na nekoga,
               glede na to, da se oprostitve nanašajo na davčnega zavezanca po zakonu o dohodnini,
               temu nasprotujemo. Hvala.</p>
            </sp>
            <sp xml:id="SDZ3-Izredna-42-2004-04-08.sp119">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več besede, razpravo zaključuje in prehajamo na
               odločanje o amandmaju skupine poslancev k 72. členu. Lepo prosim za pozornost.
               Glasujemo. Navzočih nas je 54, za je glasovalo 12, proti 37.</p>
               <p><stage xml:id="SDZ3-Izredna-42-2004-04-08.stage23">(Za je glasovalo 12.)</stage> <stage xml:id="SDZ3-Izredna-42-2004-04-08.stage24">(Proti 37.)</stage></p>
               <p>Ugotavljam, da amandma ni bil sprejet.</p>
               <p>V razpravo dajem 82. člen in dva amandmaja. Pod ena je amandma poslanskih skupin
               koalicije in pod dve poslanske skupine SLS, z opombo, da imate na klopi tudi popravek
               amandmaja pod zaporedno številko 1, in sicer v zadnjem delu. Gre za amandma treh
               poslanskih skupin koalicije z opombo - lepo prosim za pozornost - če bo amandma pod
               zaporedno številko 1 sprejet, bo postal amandma pod 2 brezpredmeten. Lepo prosim za
               mir v dvorani. K besedi vabim gospoda Pucka, potem ima besedo gospod Podobnik.</p>
            </sp>
            <sp xml:id="SDZ3-Izredna-42-2004-04-08.sp120">

               <speaker>CIRIL PUCKO:</speaker>

               <p>Hvala lepa, gospa podpredsednica. Kolegice in kolegi! Razpravljal bom o amandmaju pod
               številko 1, s katerim se določneje povzema del razprave o tem, ali vštevati v
               ustrezno alineo pod številko 1 tudi neiztržene dobičke. Menim namreč, da s tem
               amandmajem izboljšujemo osnovno besedilo, dajemo pooblastilo ministru za finance za
               način izračunavanja deležev rasti vrednosti premoženja in s tem nevtralno obravnavo
               dohodkov iz vzajemnih skladov. To pa je tudi proti destimulaciji tistih, ki imajo
               investicijske kupone da bi le-te začeli prodajati. Se pravi, da je v bistvu sprejetje
               tega amandmaja k 82. členu stimulacija za varčevanje v vzajemnih skladih. Hvala lepa.
           </p>
            </sp>
            <sp xml:id="SDZ3-Izredna-42-2004-04-08.sp121">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Lepo prosim v imenu vseh, ki se javijo k besedi in govorijo, za potreben
               mir v dvorani, ker mislim, da imajo vsi težave. Tako da res lepo prosim, da jim
               zagotovimo mir, ki ga morajo imeti razpravljavci. K besedi vabim gospoda Podobnika.
               Izvolite.</p>
            </sp>
            <sp xml:id="SDZ3-Izredna-42-2004-04-08.sp122">

               <speaker>JANEZ PODOBNIK:</speaker>

               <p>Hvala, gospa podpredsednica. Kolegice in kolegi! Ta člen govori o dohodku iz
               vzajemnih skladov. Dejstvo je, da postajajo vzajemni skladi na slovenskem kapitalskem
               trgu zelo pomembna finančna institucija in vedno bolj tudi vabljiva za slovensko
               prebivalstvo, kar je prav. In je prav zakon o dohodnini zelo pomemben, da se podpira
               in stimulira ljudi, da na tak način varčujejo.</p>
               <p>Tu bi rad tudi povedal, da smo takrat še kot vladna stranka v okviru koalicijskih
               usklajevanj predlagali nekatere rešitve, ki so prišle že v prvi tekst zakona. Najprej
               se je predlagalo, da so bili vsi investicijski kuponi pravzaprav kar v istem žaklju
               in se ni upoštevalo ne dividend, obresti dobička in se je potem dobro rešilo, ko smo
               šli na ločitev glede teh posameznih sestavin. Res pa je, da smo bili morda takrat
               premalo pozorni, da imajo vzajemni skladi dve vrsti kapitalskih dobičkov. Ker je
               praksa delovanja vzajemnih skladov v Sloveniji relativno kratka, dobrih deset let,
               imamo torej dve vrsti dobičkov. Eden je tisti, ki se dejansko realizira na trgu, če
               sklad vrednostne papirje iz svojega portfelja proda po višji ceni, kot jih je kupil.
               In to se imenuje realizirani oziroma iztrženi dobiček. Tisti pa, ki se ne realizirajo
               na trgu, recimo - in to se dogaja, sklad drži vrednostne papirje v svojem portfelju
               in jih ne proda, ampak njihova tržna vrednost pa narašča zaradi naraščajočih borznih
               cen, raste pa tudi vrednost sklada - temu se pa strokovno reče nerealizirani oziroma
               neiztrženi dobički. Po naših podatkih trenutno prevladujejo slednji, neiztrženi
               dobički, v sedanjih razmerah.Skladi, in to je prav, držijo velik del naložb, katerih
               vrednost narašča, in jih ne prodajajo. In bi se pravzaprav lahko zgodilo, če ne bi
               prišlo do spremembe, mi smo predlagali minimalno spremembo, da se samo za besedico
               "iztrženih" doda besedilo "in ne iztrženih". Nato pa so kolegi predlagali širšo
               rešitev, če sem vas prav razumel, če bo prvi amandma sprejet je drugi brezpredmeten,
               tukaj se samo postavi vprašanje in je ključno. Jaz bom podprl tudi amandma pod točko
               1, ker je celovitejši, kako bo minister pristojen za finance, predpisal. To je
               najpomembnejše, tudi strokovno oziroma postpokovno. Kako bo minister, pristojen za
               finance, predpisal način izračunavanja deležev rasti vrednosti premoženja vzajemnega
               sklada iz šestega odstavka 83. člena tega zakona. Ker ta člen žal ni odprt, ste
               najverjetneje zato tako napisali, sicer bi bil zakon neusklajen in zato ta dikcija.
               Samo to. Hvala lepa. Jaz bom podprl amandma.</p>
            </sp>
            <sp xml:id="SDZ3-Izredna-42-2004-04-08.sp123">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi.. Gospod minister izvolite.</p>
            </sp>
            <sp xml:id="SDZ3-Izredna-42-2004-04-08.sp124">

               <speaker>DR. DUŠAN MRAMOR:</speaker>

               <p>Vlada podpira ta amandma. Ta amandma dejansko, kot je bilo že rečeno, omogoča bolj
               primerljivo obdavčenje vzajemnih skladov, se pravi kuponov vzajemnega sklada in
               neposrednega nalaganja v vrednostne papirje. Seveda tukaj je precej težav, kako to
               zagotoviti. Prejšnja dikcija je imela določen problem, ker je izhajala iz tega, kaj
               so dohodki vzajemnega sklada. Dohodki vzajemnega sklada so dejansko samo dividende,
               obresti in iztrženi kapitalski dobički. Dejansko pa, ko nekdo proda enoto premoženja,
               kupon vzajemnega sklada, realizira tudi tisto, kar so nerealizirani kapitalski
               dobički. Bolj primerno je, da se tudi oni upoštevajo, ko se razdeli razlika v
               vrednosti kupona od takrat, ko smo ga kupili, in takrat, ko ga prodamo, obresti
               dividende in nakapitalski dobiček in s tem predpisom ministra za finance bomo
               poskušali čim bolj natančno določiti, kakšen je ta obseg nerealiziranih kapitalskih
               dobičkov, in tako zagotoviti enakost obdavčenja. Mogoče bo celo pri vzajemnih skladih
               nekoliko manjše obdavčenje, ker se obresti in dividende ne bodo plačevale sproti,
               ampak šele takrat, ko se kupon proda. Torej bo tukaj neka dodatna, sicer minimalna z
               vidika časovne vrednosti denarja, stimulacija. Zato podpiramo ta amandma.</p>
            </sp>
            <sp xml:id="SDZ3-Izredna-42-2004-04-08.sp125">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zdaj lahko zaključim razpravo. Prehajamo na odločanje o amandmaju pod 1.
               Če bo sprejet, je amandma pod 2 brezpredmeten. Glasujemo. Navzočih nas je 57, za je
               glasovalo 55, proti 2.</p>
               <p><stage xml:id="SDZ3-Izredna-42-2004-04-08.stage25">(Za je glasovalo 55.)</stage> <stage xml:id="SDZ3-Izredna-42-2004-04-08.stage26">(Proti 2.)</stage></p>
               <p>Ugotavljam, da je amandma pod 1 sprejet, zato je amandma pod 2 postal brezpredmeten.</p>
               <p>Prehajamo na razpravo o 87. členu in treh amandmajih k temu členu. Pod 1 je amandma
               poslanske skupine Slovenske demokratske stranke, pod 2 poslanske skupine Nove
               Slovenije in pod 3 treh poslanskih skupin koalicije z opombo, če bo amandma pod
               zaporedno številko 1 sprejet, postaneta amandmaja pod točkama 2 in 3 brezpredmetna. K
               besedi vabim najprej gospoda Bajuka, potem gospoda Vizjaka. Gospod Bajuk, izvolite.
           </p>
            </sp>
            <sp xml:id="SDZ3-Izredna-42-2004-04-08.sp126">

               <speaker>DR. ANDREJ BAJUK:</speaker>

               <p>Hvala lepa gospa predsedujoča. Smo pri poglavju pet tega zakona, dobiček iz
               kapitala. Dejansko je zelo težko govoriti samo o 87. členu, ker končno 87. člen ni
               drugega kot definicija, kaj je za ta zakon kapital. Potem pa v 91. členu, kako naj bi
               se obdavčil. Kaj pa od tega ostane, je pa seveda 143. člen tako imenovanih prehodnih
               določb. Za boljše razumevanje tega se je potrebno vrniti v originalen predlog
               vlade.</p>
               <p>Originalni predlog vlade v prvem odstavku, ki ima 3 točke, namreč govori, kaj je
               kapital nepremičnine pod določenimi pogoji in vključuje pretežni lastniški delež ali
               njegov del, potem pa vrednostne papirje in deleže v gospodarskih družbah, zadrugah in
               drugih oblikah organiziranja. Torej definicija, kaj je kapital?</p>
               <p>Največja težava, ki smo jo mi imeli prav od začetka te razprave, je bila ravno s
               konceptom pretežnega deleža, ker to bi pomenilo, da to, kar ni pretežni delež, potem
               to ni kapital. Torej, dobiček iz nečesa, ki ni kapital, ne more nič obdavčiti. In kaj
               je bil prvotni predlog vlade? Prvotni predlog vlade je bil, da je kapital ali ta
               komponenta pretežni delež samo tisti delež, ki je nad 10% celotnega kapitala v
               določenem podjetju. To se je izkazalo v naših razpravah kot popolnoma brezpredmetno.
               Če bi vlada vztrajala pri tem svojem predlogu bi imeli popolnoma nesprejemljiv
               primer, da nekdo, ki ima 10% ali pa malo manj kot desetprocentni delež v nekem
               majhnem podjetju, bi lepo davke plačal. Recimo, za konkretni primer, ki sem ga pa
               tudi navedel v naših razpravah, v velikem podjetju, kjer bi pa imel samo 1% delež
               nominalno, na primer, 1000 milijonov SIT, pa lastnik tega ...<stage xml:id="SDZ3-Izredna-42-2004-04-08.stage27">/Nerazumljivo./</stage>...
               kapitalskega dobička ne bi plačal nobenega davka, ker je samo 1%. Vztrajanje pri
               konceptu ali pa uporabljanje procentov za definicijo tega koncepta, je popolnoma
               nesprejemljivo. Primer je bil zelo jasen. Tudi to, če bi na podlagi podatkov, če bi
               nekdo imel samo 1% delež pri Mercatorju, ne bi plačal nič, ker to bi bilo manj kot
               pretežni delež. En gospod, ki ima pa desetprocentni delež v enem malem podjetju, bi
               pa plačal veliko. Torej popolnoma nestrokovni pristop. Nima nobenega smisla in ga ni
               mogoče podpirati. To je morda bil razlog, da je potem na seji odbora za finance in
               monetarno politiko klub Liberalne demokracije na nek način to spremenil. Spremenil
               gapa je samo v obsegu, ne pa v konceptu samem. Niso spremenili koncepta, ampak so
               predlagali - in to je ta amandma, ki ga je potem tudi večina na odboru za finance
               sprejela -, naj bi to bilo namesto 10% samo 1%. Rad bi opozoril, da tudi če bi bilo
               to samo 1, da bi nas ponovno pripeljalo do nekega položaja, ki je pa popolnoma
               nesprejemljiv. Kot smo zapisali v naši obrazložitvi, bi to ustvarjalo
               neenakopravnost. In ta enakopravnost med določenimi zavezanci je pa ta konkreten
               primer, ki ga tu navajam. Lastnik1% deleža delnic ali nominalno 3 milijonov tolarjev
               bo pri pridobitvi kapitala v podjetju s celotnim kapitalom, recimo, 300 milijonov
               tolarjev in prodaji pretežnega deleža pred potekom petih let, na primer, 4,5
               milijona, plačal dobičke iz kapitala v višini 1,5 milijona dohodnine v višini 50% ali
               750.000. Po drugi strani imamo pa primer, ki pa ni tako iz trte izvit, konkreten
               primer - ne bom imenoval, ampak tisti, ki se na to razumete, boste takoj vedeli, za
               koga gre. Lastnik samo 40% enega odstotka ali nominalno, recimo, v 260 milijonov
               tolarjev velikem podjetju, ki pa ima 67 milijard, bi pa nasprotno prodaji tega deleža
               pred potekom petih let, recimo, 390 milijonov SIT ali z dobičkom kapitala 130
               milijonov, ne bi plačal nobenega davka. To je tako jasno, da je popolnoma nesmiselno
               vztrajati pri konceptu odstotkov, ker je takšnih primerov še in še. In to so
               konkretni primeri tudi iz naše stvarnosti. Torej popolnoma nesprejemljivo.</p>
               <p>In danes nam slovenska vlada predlaga prek poslanskih skupin ponovno spremembo tega.
               Ponovno spremembo, ki pa se oddaljuje od koncepta odstotkov, vendar pa gre na neko
               kapitalsko višino. In to naj bi bilo, če sem zdaj pravilno razumel, 60 milijonov
               kapitala. Še vedno se sprašujemo, zakaj se dela takšna razlika. Očitno prvoten
               predlog vlade 10% kot delež kapitala, da bi to postal pretežni delež in, se pravi,
               tudi predmet potem obdavčitve, je bil pisan na kožo določenih ljudi. Tudi 1% je pisan
               na kožo določenih ljudi. Tudi ta predlog je ponovno pisan na kožo ljudi. Zakaj se
               držimo kotklopi takšnih predlogov, ko dejansko zakon ne bi smel s strokovnega vidika
               razlikovati virov, od kod prihaja nek določen dobiček, ampak se osredotočiti na
               dobiček; ne glede, če je dobiček iz velikega podjetja, malega podjetja, srednjega
               podjetja, je še vedno kapitalski dobiček in kot tak bi moral biti obdavčen. Zato naš
               amandma v 87. členu odpravlja ravno te nesmiselna izhodišča in se osredotoči na to,
               kar moramo obdavčiti. Moramo obdavčiti kapitalski dobiček. Zakaj pa bi vlada delala
               razliko med enim kapitalskim dobičkom pa drugačnim? Edina razlika, ki jo mi
               priznavamo in jo tudi predlagamo, ko se bo to uzakonilo, da se tudi vzame na znanje
               dejstvo, da imamo tudi male varčevalce, ki pa ni treba, da so vedno obdavčeni. To je
               politična odločitev, očitno je politična odločitev, ampak ni isto politična odločitev
               na podlagi takih in pa drugačnih podjetij, kot pa politična odločitev na podlagi,
               koliko je kapitalski dobiček dejansko vreden v eni konkretni transakciji.</p>
               <p>Mi predlagamo, če je kapitalski dobiček dolgotrajen, se pravi, realiziran po petih
               letih, od kar je ta človek postal lastnik, da se, če je manj kot 10 milijonov
               tolarjev, ne plača davek na dobiček. To pa med drugim tudi, in vam priznam, da jaz
               sem pripravljen takšen predlog braniti, ker se mi zdi, da je pomembno, da v naši
               državi enkrat naredimo nekaj za male delničarje, ker smo jih zavestno in načrtno v
               tem desetletnem obdobju okoli prenašali. Ni bilo zadostnega nadzora, ki naj bi
               uveljavljal to, kar je v zakonu napisano, da je male delničarje potrebno tudi braniti
               pred razno raznimi stvarmi, ki se dogajajo. Kaj torej Nova Slovenija predlaga?</p>
               <p>Mi predlagamo zelo jasen koncept kapitala, to je naš amandma k 87. členu, kjer
               odpravljamo vsak koncept in vsako razliko med takšnim in drugačnim pretežnim
               kapitalom ali pa ne, ne glede na to, kje se je dobiček ustvaril. Če je kapitalski
               dobiček dejansko bil realiziran, mora biti obdavčen. Kako pa naj bo obdavčen? To se
               pa potem določa v 91. členu. Kapitalski dobiček mora biti obdavčen tudi na podlagi
               izkušenj, ki jih imajo drugod po svetu. Kot veste, med državami OECD ostajajo
               različni pristopi. Imate enake stopnje, ne glede, kdaj se to realizira, v kakšnem
               obdobju. Potem so države, ki imajo razlike, da obdavčijo z večjo stopnjo kratkoročne
               kapitalske dobičke, to se pravi tiste, ki se ustvarjajo, recimo v obdobju enega leta,
               in pa z nižjo stopnjo tiste, ki se realizirajo dolgoročno.</p>
               <p>Mi predlagamo v 91. členu, da naj se dobički, ki so realizirani v enem letu,
               obdavčijo, ampak za manjšo stopnjo, kot jo dejansko predlaga vlada. To se vam bo
               morda čudno zdelo, ampak vlada v tem predlogu tudi uvaja neko spremembo s sedaj
               veljavnim zakonom, če je to vsem jasno, če se ne motim, sedanji 61. člen zakona o
               dohodnini ima stopnjo 30%. Ker tega ni več v tem predlogu, dejansko, če je nekdo v
               najvišji stopnji, bo plačeval 50%. Mi bi radi obdržali teh 30%. Menimo, da je 50%
               previsoka obdavčitev tudi za kratkoročne. Za obdobje med enim letom in pet let
               predlagamo, da je končna obdavčitev 25%. Za dolgoročne, to se pravi, tistekapitalske
               dobičke, ki dejansko nastanejo po petih letih, po petih letih, od kar je ta človek
               postal bodisi delničar ali pa lastnik določenega deleža, da se to obdavči z 20%
               stopnjo, in to brez vsakih razlik. Edina razlika, ki jo uvajamo, je, da se dolgoročni
               kapitalski dobiček, ki je realiziran v obdobju od petih let naprej, obdavči samo, če
               je več kot 10 milijonov. Če je pa manj kot 10 milijonov, smo pa pripravljeni, in to
               je naš predlog, da se državni zbor tako odloči, da se ti ljudje, mali delničarji ali
               pa tisti, ki dejansko ne igrajo močno na našem kapitalskem trgu, da se jim ta
               kapitalski dobiček ne obdavči.</p>
               <p>Vse to je pa povezano s 143. členom. Ne glede na to, kaj vlada predlaga v 87. členu
               ali pa 91. člen, potem pa izbriše, kot sem že enkrat tukaj omenil, 143. člen. Zdaj
               zadnji predlog, ta, ki se odpove procentom in pa uvaja nov koncept, da se obdavčijo
               samo tisti kapitalski dobički v podjetjih, ki imajo kapitala nad 60 milijonov. Poleg
               tega pa ne spreminja zadnji predlog 143. člena, potem se vse dejansko tudi izgubi.
               Dejansko se izgubi.</p>
               <p>Če bomo imeli takšne predhodne člene, kot je ta predlagani, potem bomo dali samo
               legalno podlago, da tisti, ki so v tem desetletnem obdobju še kako obogateli, da bodo
               imeli zdaj do konca leta, do konca leta 2004, neko izredno možnost, da stvari hitro
               uredijo. Veste, to ni naključno. Do sedaj smo brali in beremo v časopisih, kako
               hitijo določeni gospodje prodajat ali pa kupovat. Zakaj? Ker so vedeli, kakšen bo
               predlog, tudi so že zvedeli, trg hitro izve. Čeprav časopisi ne pišejo, ne poročajo v
               detajlih, kaj se dogaja na sejah odbora za finance. Tisti ljudje, ki hočejo o teh
               stvareh vedeti, pa vedo, ker končno so seje javne. In dejstvo je, da se jim ustvarja
               neko krasno obdobje, da bodo ja hitro pohiteli, stvari skrili tako, da bo veselica od
               1. januarja 2005.</p>
               <p>Tudi ta predlog, ki ga bo gotovo vlada obrazložila ali pa poslanci koalicije, ki ste
               to vložili, ko boste obrazložili vaš zadnji predlog, zdaj že tretjo verzijo, kako naj
               bi obdavčili kapital, bi pa rad opozoril na to, da ponovno prihaja, kot da bi bilo iz
               trte izvito. Zakaj pa 60 milijonov? Zakaj bi se pa odločili za 60? Zakaj pa ne morda
               100 ali pa 50? Dejansko ta državni zbor ne razpolaga z neko analizo, z neko podobo
               kapitalske strukture na Slovenskem. Saj nevemo, ko boste to izglasovali, koga boste
               obdavčili in koga ne. Ali pa verjamete, da se bo le obdržala ta bistvena značilnost,
               ki je bila očitna do sedaj. Tudi tukaj bi odgovorna odločitev s strani državnega
               zbora zahtevala, da nam vlada ali pa predlagatelji dejansko predložite še kako
               konkretno in v detajle napravljeno analizo, koliko podjetij bo dejansko obdavčenih in
               koliko ne. Če tega ne boste imeli v rokah, potem že vnaprej povem, da je to
               neodgovorna odločitev. Zato je pa veliko bolj pametno, da bi se državni zbor odločil
               za predlog Nove Slovenije, ker končno je predlog, ki je odpravil vse te nore koncepte
               in nestrokovne koncepte pretežnih deležev. Izhaja iz zelo jasnega principa:
               kapitalski dobiček mora biti obdavčen, in sicer s tremi različnimi stopnjami, in da
               se malega investitorja brani v tem smislu, da če je kapitalski dobiček dolgotrajen
               dobiček, pridobljen po petih letih in je manj kot 10 milijonov, potem je pa tega
               oproščen. To je veliko bolj pametno, ni nikomur pisano na kožo. Vaši predlogi pa, se
               bojim, tisti do sedaj, prvi, ki ga je vlada sprejela, ko je bila še velika koalicija,
               malo večja, kot je danes, drugi, ki je bil predstavljen v odboru za finance, in zdaj
               tretji, vsi pa imajo skupno značilnost: pisani so na kožo določenih ljudi. Dajmo
               izvedeti, katere hočete ščititi in katerih ne. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp127">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Vizjaka, potem gospoda Drobniča. Izvolite.</p>
            </sp>
            <sp xml:id="SDZ3-Izredna-42-2004-04-08.sp128">

               <speaker>MAG. ANDREJ VIZJAK:</speaker>

               <p>Hvala lepa. Naj pri tem členu uvodoma povem, da počasi razpada ta koncept, ta barka
               in ta napoved ministra, da bo na eni strani obremenil kapital, po drugi strani pa
               razbremenil delo in da je to vezna posoda, kjer gre nekaj noter in ravno toliko gre
               ven. Kar nekaj amandmajev in sprememb k zakonu o dohodnini je že bilo sprejetih,
               nekaj jih je celo minister podprl, kar pomeni, da ta vezna posoda le ne bo takšna,
               kot je bilo mišljeno na začetku. Zato tudi težko govorimo o neki prvi stopnji davčne
               reforme.</p>
               <p>Ob tem pa želim povedati, da je ta amandma Slovenske demokratske stranke kot tudi
               amandma koalicijske partnerice Nove Slovenije naravnan prav k temu cilju. To se
               pravi, da na nek način le obremeni tudi kapital in prav definicija oziroma 87. člen
               zakona definira, kaj je obdavčljiv kapital, ne kaj je kapital, kaj je tisti kapital,
               ki je po tem zakonu predmet tudi dohodnine. V Slovenski demokratski stranki zato z
               amandmajem povzemamo rešitev, ki jo je vlada predlagala in ki tudi ni bila predmet
               toliko razprave glede nepremičnin. Ostro pa nasprotujemo uvajanju tega tako
               imenovanega pretežnega deleža, kajti ni nam jasno, čemu in kaj je bil motiv
               ministrstva, da je opredelil kot pretežni delež, ki je po novem seveda obdavčljiv
               delež do 10% oziroma nad 10% v gospodarskih družbah, vse, kar je pa manj, pa ni
               predmet obdavčitve. To ni bilo pojasnjeno na odboru in seveda potem se kar ponuja nek
               zaključek, da so delničarji v velikih družbah z veliko kapitala pa manj seveda kot
               10% nekako izvzeti iz obdavčitve dobička na kapital. Medtem pa tista manjša podjetja,
               ki so jih ustvarili posamezniki, bodisi s svojim znanjem, sposobnostmi, s
               prizadevanjem, delom in so seveda potem posamezniki tudi znatni lastniki teh družb,
               te družbe so rasle, so naredile nekaj, sedaj pa, če bodo seveda hoteli bodisi družbo
               prodati in jo prodali ali pripojili ali kakorkoli drugače storili in seveda iz tega
               nekaj iztržili bodo obdavčeni, seveda tisti "manjši", pod narekovajem manjši, v
               procentih, v absolutnih vrednostih kapitala pa bistveno večji lastniki, pa ne. To je
               povsem nelogično, to ni stimulativnoza razvoj malega podjetništva, obrtništva, malega
               gospodarstva na sploh, ki naj bi bil in mora biti generator gospodarskega razvoja,
               saj bodo ti, ko bodo seveda prodajali oziroma ko bodo odsvojili kapital, plačali
               dohodnino, medtem ko drugi ne. Zato seveda v predlaganem amandmaju ukinjamo sploh ta
               termin pretežnega lastnika. Mislim, da je popolnoma nepotreben.</p>
               <p>Osnovna ideja vlade v 87. členu je bila tudi ta, da so kapitalski dobički obdavčeni,
               če mine med pridobitvijo in odsvojitvijo manj kot tri leta, in seveda so neobdavčeni
               tisti, če mine daljši čas. S tem seveda ne vidimo neke dejanske implementacijo,
               namere vlade, da obdavči kapital. Imamo celo kopico tranzicijskih bogatašev, če bodo
               ti svoje deleže prodali, ne bodo plačali tudi tolarja davka ne, kar ni prav. Če je
               iskrena namera, potem da bomo seveda obdavčili kapital. Zato v predlaganem amandmaju
               predlagamo, da bi vsi tisti, ki bodo ne glede na interval med odsvojitvijo in
               pridobitvijo iztržili in imeli dobička več kot 10 milijonov, plačali ustrezno
               dohodnino. To se pravi, nek ocenjen limit 10 milijonov je tisti, po katerem, mislimo,
               da so pa to res ekstra dobički. In prav je, če država namerava obdavčiti kapital, da
               te ljudi z neko davčno stopnjo, predlagamo efektivno 15% davčno stopnjo, ta kapital
               tudi obdavčimo. Ta obdavčitev ne bo zadela malih varčevalcev na dolgi rok, kajti ti
               ne bodo iztržili 10 milijonov dobička. Govorim o dobičku, to je razlika med
               vrednostjo ob odsvojitvi glede na vrednost ob pridobitvi. Menim, da bo ta rešitev
               zadela predvsemte z ekstremnimi dobički in prav je, da plačajo državi davek, če
               država to želi; če pa država tega ne želi, pa naj nam ne govori, da želi obdavčiti
               kapital in razbremeniti delo. To je tudi osnovni smisel tega amandmaja, ki ne
               nazadnje tudi prinaša nekaj vdržavni proračun in ni amandma, za katerega večkrat
               slišimo od vladajočih, češ, opozicija predlaga samo všečne, tiste amandmaje, ki samo
               dajejo, in ne takšnih, ki prinašajo. Ta amandma je takšen, ki nekaj tudi prinaša. In
               ob upoštevanju tudi sprememb 143.člena, ki govori o uporabi tega člena, bo ta amandma
               zajel tudi tranzicijske bogataše, in prav je tako.</p>
            </sp>
            <sp xml:id="SDZ3-Izredna-42-2004-04-08.sp129">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Drobniča. Izvolite.</p>
            </sp>
            <sp xml:id="SDZ3-Izredna-42-2004-04-08.sp130">

               <speaker>MAG. JANEZ DROBNIČ:</speaker>

               <p>Že predhodniki so odprli vprašanje, kako je pravzaprav s strukturo teh, ki so obvezni
               plačati davek na kapital. To je zelo pomembno. Ne vem, ali je vlada to proučila. Ko
               sem gledal tole sliko z naslovnice, kjer so zbrani nasmejani obrazi Foruma 21, lahko
               med njimi pravzaprav zasledim točno te lastnike, ki se bodo izognili plačilu davka.
               Večina teh ne poseduje deleža do 10%, ampak so najmočnejši oziroma so najpremožnejši
               ljudje v Sloveniji. O tem se govori. In ti ljudje pravijo takole: "Najpremožnejši
               Slovenci naj bi se bojevali za socialno in družbeno pravično državo." Saj vi delate v
               nasprotju s tem! Oni razlagajo, da se bodo bojevali za socialno pravično državi, vi
               pa greste celo proti temu. Razen, seveda, če gre za neko drugo sporočilo, lažnivo, da
               se za tem skrivajo. Ker če želijo, da je to socialno pravična država, potem jih
               morate enako obdavčiti kot ostale državljane. Prej ste govorili, da boste prihranili
               pri nadomestilih za invalidnost 4,5 milijarde - tranzicijskega kapitala je okrog 400
               milijard, to je na hitro pridobljen kapital v Sloveniji. To so ti tajkuni, ki so na
               hitro obogateli. In ta mednarodni strokovnjak Štiglic je rekel in priporočil
               tranzicijskim državam, kjer so se na hitro povzpeli nekateri bogataši, da se uvede
               poseben davek, tranzicijski davek. In če bi vi vsaj normalni davek uvedli, ne
               tranzicijski, tak, ki pritiče na osnovi pravičnosti, da vsak plača davek, ne da samo
               šibki in tisti, ki nič nimajo, plačujejo, pač pa enako vsi, potem bi dobili 40
               milijard denarja, gospod minister, 400 milijard je v ceni in 10%, če bi to naredili,
               imate 40 milijard denarja v proračunu. Tam notri je treba obdavčiti. Zato je vaš
               koncept napačen in dela kompletno razslojevanje ne na pravični osnovi. O tem govorimo
               pri tem amandmaju, ne o številkah.</p>
               <p>Zato, spoštovane kolegice in kolegi, podprite ta amandma.</p>
            </sp>
            <sp xml:id="SDZ3-Izredna-42-2004-04-08.sp131">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Bajuka. Izvolite.</p>
            </sp>
            <sp xml:id="SDZ3-Izredna-42-2004-04-08.sp132">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Rad bi samo še dodal eno vprašanje za predstavnike
               vlade, konkretno bi rekel gospoda ministra.</p>
               <p>Rad bi vedel, slišali smo že danes, ne enkrat, kar dvakrat kakšni so izpadi ali pa
               pridobitve, takšnih in drugačnih amandmajev. Jaz mislim, da ta državni zbor mora
               vedeti, kakšni so bili predvideni učinki prve verzije 87. člena, ki ga je vlada že
               opustila, če se je strinjala s predlogom spremembe, ki je bila sprejeta na odboru za
               finance in na predlog s strani Liberalne demokracije. Rad bi tudi vedel kakšen je, pa
               bi bil takrat izpad. Koso kar naenkrat šli z 10% koncepta pretežnega deleža kapitala
               na en procent. In kakšen je pa zdaj, v tem predlogu izpad. Govori se o učinkih, o
               odgovornosti in neodgovornosti takšnih in drugačnih predlagateljev. Jaz bi rad vedel,
               kaj je vlada predvidevala s prvo verzijo, kaj je predvidevala v drugi verziji in kaj
               predvideva zdaj v tretji. In ne samo to.</p>
               <p>Če ni bilo jasno v moji prvi predstavitvi, gospod minister, jaz bi vas rad vprašal,
               ali je kje poznana in kje objavljena ali sploh ministrstvo za finance ali pa vlada
               pozna distribucijo ali porazdelitev imetnikov delnic in deležev v srednjih in velikih
               podjetjih oziroma kaj je bil kriterij za te predlagane rešitve 60-ih milijonov. Ali
               je te, to kje objavljeno, ali lahko s tem razpolagamo? Zakaj 60 milijonov? Poznate
               distribucijo, zakaj ste se odločili za 60 milijonov. Brez tega bi bilo pa
               neodgovorno, da bi ta državni zbor katerokoli odločitev sprejel, če se bo
               utemeljevala na takšnih razlikah med zavezanci. Zato vztrajamo pri našem predlogu, da
               je kapitalski dobiček treba obdavčiti tam, kjer se je zgodil, oprostiti pa samo
               tiste, ki so mali delničarji, ki očitno niso veliki akterji na kapitalskem trgu in ki
               že vsi v tem zadnjem desetletju vemo, da so bili še kako opeharjeni s strani
               slovenske države, ki ni znala braniti malih delničarjev in njihovih interesov.</p>
            </sp>
            <sp xml:id="SDZ3-Izredna-42-2004-04-08.sp133">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, ste želeli besedo? Izvolite.</p>
            </sp>
            <sp xml:id="SDZ3-Izredna-42-2004-04-08.sp134">

               <speaker>DR. DUŠAN MRAMOR:</speaker>

               <p>Hvala lepa. V zvezi z vprašanji, ki so postavljena, bi rad odgovoril naslednje,
               najprej gospodu Vizjaku. Te stvari sem pojasnil, jaz sem stvari v zvezi s tem, zakaj
               in kaj je bila logika pravzaprav tega 87. člena pojasnil zelo na dolgo na odboru, kar
               boste lahko si prebrali tudi mogoče iz zapisnika. Debata je bila res izjemno široka.</p>
               <p>Pa da ponovim samo v nekaj besedah, kaj je bila logika. Če bi bili, recimo, že dlje
               časa od prvega začetka tranzicije in bi imeli normalno stanje na trgu kapitala, potem
               takega predloga, kot je v 87. členu, vlada ne bi pripravila. Ampak bi pripravila
               predlog kjer bi bilo, tako kot je, recimo, v večini že zrelih ekonomij za določeno
               obdobje kapitalski dobiček obdavčen več od tistega kratkega obdobja, to je, ena do
               tri leta imajo posamezne države, ko recimo, poskušajo destimulirati špekulacije, od
               tega obdobjadalje pa obdavčen manj, z neko, recimo, polovično ali neko kaskadno
               lestvico, ki je bila tudi v enem od teh predlogov prikazan. Vendar, to je normalna
               situacija, tam ni potem posebnih olajšav ali pa posebnih obremenitev posameznih
               skupin.</p>
               <p>Mi smo sledili logiki, takrat mogoče niste bil na odboru, ko sem to razložil,
               sledili logiki, da do določene mere upoštevamo predlog tega nobelovca Stiglica glede
               tako imenovanega tranzicijskega davka. To smo vgradili v 87. člen. Iskanje prave,
               recimo, modifikacije tegaje pa zelo težko, zato ker tisti moment, ko nekaj uvajaš,
               neko drugo področje s tem prizadeneš. In želeli smo seveda da trg kapitala ima
               stimulacije, da se še razvija. Torej, kako zdaj to narediti, da hkrati ne prizadeneš
               majhnih podjetij, katerih razvoj želimo? Kako zajeti v bistvu tiste dohodke, ki pa so
               dohodki, ki, recimo, izvirajo iz te tranzicije. In tukaj je šlo v več fazah in jaz
               moram reči, da vlada podpira ta predlog poslanskih skupin LDS, Združene liste in
               DeSUS-a v več fazah. Prva faza 10%, karje tudi omenil gospod Drobnič. Zakaj 10%?
               Zaradi tega, ker ko smo postavili nižji odstotek, nastal problem, da s tem pa
               zajamemo v bistvu vse tiste, ki so pravi podjetniki, ki vložijo mala podjetja in
               dejansko imajo več kot 10 - odstotni lastniški delež, ker si lahko lastnik 100 -
               odstotno malega podjetja ali pa 50 - odstotno in seveda s tem destimuliraš razvoj
               malih podjetij. Prva je bila nižja meja, nakar smo iskali rešitve, kako pa izvzeti
               potem, ko distorzijo narediš na enem koncu, seveda jo moraš popravljati na drugem -
               na kakšen način zajeti potem pa več tega tranzicijskega dohodka. Šli smo na en
               odstotek, vendar hkrati izločili podjetja, ki imajo manj kot dvesto milijonov
               tolarjev kapitala, da smo ta mala podjetja izločili. Če vložiš v malo podjetje,se
               pravi v podjetje, ki ima manj kot 200 milijonov kapitala, potem nisi obdavčen za
               kapitalske dobičke v neskončno, ampak si obdavčen za tri leta. Če prodaš kasneje,
               nisi obdavčen, tako kot če bi imel manjšinski delež v srednjih in večjih podjetjih.
               Vendar ima to tudi svoje pomanjkljivosti, ker smo določili 1% in smo iskali, glede na
               razpravo, ki je bila zelo dolga na odboru, druge rešitve. In smo našli to rešitev
               potem 60 milijonov; 60 milijonov izvira iz povprečja velikih podjetij, ki je
               približno 5 milijard 400 milijonov. Če od tega vzamete 1%, je 1% približno 54
               milijonov - zadnje podatke imamo za leto 2002. Če upoštevamo še inflacijo v tem
               obdobju ali pa rast tega kapitala, potem prideš približno na 60 milijonov. To se
               pravi, gre za 1% delež v povprečnem velikem podjetju in to je tista meja, ki se nam
               je zdela smiselna po vseh analizah, ki smo jih naredili, da, recimo, zajamemo tiste
               velike deleže v teh podjetjih. Da pa hkrati ne zatremo razvoja trga kapitala, ki ga
               želimo razviti, se pravi, za vse te, ki so manjši deleži, je triletno obdobje
               obdavčitve, potem pa ni, in hkrati izključimo tudi vsa tista podjetja, ki so mala, ki
               jih želimo pa posebej stimulirati.</p>
               <p>Zelo zapleteno, ko enkrat začneš delati v bistvu to logiko Stigličevega predloga,
               vidiš, da je v praksi lahko več stranskih, in to negativnih stranskih učinkov, kot pa
               pozitivnih. Od tod ta predlog, ki ga mi podpiramo.</p>
               <p>Če grem pa še na vaše predloge - gredo v podobni smeri, se strinjam - vendar imamo
               problem, recimo, pri SDS-ovim predlogu. Vi ste vezali ne na kapital, ampak ste vezali
               na kapitalski dobiček, ki je dejansko dosežen. Takšen dobiček, če bi tako gledali -
               če primerjamo sedaj s predlogom 60 milijonov kapitala, bi tak kapitalski dobiček
               moral ustvariti v nekih normalnih razmerah, ko je,recimo, donosnost, ne vem 5 - 7% in
               ko se toliko in toliko dividend izplača, recimo, 30, 40%, bi moral približno v petih
               letih doseči 10 milijonov, ker na 60 milijonov 10 milijonov kapitalskega dobička
               pomeni 16,7% donosnost, pet let bi potreboval, da bi takšno donosnost tudi bila. Se
               pravi, vaš predlog je približno tak kot predlog, ki ga mi podpiramo, če bi nekdo
               prodal v 10 letih. Vendar problem vašega predloga vidim v tem, da ko boš videl, da
               gre ta kapitalski dobiček proti 10 milijoni, bo tisti, ki bo imel te delnice, jih bo
               prodal in bo davčno načrtoval. Se pravi, se bo v bistvu lahko izognil, medtem ko
               tukaj gledaš pa petletno preteklo povprečje. Se pravi, kadarkoli je v preteklem
               povprečju več kot 60 milijonov, in seveda se strinjam z vami, gospod Bajuk, da potem,
               če se ta amandma sprejme, se mora popraviti 143. člen in črtati drugi odstavek -
               imate prav. Ampak, če se ne sprejme, se ne more tisto popraviti, je treba narediti
               toliko prilagoditev, ker ta že določa, na kakšen način se pogleda osnova.</p>
               <p>Se pravi s tega vidika mislim, da bi se pri vašem lahko bolj izogibali kot pri tem,
               zaradi tega ga mi ne podpiramo. Toliko sedaj, jaz upam, da sem odgovoril na
               vprašanje.</p>
            </sp>
            <sp xml:id="SDZ3-Izredna-42-2004-04-08.sp135">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej gospod Bajuk, potem gospod Vizjak. Izvolite.</p>
            </sp>
            <sp xml:id="SDZ3-Izredna-42-2004-04-08.sp136">

               <speaker>DR. ANDREJ BAJUK:</speaker>

               <p>Hvala lepa. Spoštovani gospod minister! težko je človeku, ki je sledil te debate,
               dejansko razumeti, kaj ima vlada za cilj. Kar naenkrat zdaj slišimo, da je bila
               gonilna sila pri vseh teh predlogih neka pozornost do malega podjetništva. Kakšno
               zvezo ima to z vašim prvotnim predlogom? Nično! To je bilo napisano na kožo določenih
               ljudi, da ja ne bodo plačali nobenega davka. Konkretno sem vam že dal primer, kako bi
               nek lastnik 1% deleža Mercatorja, na primer, če bi prodal, ne bi plačal nič na
               podlagi vašega predloga - nima nobene zveze z malim in srednjim gospodarstvom. Prav
               tako tudi 1% nima nobene zveze z malim gospodarstvom. Bojim se pa tudi, da ta
               predlog, ki pa je našel neko povprečno mero kapitala, ki naj bi bila 60 milijonov, da
               ni to nekaj podobnega. Dejansko tu ne gre za to. In zakaj vztrajanje vlade pri tem
               konceptu, da je treba delati razlike, od kod je nekdo kapitalski dobiček ustvaril? To
               je s strokovnega vidika napačen pristop. Kapitalski dobiček je kapitalski dobiček.
               Poglejte, že stari Rimljani so rekli "pecunia non olet", denar ne diši ali pa ne
               smrdi, denar je denar. Kapitalski dobiček je ustvarjen. Edino, kar je pomembno, je,
               da se odločimo, koga bomo obdavčili. Saj to je zakon o obdavčitvi fizičnih oseb,
               tisto o podjetjih je šlo že mimo. Kje ste pa tam bili s predlogi za nek poseben
               pristop do malega podjetništva? Saj ga tudi tam ni, zakaj pa kar naenkrat tukaj? V
               čem pa naj bi bila razlika? Jaz vztrajam pri tem, da je težko verjeti, da naj bi to
               bil cilj, ki ga je vlada zasledovala in ga še zasleduje, ker te možnosti ste že prej
               imeli, pa niste sprejeli nobenega predloga, kar se tega tiče. Ko smo dajali pobude,
               da bi uporabljali instrument fiskalne politike za investicije, na primer, v določenih
               krajih v Sloveniji, je bila vlada absolutno proti - ne, ne, se bo vse podrlo. Torej,
               od kod ta koncept?</p>
               <p>Dejansko pa, gospod minister, ni zadosten samo podatek, da naj bi to bila povprečna -
               po vašem zadnjem predlogu, ki ga zdaj podpirate - vrednost kapitala ali pa vrednost
               kapitala v povprečnem podjetju v Sloveniji. Zakaj pa povprečen potem? Tu je napačen
               pristop. Pristop je pa napačen zato, ker se ne morete odklopiti od tega koncepta, da
               hočete delati razlike, kje je kapitalski dobiček dejansko ustvarjen. Treba je uvesti
               koncept kapitalskega dobička. Da je kapitalski dobiček lahko predmet obdavčitve na
               Slovenskem, kar do sedaj ni bilo, saj vsi poznamo podatke, saj ste jih sami
               posredovali. V letu 2002, če se ne motim, če me spomin ne vara, je iz te naslovnice
               prišlo 64 milijonov tolarjev v enem letu! Pa saj vemo, da je vse to skupaj hec do
               sedaj bilo, ker se zavestno nismo hoteli tega lotiti. In če se tega ne bomo lotili,
               potem bomo imeli pa takšne in drugačne težave z enim invalidom ali drugim invalidom,
               III. kategorija, IV. kategorija, ali leva roka ali desna roka. Dokler se Slovenija ne
               bo odločila in ta vlada odločila, da bo iskala sredstva tam, kjer so, ne pa tam, kjer
               jih ni, je zaman vsaka debata. Še vedno vztrajate pri tem konceptu, ki je po naši
               oceni strokovnonapačen, hočete delati razlike - od kod naj bi to prišlo. Ne moram pa
               to drugače razlagati, kot da to je ponovno spet pisano na kožo nekaterim. In dokler
               nimam takšnih podatkov, ki so vam na razpolago, kako je distribucija, kako so
               porazdeljeni delničarji in pa kapital v slovenskih podjetjih, potem pa sploh ne
               moremo naprej debatirati. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp137">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp138">

               <speaker>MAG. ANDREJ VIZJAK:</speaker>

               <p>Hvala lepa. Nekaj bi le rad povedal na to ministrovo izvajanje. Poglejte, človek v
               opoziciji ali pa tudi sicer verjetno državljani pričakujejo, ko se vlada loti
               davčnega sistema in davčne politike, da ima neko strategijo in potem, da potem tudi
               zakonodaja, ki jo predlaga, implementira to strategijo v okviru teksta inčlenov.</p>
               <p>Če beremo koalicijsko pogodbo štirih strank, je v tej koalicijski pogodbi pisalo
               nekaj o tej strategiji. Pisalo je, da se bodo obdavčili socialni transferi, rente,
               tralala. Pisalo je tudi, da se bo ta triletni rok obdavčitve skrajšal, to piše v
               koalicijski pogodbi. Sedaj imamo rešitve, ki tem pogodbenim zadevam ne sledijo. Še
               več, ne bi o tem govoril, če ne bi bilo še več. To, kar je v osnovnem tekstu besedila
               87. člena za prvo branje glede pretežnega lastniškega deleža, ni bilo moč razumeti,
               da gre to za tranzicijski davek, ker je govoril o pretežnem lastniškem deležu, jaz pa
               smatram pod tranzicijski delež tudi eno in pol procenti delež Mercatorju, ki ga ima
               danes nekdo ali, ne vem, v teh velikih, ogromnih firmah z ogromnim kapitalom je
               majhen delež lahko ogromno bogastvo. In teh predlagano besedilo 2. točke prvega
               odstavka 87. člena ni obravnavalo. To se pravi, teh ljudi ni bilo oziroma te
               tranzicije ni bilo notri. Bili so ti majhni, ki so zrasli, ki so delal, ki niso
               povezani toliko s tranzicijov tem negativnem smislu, to se pravi, kako na hitro
               dobiti nek kapital na polovico z insiderstvom in vsemi drugimi značilnostmi našega
               trga in dela, temveč so to tista mala podjetja, ki so rasla, ki so gradila in ki so v
               pretežni lasti posameznih, enega dveh, družine, po dveh partnerjev, bog si ga vedi -
               ampak te je zajel ta. In zdaj vidim, kot pravi minister, da je bil v bistvu tega
               drugega člena ta tranzicijska zadeva. To šele zdaj, recimo, je moč razumeti, ko
               predlaga ta amandma. Zaradi tega je bilo, spoštovani minister, moje vprašanje, ker
               jaz ta amandma sem danes dobil na klop, ki ga je predlagala, ki sta ga predlagali dve
               stranki vizavi pretežnega lastniškega deleža. Zato je, oprostite mi, zelo težko
               slediti pot, ki jo ima vlada pri tem konkretnem zakonu v dohodnini glede kapitalskih
               dobičkov, zelo težko iz vseh teh različnih predlogov.</p>
               <p>Spoštovani minister je komentiral amandma Slovenske demokratske stranke glede
               desetih milijonov in v bistvu ne glede na čas odsvojitve, da bi s tem nekdo davčno
               malo prilagajal svojo prodajo in seveda lovil - da ne bi bilo. Seveda, v tem ni nič
               slabega, ampak to bo. Mi zdaj govorimo o tranziciji, ta amandma je usmerjen za nazaj,
               za tranzicijo. Kajti, ta ne more več špekulirati, če ima on, ne vem, v nekaj delnicah
               ali pa, ne vem, v svojem deležu v Mercatorju, ali v katerikoli drugi večji družbi
               kapital, ki ga je dobil v tranziciji, je to že dosegel in presegel 10 milijonov
               zdavnaj. In te naj bi, po moje, plačali v povezavi z 91. členom, kar je treba
               pomeniti, da ne gre kompletna razlika v davčno osnovo, temveč je še potem tukaj
               predmet davčni oprostitev oziroma odbitkov davčne osnove.</p>
               <p>Tako ne vem, lahko bi zaključil le s tem, da res iz osnovnega teksta obrazložitev in
               amandmajev in koalicijske pogodbe kot nekega začetne strategije, oprostite mi,
               spoštovana vlada, ampak ne vidim koncepta, ki ga sledite.</p>
            </sp>
            <sp xml:id="SDZ3-Izredna-42-2004-04-08.sp139">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk izvolite, potem gospod minister.</p>
            </sp>
            <sp xml:id="SDZ3-Izredna-42-2004-04-08.sp140">

               <speaker>DR. DUŠAN MRAMOR:</speaker>

               <p>Hvala lepa. Samo na dve stvari bi odgovoril. Najprej obdobje tri leta. Bom rekel, da
               verjetno sem bil tudi jaz eden od tistih krivcev, da je to prišlo v koalicijsko
               pogodbo, čeprav pač nisem član. Ampak takrat sem pisal o tem področju in takrat je
               seveda bilo razmerje na trgu kapitala popolnoma drugačno, kot jedanes. Takrat so bile
               obrestne mere neobdavčene, takrat je bil težko pognati trg kapitala. In moji predlogi
               so šli v to, da se skrajša na enoletno obdobje, da bi bila stimulacija, da se trg
               kapitala razvije. In verjetno so pač upoštevali te predloge in sote predloge tudi
               vključili v koalicijsko pogodbo. Tako da s tega vidika so se pa razmere zelo
               spremenile. Mi imamo zdaj izjemno hitro zniževanje obrestnih mer. Hkrati imamo pač
               koncept dohodnine, ki tudi zaradi direktiv uvaja tudi obdavčevanje, sicer
               zelopostopno, ampak tudi obdavčevanje obresti; skratka, postajajo te različne
               finančne naložbe približno enako obdavčene. S tega vidika seveda se zdaj selijo tudi
               nekateri prihranki iz vlog v trg kapitala, kar povzroča - recimo, v marcu je bilo
               tega za 6 milijard tolarjev naložb v trg kapitala. Se pravi, ta trg kapitala sedaj ne
               potrebuje dodatnih stimulacij. In s tega vidika je logično, da odgovarjaš v tistem
               trenutku, ko gremo v RM2 in pričakujemo tudi vstop v evro in seveda tudi to, ko gremo
               v Evropsko unijo - vse to vpliva na drugačne razmere kot so bile takrat. Zato je to
               triletno obdobje smiselno obdržati in ne pregrevati trga kapitala z dodatnimi
               stimulacijami.</p>
               <p>Drugo vprašanje pa v zvezi z malimi podjetji. Mala podjetja, vi ste, če sem vas prav
               razumel, pa se opravičujem, ker lahko, da sem narobe razumel, mi smo prav zato
               postavili to mejo 200 milijonov kapitala, ki zajema 96% malih podjetjih, da za te, ki
               vlagajo v ta mala podjetja, družinska, kjer imajo velike deleže, lahko tudi 100%
               deleže, da so te izključeni iz pretežnega lastništva in da za te velja triletno
               obdobje, v katerem, če prodajo, pač je kapitalski dobiček vključen v dohodnino, potem
               po treh letih pa ne, da ravno ta podjetja stimuliramo, ker to je tisto podjetništvo,
               ki ga želimo stimulirati in zato smo tudi zakon o podpornem okolju za podjetništvo
               predlagali in ste ga vi tudi sprejeli v parlamentu. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp141">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk potem.</p>
            </sp>
            <sp xml:id="SDZ3-Izredna-42-2004-04-08.sp142">

               <speaker>DR. ANDREJ BAJUK:</speaker>

               <p>Hvala lepa. Moram tudi še pojasniti, ker govora je bilo o predlogu nobelovega
               nagrajenca v ekonomiji dr. Stiglica in tudi v odgovoru je gospod minister ta koncept
               uporabljal. Mislim, da tukaj mešamo dve stvari, ki sta popolnoma drugačne. Tukaj
               obravnavamo zakon o dohodnini v nekih normalnostih, nanoben način pa ne vključujemo
               ta izredni zakon, ki ga je ta gospod predlagal. Josef Stiglic je predlagal to kot
               rešitev za Rusijo, kjer je ravno v povezavi s tem tajkunom Hodorkovskijen je takrat
               predlagal in to smo tudi v Sloveniji lahko brali v Financah- mislim, da je bilo 15.
               decembra lani, članek ravno o tem, kako bi morala Rusija obdavčiti vsaj 90%
               kapitalskega dobička teh ljudi, ki so čez noč obogateli. To je poseben davek, ki pa
               ni povezan s tem, o čemer danes tukaj debatiramo. Morda bo v slovenskidružbi do tega
               še kdaj prišlo. Dejstvo pa je, da tukaj imamo in vsako sklicevanje s strani vlade na
               kakšno takšno primerjavo s tem predlogom je pa - najmanj, kar lahko rečem, recimo,
               smešen - nima nobene povezave. To, kar ste vi predlagali v prvi verziji,v drugi in
               zdaj v tretji, nima absolutno nobene povezave s predlogom gospoda Stiglica. Ne samo
               to, dejansko deluje ravno nasprotno. To mislim, da je treba zelo resno imeti pred
               očmi, ker če ne, se debata še kako zmeša in se skuša prikazati takšne in drugačne
               pristope kot veliko bolj zanimive, kot pa dejansko ali očitno so.</p>
               <p>Bi se pa vrnil, gospod minister, k vašem zadnjemu odgovoru. Dejansko niste
               odgovorili, zakaj naj bi bil ravno zakon o dohodnini tisti instrument, preko katerega
               naj bi vlada podpirala investicije v mala podjetja. Od kod pa spet to? In odgovora z
               nekega strokovnega vidika še nismo slišali. Rad bi vedel, zakaj pri takšne pristopu
               vztrajate, težko najdem to - zdaj, po spominu sem iskal, razno razne knjige sem
               prebral, in tega še ni.</p>
               <p>In ker sem ravno pri besedi, bi pa vas rad vprašal še eno drugo zadevo. Mi se moramo
               vsi zavedati, da živimo v tem globaliziranem svetu. Naši sosedje imajo svoj davčni
               sistem, ki pa ni enak našemu. Mi se moramo, ne glede na to, ali nam je to všeč ali pa
               ne, se moramo temu prilagoditi. Ker v kolikor bo Slovenija vztrajala pri takšnih,
               nekih čudnih pristopih, bomo imeli težave, in bodo ljudje - zdaj še sploh, ker mene
               ne bo, enostavno šli, enostavno se bodo zapeljali, pa kje drugje vlagali kot pa v
               svoji lastni državi. Torej, tudi predlog, ki ga je postavila Nova Slovenija, je zelo
               v smislu tega, kar se dogaja v naši neposredni bližini. Kot veste, Avstrija ima
               kratkoročno zelo visoko obdavčitev kapitalskega dobička v prvem letu, zato mi
               predlagamo, da je naš nižji tudi v podporo razvoju našega kapitalskega trga. In ne
               samo to, tudi njihove stopnje so potem višje. Kar se pa tiče dolgoročne, 20%, je pa,
               mislim, da nas bodo kolegi Liberalne demokracije pa Združene liste še kako podprli,
               ker edini, ki se je pa boril za nižjo stopnjo, kapitalski dobiček, je bil George
               Bush.</p>
               <p>Jaz upam, da ne boste vi predlagali isto, kot se je George Bush zavzemal v svoji
               državi, da bi odpravili tam, v ZDA, davek na kapitalske dobičke, potem ga je pa hotel
               znižati in začasno je tudi to dosegel. Upam, da se ne zgledujete po njem, vsaj jaz
               sem razumel, da se ne strinjate s tem gospodom. Hvala.</p>
            </sp>
            <sp xml:id="SDZ3-Izredna-42-2004-04-08.sp143">

               <speaker>PREDSEDNIK BORUT PAHOR:</speaker>

               <p>Hvala lepa. Kolega mag. Vizjak.</p>
            </sp>
            <sp xml:id="SDZ3-Izredna-42-2004-04-08.sp144">

               <speaker>MAG. ANDREJ VIZJAK:</speaker>

               <p>Hvala lepa. Jaz bi dejansko le toliko, ker se gre zaradi konsistentnosti, spoštovani
               minister, vas le toliko želel bi opozoriti, da je vlada predlagala besedilo zakona,
               kakršnega je predlagala, in vlada ni predlagala 200 milijonov meje, kot jo predlagal
               - ne vlada sedaj, ampak skupina poslancev oziroma dve poslanski skupini. Jaz
               verjamem, da ste morebiti tudi vi tako priporočali, vendar jaz sem govoril o
               konceptu, ki ga je sledila vlada, in ta koncept se slika čez besedilo, ki ga je vlada
               dala v postopek in ki ga je nekako tudi argumentirala. Danes je ta rešitev prišla na
               mizo s strani poslanskih klubov. In iz vaše obrazložitve šele danes lahko sklepam, da
               sledite torej neki drugi, bi rekel, da greste na kapital in da izključujete 96%, če
               prav razumem malih podjetnikov, ven. To je prav, to je prav. Vendar iz tega, kar ste
               predlagali oziroma kar je vlada predlagala, tega ni moč sklepati. To je moč sklepati
               šele danes na podlagi amandmaja dveh poslanskih klubov, ne vašega - mislim, formalno
               gledano. Tako da moj očitek, da ni neke konsistentne logike teh predlogov s strani
               vlade, ne vem, je težko s temovreči. Vendar mislim, da če je sedaj to tisto, kar
               mislite, da je dobro, smo bliže, smo dosti bliže rešitvi; kar je bilo prvotno
               predlagano, pa seveda ne. Toliko sem želel. Hvala.</p>
            </sp>
            <sp xml:id="SDZ3-Izredna-42-2004-04-08.sp145">

               <speaker>PREDSEDNIK BORUT PAHOR:</speaker>

               <p>Hvala lepa. Želi še kdo besedo? Minister, prosim</p>
            </sp>
            <sp xml:id="SDZ3-Izredna-42-2004-04-08.sp146">

               <speaker>DR. DUŠAN MRAMOR:</speaker>

               <p>Bom še enkrat povedal odgovor gospodu Vizjaku. Zelo komplicirano področje, in
               zavedali smo se, ko smo zakon že na vlado dali, da bo to področje treba še
               preštudirati in poslušati diskusije. Ravno tako tudi diskusije z gospodarsko
               zbornico, posebne diskusije smo še enkrat potem opravili tudi z ekonomisti. Tako da
               je tu, čisto priznam, bilo več faz do tega predloga, končnega, ki je upošteval
               diskusijo na odboru, diskusijo še, bi rekel, po teh skupinah, ki so pomembne - po
               mojem mnenju, in da je to nekako optimum. Ampak strategija je bila vseskozi enaka.
               Logika je bila v bistvu enaka kot Stigliceva logika - ne enako, rekel sem, varianta
               njegove logike, ki jo je postavil, in ta logika je, da se neproduktivno pridobljeno
               premoženje na določen način obdavči in da se stimulira pa tisto, kar je produktivno
               pridobljeno s pomočjo podjetništva, s pomočjo ponujanja storitev in ostalega na trgu.
               Tako je bila strategija, priti do nekega modela, ki ne bo slab za en del gospodarstva
               in da bo hkrati te dohodke od premoženja, ki ni bilo, recimo, pridobljeno z nekim
               produktivnim delom, podjetništvom in podobnim, o čemer tudi Stiglic piše, da bi to
               nekako zajeli. Tako mislim, da je to zdaj kombinacija, ki je optimalna. Seveda pa,
               kot sem rekel, vsake take -več ciljev hkrati z enim zakonom, z enim modelom, je
               problematično zajeti. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp147">

               <speaker>PREDSEDNIK BORUT PAHOR:</speaker>

               <p>Lahko preidemo na odločanje?</p>
               <p>Smo pri 87. členu, pri prvem amandmaju, ki ga vlada poslanska skupina Slovenske
               demokratske stranke. Če bo ta sprejet, bosta amandmaja pod točko 2 in 3
               brezpredmetna. Glasujemo. 48 navzočih, 9 za in 38 proti.</p>
               <p><stage xml:id="SDZ3-Izredna-42-2004-04-08.stage28">(Za je glasovalo 9.)</stage> <stage xml:id="SDZ3-Izredna-42-2004-04-08.stage29">(Proti 38.)</stage></p>
               <p>Ugotavljam, da amandma ni bil sprejet.</p>
               <p>Ker ni bil sprejet, lahko odločimo o naslednjih dveh, najprej o drugem. Gre za
               amandma poslanske skupine Nove Slovenije. Glasujemo! 50 navzočih, 11 za, 38 proti.</p>
               <p><stage xml:id="SDZ3-Izredna-42-2004-04-08.stage30">(Za je glasovalo 11.)</stage> <stage xml:id="SDZ3-Izredna-42-2004-04-08.stage31">(38 proti.)</stage></p>
               <p>Glasujemo še o tretjem amandmaju poslanskih klubov LDS, ZLSD in DeSUS. Prosim.</p>
            </sp>
            <sp xml:id="SDZ3-Izredna-42-2004-04-08.sp148">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Jaz bom glasoval proti temu amandmaju. Vlada na naše
               vprašanje - ne enkrat, trikrat ni odgovorila. Gospod minister ni dal strokovne
               podlage, zakaj ta predlog, kot ni bilo nobene strokovne podlage na prvega, ki ga je
               vlada sprejela, ne na drugega, ki ga je spravila skozi poslansko skupino LDS-a, in
               tudi za današnjega ni. To je napačen pristop. Tako se davčni zakoni ne bi smeli
               pisati. Odločno bom glasoval proti in pričakujem, da ne bom sam. Hvala.</p>
            </sp>
            <sp xml:id="SDZ3-Izredna-42-2004-04-08.sp149">

               <speaker>PREDSEDNIK BORUT PAHOR:</speaker>

               <p>Želi še kdo besedo? Ne. Potem bomo odločali o amandmaju pod zaporedno številko 3 k
               87. členu. Glasujemo! Smo sredi glasovanja. 54 navzočih, 44 za, 9 proti.</p>
               <p><stage xml:id="SDZ3-Izredna-42-2004-04-08.stage32">(Za je glasovalo 44.)</stage> <stage xml:id="SDZ3-Izredna-42-2004-04-08.stage33">(Proti 9.)</stage></p>
               <p>Amandma je sprejet.</p>
               <p>Pri 91. členu, minister, vi ste mi želeli nekaj reči v zvezi s tem, prosim.</p>
            </sp>
            <sp xml:id="SDZ3-Izredna-42-2004-04-08.sp150">

               <speaker>DR. DUŠAN MRAMOR:</speaker>

               <p>Po mojem mnenju ta dva predloga potem nista relevantna, če je sprejet v 87. členu
               tretji amandma.</p>
            </sp>
            <sp xml:id="SDZ3-Izredna-42-2004-04-08.sp151">

               <speaker>PREDSEDNIK BORUT PAHOR:</speaker>

               <p>Mag. Vizjak.</p>
            </sp>
            <sp xml:id="SDZ3-Izredna-42-2004-04-08.sp152">

               <speaker>MAG. ANDREJ VIZJAK:</speaker>

               <p>Hvala lepa. Ker ni bil sprejet amandma Slovenske demokratske stranke k 87. členu,
               tudi amandma k 91. členu nima nobenega smisla in je brezpredmeten, ker se nanaša na
               potencialno sprejet amandma. In glede na to, da ni bil sprejet tudi ta amandma nima
               ....</p>
            </sp>
            <sp xml:id="SDZ3-Izredna-42-2004-04-08.sp153">

               <speaker>PREDSEDNIK BORUT PAHOR:</speaker>

               <p>Pod zaporedno številko 1 ...</p>
            </sp>
            <sp xml:id="SDZ3-Izredna-42-2004-04-08.sp154">

               <speaker>MAG. ANDREJ VIZJAK:</speaker>

               <p>... zato ga umikamo.</p>
            </sp>
            <sp xml:id="SDZ3-Izredna-42-2004-04-08.sp155">

               <speaker>PREDSEDNIK BORUT PAHOR:</speaker>

               <p>Pod zaporedno številko 1? <stage xml:id="SDZ3-Izredna-42-2004-04-08.stage34">/Oglašanje iz klopi./</stage> Amandma poslanske skupine Nove
               Slovenije pa ostaja relevanten, gospod minister, in o njem lahko odločamo. Ali tudi
               za tega spodbijate?</p>
            </sp>
            <sp xml:id="SDZ3-Izredna-42-2004-04-08.sp156">

               <speaker>DR. DUŠAN MRAMOR:</speaker>

               <p>Po mojem mnenju tudi ta amandma Nove Slovenije ni relevanten, če ni bil sprejet
               predlog amandmaja k 87. členu.</p>
            </sp>
            <sp xml:id="SDZ3-Izredna-42-2004-04-08.sp157">

               <speaker>PREDSEDNIK BORUT PAHOR:</speaker>

               <p>Prosim, lahko dr. Bajuk slišimo vaše mnenje v zvezi s tem.</p>
            </sp>
            <sp xml:id="SDZ3-Izredna-42-2004-04-08.sp158">

               <speaker>DR. ANDREJ BAJUK:</speaker>

               <p>Hvala lepa. Še kako je relevanten, seveda. Morda bi bilo treba kakšno besedo
               izključiti, v kolikor se nanaša na 87. člen. Vendar, itak ne pričakujem, da bo
               sprejet. Mislim pa, da bi moral državni zbor tudi o amandmaju Nove Slovenije k temu
               členu glasovati. Ima pomen.</p>
            </sp>
            <sp xml:id="SDZ3-Izredna-42-2004-04-08.sp159">

               <speaker>PREDSEDNIK BORUT PAHOR:</speaker>

               <p>Bo glasoval. Želi še kdo besedo? Nihče.</p>
               <p>Prehajamo na odločanje o amandmaju pod zaporedno številko 2. To je amandma poslanske
               skupine Nove Slovenije k 91. členu. Glasujemo.</p>
               <p>54 navzočih, 11 za in 42 proti.</p>
               <p><stage xml:id="SDZ3-Izredna-42-2004-04-08.stage35">(Za je glasovalo 11.)</stage> <stage xml:id="SDZ3-Izredna-42-2004-04-08.stage36">(Proti 42.)</stage></p>
               <p>Ni dobil potrebne podpore.</p>
               <p>K 101. členu je poslanska skupina Stranke mladih vložila amandma. Želi kdo besedo?
               Kolega Vnučec, vi? Prosim.</p>
            </sp>
            <sp xml:id="SDZ3-Izredna-42-2004-04-08.sp160">

               <speaker>BOGOMIR VNUČEC:</speaker>

               <p>Hvala.</p>
            </sp>
            <sp xml:id="SDZ3-Izredna-42-2004-04-08.sp161">

               <speaker>PREDSEDNIK BORUT PAHOR:</speaker>

               <p>Nisem vedel, ali me samo pozdravljate, ko ste vstopili, ali želite besedo.
               Prosim.</p>
            </sp>
            <sp xml:id="SDZ3-Izredna-42-2004-04-08.sp162">

               <speaker>BOGOMIR VNUČEC:</speaker>

               <p>To je pa dobra koordinacija. Mi samo predlagamo tukaj, da se izenačijo, tako status,
               kar se tiče olajšav, tudi invalidov, ker menimo, da tudi invalidi, oziroma prejemki,
               oziroma olajšave pri teh zadevah glede na to, da tudi v drugih, imajo urejen status z
               zakonom. In obe organizaciji delujeta, lahko rečemo, tudi v javnem interesu. Seveda
               predlagamo, da se tudi taka dela, občasna in začasna nega ali pomoč invalidom, kar ni
               nekaj novega, je že desetletja uveljavljeno v naši zakonodaji, da je lahko to tudi
               olajšava. Kajti to delo ni privlačno in tudi drugače ni cenjeno, tem osebam pa veliko
               pomaga. In tudi na ta način, če bi bila to lahko olajšava, bi tudi na veliko lažji
               način prišli tudi invalidi do najnujnejše oskrbe in nege v vseh dnevnih aktivnostih.
               Hvala.</p>
            </sp>
            <sp xml:id="SDZ3-Izredna-42-2004-04-08.sp163">

               <speaker>PREDSEDNIK BORUT PAHOR:</speaker>

               <p>Želi še kdo besedo? Prosim, kolega magister Drobnič.</p>
            </sp>
            <sp xml:id="SDZ3-Izredna-42-2004-04-08.sp164">

               <speaker>MAG. JANEZ DROBNIČ:</speaker>

               <p>Amandma bi veljalo podpreti, bi ga pa veljalo tudi dopolniti. Sedaj invalidske
               organizacije, o tem smo se že večkrat pogovarjali. Če so invalidske organizacije,
               delujejo pod pogoji humanitarne organizacije, potem je to v redu. Invalidska
               organizacija se pač opredeli kot invalidska, lahko pa dela razno razne reči. O tem
               smo že večkrat diskutirali. In zato bi bilo, kot ponovno poudarjam, uvesti pojem
               "humanitarne organizacije", to je pod pojmi "neprofitnosti civilne družbe" in tako
               naprej. In to je univerzalna definicija, mednarodna. Sedaj, invalidske je pa tako: to
               so invalidi, ki pač opravljajo lahko neka takšna dela, lahko pa tudi kaj drugega.
               Moralo bi biti zraven tudi "humanitarne organizacije".</p>
            </sp>
            <sp xml:id="SDZ3-Izredna-42-2004-04-08.sp165">

               <speaker>PREDSEDNIK BORUT PAHOR:</speaker>

               <p>Dobro. Gospa državna sekretarka.</p>
            </sp>
            <sp xml:id="SDZ3-Izredna-42-2004-04-08.sp166">

               <speaker>MILOJKA KOLAR:</speaker>

               <p>Hvala za besedo. Vlada nasprotuje temu predlogu amandmaja. Prvič, izraz
               "invalidskih" ni pomemben, kajti v drugi alinei 2. točke tega člena govorimo o
               prostovoljnih oziroma na podlagi vabila ali poziva povabljenih prostovoljnih,
               ljubiteljskih, humanitarnih, dobrodelnih in drugih dejavnostih - ne govorimo o
               invalidskih dejavnostih. Če je nekdo prostovoljno opravljal neko delo tudi za
               invalidsko organizacijo iz dobrovoljnih ali humanitarnih namenov, je v tem primeru že
               tako alitako oproščen plačila dohodnine.</p>
               <p>Za ta drugi del amandmaja pod 7. točko pa gre v bistvu za dohodke iz zaposlitve, ki
               jih druge fizične osebe opravljajo kot pomoč tem osebam in prejemajo redne dohodke in
               morajo biti izenačeni, kar se obdavčitvije tiče, z ostalimi dohodki iz zaposlitve. Če
               pa je seveda to prostovoljno, je pa že v tem predlogu zakona to oproščeno.</p>
            </sp>
            <sp xml:id="SDZ3-Izredna-42-2004-04-08.sp167">

               <speaker>PREDSEDNIK BORUT PAHOR:</speaker>

               <p>Želi še kdo besedo? Nihče. Potem bomo prešli na odločanje. Smo pri 101. členu, gre
               za amandma poslanske skupine Stranke mladih in o njem bomo sedaj glasovali. Prosim.
               Glasujemo. 48 navzočih, 8 za in 34 proti.</p>
               <p><stage xml:id="SDZ3-Izredna-42-2004-04-08.stage37">(Za je glasovalo 8.)</stage> <stage xml:id="SDZ3-Izredna-42-2004-04-08.stage38">(Proti 34.)</stage></p>
               <p>Ni bil sprejet.</p>
               <p>Na peti strani pregleda, smo pri 102. členu in amandmaju poslanskih skupin LDS, ZLSD
               in DeSUS. Želi kdo besedo? Prosim. Imate besedo. Gospod Trofenik, imate besedo.</p>
            </sp>
            <sp xml:id="SDZ3-Izredna-42-2004-04-08.sp168">

               <speaker>VILI TROFENIK:</speaker>

               <p>Hvala za besedo. Ta amandma k 102. členu je zelo zvito napisan. Na prvi pogled
               izgleda, kot da prinaša ugodnosti, da olajšavo ali znesek, od katerega se ne plačuje
               dohodnina, dvigne s 150.000 na 200.000. Ampak, oprostite, to je zvita prevara, ki je
               skrita v črtanju zadnjega stavka. Za kaj gre?</p>
               <p>Na odboru je bila sprejeta rešitev, da so oproščeni plačila dohodnine prejemki do
               višine 150.000, če je pa ta prejemek za te namene višji od 150.000 se pa osnova
               zmanjša za 150 ali je to odbitna postavka. Ta amandma pa v resnici to odbitno
               postavko ukinja in pripelje situacijo v nemogoče vode. Kaj to pomeni? Če je, recimo,
               prejemek 151.000, ni nobene olajšave in je treba plačati vse davke in dohodnino
               Opozarjam, da če je bilo prej govora o amaterskem športu in nekaterih drugih
               dejavnosti, ne samo s področja športa, moramo ugotoviti, da ni bilo ničesar
               napravljenega, da bi različne oblike organizirane civilne družbe, pa naj bodo to
               društva ali karkoli,lahko poslovala transparentno, zakonito in podobno. Da bi lažje
               to podrobneje razumeli tisti, ki se mogoče s tem ne ukvarjate, bom povedal na
               primeru. Neko športno tekmo najmlajših kategorij v pionirju ali cicibanu je treba pač
               soditi, ker so igre pač take, da jih je treba soditi. Po današnji zakonodaji je za
               tak honorar ali stroške najprej treba plačati poseben davek 25%, potem še akontacijo
               dohodnine 25%, in to vključno še na potne stroške in dnevnice, ki so s tem povezane,
               in še poseben prispevek v višini približno 6%. Za enkratne nagrade po obstoječi
               zakonodaji do višine 150.000 tolarjev, ni treba plačati posebnega davka 25%, je pa
               treba plačati dohodnino. In tekst, ki je bil v osnovi, je tudi opravičeval plačilo
               dohodnine, tako da bi praktični imeli neke vrste neto sistem do višine 150.000 letno,
               porazdeljeno praktično v pet obročnih plačil. Seveda, ta dvig z 150.000 na 200.000 je
               neumesten, trdim, in je nepotreben. Je pa to prevara, da bi lažje nasedli na tisti
               stavek, zadnji, da se črta, ki pa pomeni,da gre ta absolutni znesek 150.000, kot je v
               osnovi, v odbitno postavko. Če kaj, potem je to nedopustno. Navidezno, kljub temu da
               so spremembe že olajšale državni proračun, ko je v uvodu bilo povedano, za 15
               milijard, je seveda, nelogično, nekdo predlaga amandma, ki pa navidezno olajša
               nadaljnje zneske. Dejansko pa s predlagano rešitvijo poskušamo na zvit način, tistim,
               ki ne spremljajo tega in ne poznajo, pozornost usmeriti nekam drugam in na tak način
               prepričati, da bi glasovali za, brez da se bi zavedali že nesprejemljivega stanja, ki
               je trenutno na tem področju, in vseh negativnih posledic, ki bodo temu sledile.</p>
               <p>Spoštovane kolegice in kolegi. Za to, da bi društva in druge podobne institucije
               lahko v okviru materialnih možnost, ki jih imajo, zakonito poslovale in še v
               sprejemljivih okvirih, je treba nekaj storiti pri zakonodaji. In to je tisto najmanj,
               kar se lahko napravi. Mi smo prej govorili o nagradah za vrhunske dosežke, ki jih je
               zelo malo v slovenskem športu, pa jih ocenjevali tako ali drugače. Še teh ne bo, če
               infrastrukture v športu ne bo, ker se ne bodo mogli vzgajati in nastajati vrhunski
               športniki. Ker če nimajo s kom tekmovati in če odmirajo, ne samo v smučariji,
               generalno vse mlade kategorije v različnih oblikah športa, tam, kjer Slovenija nekaj
               pomeni, in to na segmentu, ker klubi ugotavljajo, da ne morejo plačevati stroškov
               zakonito, sodniških pa tudi trenerskih, tisti, ki opravljajo, amaterji, trenerji
               dobrovoljno. Ampak ni možno od nekoga zahtevati, da sodi 40 vikendov v letu zastonj
               in mu na minimalno nadomestilo navržemo davek in ni možno zahtevati, da bi bili vsi
               trenerji profesionalci, zaposleni, manjšina jih je, zlasti pa za mlade kategorije. In
               če mladih ni, seveda, nobenih ne bo počasi. In ne obnašajmo se tako neodgovorno! Prej
               semodgovorno povedal, da se po dveh mesecih osvojitve ene izmed medalj izvaja davčna
               kontrola, če so bili od nagrad plačani davki in prispevki. Bilo bi korektno, tu nimam
               nič proti, če bi enako ažurno kontrolirali tudi nekatere druge davčne obveznosti ali
               pareševali milijardne neplačane obveznosti nekaterih velikih firm, ki se bohotijo z
               nerealnimi dobički, ki jih skrivajo tako ali drugače. Podobno je na področju športa.
               Znamo pregledovati od vaških klubov naprej, če niso plačali davkov od sodniških
               stroškovin podobno, ne znamo pa zagotoviti, da bi te institucije lahko zakonito
               poslovale, in s tem v resnici kažemo svoj iskren odnos do športa, do vzgoje mladih in
               prostih dejavnosti vseh oblik.</p>
               <p>Zato lepo prosim, najbolj bi bil zadovoljen, če bi predlagatelji umaknili ta amandma,
               ker je zelo nevarno ali pa ne bo prijetno glasovati za ta amandma. Če pa že, pa upam,
               da bo toliko kritične mase odgovornosti in pameti, da ta amandma ne bo sprejet.
               Hvala.</p>
            </sp>
            <sp xml:id="SDZ3-Izredna-42-2004-04-08.sp169">

               <speaker>PREDSEDNIK BORUT PAHOR:</speaker>

               <p>Kolega Sušnik.</p>
            </sp>
            <sp xml:id="SDZ3-Izredna-42-2004-04-08.sp170">

               <speaker>FRANC SUŠNIK:</speaker>

               <p>Hvala lepa. Tudi sam bi rad povedal nekaj besed proti temu amandmaju.</p>
               <p>V celoti se strinjam z navedbami predhodnika in bi to potrdil še s tem, da je ob
               priložnosti obiska inšpektorice za šport dejansko bilo potrjeno, da se stroški
               sodnikov in stroški tekmovalnega sistema za mlade selekcije ne sme financirati iz
               tako imenovanega programa športa mladih, kar neposredno odpira vprašanje, ki je
               povezano s tem amandmajem; in sicer, da je pač ta segment delovanja športa mladih
               treba financirati z dotacijami in donacijami. In če je temu tako, kot predlagate
               oziroma boste poskusili uzakoniti to, kar ste zdaj predlagali, potem dejansko ne
               obstaja več nikakršne legalne možnosti za financiranje tega segmenta športa, ki se mi
               zdi, da je ključen. Ta rešitev je v posmeh in v nasprotju z vsem, kar se dela na
               raznih programih - Veter v laseh, na programih preprečevanja in varovanja mladine
               pred drogo in vsem tem. To je zastonj, ko se okrog obrnemo, s tem potem vse podremo.
               Mislim, da bi tu morali bolj odgovorno, predvsem pa ne morem verjeti, da
               predlagatelji tega amandmaja niste te stvari videli. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp171">

               <speaker>PREDSEDNIK BORUT PAHOR:</speaker>

               <p>Gospa državna sekretarka, prosim.</p>
            </sp>
            <sp xml:id="SDZ3-Izredna-42-2004-04-08.sp172">

               <speaker>MILOJKA KOLAR:</speaker>

               <p>Hvala. Vlada podpira predlog amandmaja treh poslanskih skupin iz naslednjih razlogov.
               Predlog nove dohodnine v bistvu na tem področju uvaja zelo pomembno novost. Oba
               predhodna govornika nista namreč opozorila na eno zelo pomembno dejstvo, da pa so
               povračila vseh stroškov oproščena in sploh ne gredo oziroma se ne vštevajo v to letno
               kvoto 200.000 tolarjev kot neobdavčen del dohodka. Gre v bistvu za oprostitev plačila
               dohodnine takrat, kadar fizična oseba prostovoljno sodeluje pri določenih
               aktivnostih. To je predvsem pri sodelovanju v društvih, v raznih humanitarnih,
               športnih, drugih ljubiteljskih dejavnosti. In če temu pravimo, da je to
               ljubiteljstvo, smo pač s tem predlogom uvedli nek limit, do katerega nivoja dohodkov
               pa še lahko smatramo, ali je neko opravljanje te dejavnosti prostovoljno ali ne gre
               mogoče pa že za čisto pridobitno dejavnost. S tem seveda, če ne bi podprli tega
               amandmaja, bi se zabrisala sled med pridobitnim in nepridobitnim oziroma
               prostovoljnim udejanjanjem. Mislim, da se s temi rešitvami bolj omogoča tudi to
               ljubiteljsko udejstvovanje, zlasti tudi še s tem, kar se pa dejanske stroške
               popolnoma oprosti in sploh niso vključeni v teh 200.000 tolarjev. Hvala.</p>
            </sp>
            <sp xml:id="SDZ3-Izredna-42-2004-04-08.sp173">

               <speaker>PREDSEDNIK BORUT PAHOR:</speaker>

               <p>Kolega Pucko.</p>
            </sp>
            <sp xml:id="SDZ3-Izredna-42-2004-04-08.sp174">

               <speaker>CIRIL PUCKO:</speaker>

               <p>Hvala lepa, gospod predsednik. Spoštovani!</p>
               <p>Dvomim, da predgovornika, kolega poslanca, nista prebrala osnovnega besedila tega
               člena, ki je bilo na odboru spremenjeno in dopolnjeno s tretjim odstavkom. V to
               iskreno dvomim! In če ta rešitev, ki je bila na odboru sprejeta, in zdaj z amandmajem
               treh poslanskih skupin poskušamo po eni strani dvigniti ta limit, po drugi strani pa
               določiti mejo, da najbrž ni veliko društev, ki bi lahko z veliko žlico delila
               neobdavčene zneske v višini do 200.000 tolarjev raznim fizičnim osebam, ki bi prek
               teh društev opravljale prostovoljne aktivnosti, da je to malo zavedanje. S tem se
               rešuje zelo širokkrog ali pa zelo širok diapazon vprašanj, ki v sedanjem zakonu niso
               ustrezno rešena. Ali je to prava rešitev ali ne, je drugo vprašanje. Imela pa sta
               možnost oba kolega, ki sta prej razpravljala, da bi sama predlagala boljšo rešitev.
               Prepričan sem, tako kot smo sprejeli amandma k 21. členu, da bi tudi k temu členu, če
               bi bila rešitev boljša, kot je ta, bi bil amandma sprejet.</p>
               <p>Zato mislim, da gre preprosto za veliko za sprenevedanje in zavajanje, da bo s tem
               konec vsega prostovoljnih aktivnosti ki so naveden v prvih treh alineah ali točkah
               101. člena. Hvala.</p>
            </sp>
            <sp xml:id="SDZ3-Izredna-42-2004-04-08.sp175">

               <speaker>PREDSEDNIK BORUT PAHOR:</speaker>

               <p>Kolega Trofenik.</p>
            </sp>
            <sp xml:id="SDZ3-Izredna-42-2004-04-08.sp176">

               <speaker>VILI TROFENIK:</speaker>

               <p>Hvala. Repliciral bi rad tako gospe državni sekretarki kot kolegu Pucku.</p>
               <p>Spoštovani kolega Pucko, zelo sem razočaran, da si od seje odbora do danes za 180
               stopinj spremenil svoje stališče. Dobro bi bilo, da bi tudi kdo drug kakšen
               magnetogram prebral, če ga noče ali je pa pozabil, kakšno stališče je zagovarjal. Jaz
               praktično razumem. To, kar je gospa Kolarjeva povedala - pač, predlagateljem se to ne
               izide, ker vidijo samo bilanco. Pa tudi bilanco vidijo enostransko in so mi zelo
               blizu tisti, ki morajo zagovarjati proračune in sestavljati, zato se hitro vživim
               lahko v njihovo kožo. Kako enostransko, bom povedal pozneje pri enem členu, ne bom
               sedajmešal, ker bo razbil in dokazal, da to sploh ni interes dobiti za državni
               proračun čim večji izplen. Ampak to takrat, ko pride na vrsto malo težji amandma, kot
               je ta.</p>
               <p>Kolega Pucko, na odboru si kot predsedujoči na moje opozorilo ali vprašanje, ki je
               sledilo iz obrazložitve tega amandmaja - ker najbolj zvito je to, da je v tekstu to
               tako napisano, da bo to podzakonski akt prinesel. Tekst nič ne prinaša. In to je
               najbolj žaljivo, da so teksti tako napisani, da jih bo podzakonski akt tako tolmačil,
               kakor oblasti "paše", ne, kakor bomo mi sprejeli in kakor v dobri veri bomo mi
               sprejeli, da smo nekaj naredili. Tega se moramo zavedati in na to bridko ali resnico
               je treba tudi opozoriti. To se je videlo iz predložitve amandmaja oziroma
               obrazložitve amandmaja. Jazcelo trdim, da to sem niti, oprostite, ne spada. Pa
               recimo, na odboru se nisem niti vtaknil. Če pa sedaj preberemo to 3. točko 102.
               člena, pa jo lahko beremo nekateri tudi tako, da gre v te zneske kilometrina in potni
               stroški. In bi svetoval, da bi še kdodrug to dobro prebral, ne samo nagrada. Sedaj pa
               tisti, ki se ne zavedate resnosti položaja, če mislite, da je to amaterizem ali je to
               ljubiteljstvo, ko moraš iti, če si odgovoren, vsak vikend - in to 40 vikendov -, pa
               še med tednom iz Kopra v Ljubljano ali pa iz Ljubljane v Lendavo za gole potne
               stroške in še plačevanje davkov od tega. In če mislite, da slovenski športni klubi in
               druga društva ...<stage xml:id="SDZ3-Izredna-42-2004-04-08.stage39">/Opozorilni znak za konec razprave./</stage> so tako bogati, da lahko to
               plačujejo, se "prekleto" motite. Veste kaj jerezultat? Da ne morejo plačevati in
               nehote kršijo, potem seveda prihajajo inšpekcije in izdajajo odločbe, vodi to država
               kot terjatve ...</p>
            </sp>
            <sp xml:id="SDZ3-Izredna-42-2004-04-08.sp177">

               <speaker>PREDSEDNIK BORUT PAHOR:</speaker>

               <p>Čas ...</p>
            </sp>
            <sp xml:id="SDZ3-Izredna-42-2004-04-08.sp178">

               <speaker>VILI TROFENIK:</speaker>

               <p>... do društev in tega ne postavljajo "by pass" klube, ampak to ...</p>
            </sp>
            <sp xml:id="SDZ3-Izredna-42-2004-04-08.sp179">

               <speaker>PREDSEDNIK BORUT PAHOR:</speaker>

               <p>Čas ...</p>
            </sp>
            <sp xml:id="SDZ3-Izredna-42-2004-04-08.sp180">

               <speaker>VILI TROFENIK:</speaker>

               <p>Se opravičujem za ...</p>
            </sp>
            <sp xml:id="SDZ3-Izredna-42-2004-04-08.sp181">

               <speaker>PREDSEDNIK BORUT PAHOR:</speaker>

               <p>Kolega Grošelj.</p>
            </sp>
            <sp xml:id="SDZ3-Izredna-42-2004-04-08.sp182">

               <speaker>LEOPOLD GROŠELJ:</speaker>

               <p>Hvala lepa za besedo. No, da bi se ravno temu izognili, gospod Trofenik, o čemer ste
               zdaj na koncu govorili - namreč, nimamo vsi zelo velikih športnih in drugih društev,
               pa ne nazadnje tudi kulturnih, pa tudi sredstev se jim premalo zagotavlja prek
               proračuna, donacij ali prek drugih virov. Zelo enostavna primera: imamo ekipe v
               nogometu, tudi žensko reprezentanco pa otroke do 14 leta, vendar se za vse ne da
               zagotoviti sredstev. Toda ko igraš tekmo, moraš imeti tudi tistega, ki bo držal tam
               zastavico za "korner" in tako naprej, in v takih primerih - ali pa, da bo počistil
               stadion, mu je treba mogoče dati dva ali pa tri tisoč. In da bi se taki problemi, ki
               so majhni, za neko društvo pa ne nazadnje niso tako majhni, so veliki, smo iz
               različnih okolij financirali, da se le določi nek limit, tisti, za katerega v končni
               fazi ne moreš predložiti ustreznega potrdila, da lahko to upravičiš. Potrdilo sicer
               bo, ampak ne nazadnje, to ne bo šlo prek obdavčitev - nič ni bilo to mišljeno: zdaj
               se bo pa izkoristil nek limit. Mislim, da je bila v tem smislu tudi na odboru
               razprava. No, tega nisem ravno zasledil, da bi bilo o tem posebno navodilo, ker ni
               potrebno, ampak dati neko obliko možnosti olajšave, do katere lahko sama društva
               urejajo za take ali tudi manjše primere. Tudi če pridejo otroci, ne nazadnje, zapeti
               ob otvoritvi neke take mladinske tekme, moraš dati kakšno cockto pa v končni fazi
               tudi kak sendvič, pa včasih tudi za vse ne moreš imeti prave fakture, ampak nakupiš
               to v trgovini; vem pa, da ta blok ni kot osnova za olajšave, take ali drugačne. V tem
               smislu, mislim, da je bilo predlagano in ta višina tudi določena. Seveda, da je pa
               povišana, je pa toliko bolje, pa vsaj nekaterim tudi bolj odgovarja. Hvala.</p>
            </sp>
            <sp xml:id="SDZ3-Izredna-42-2004-04-08.sp183">

               <speaker>PREDSEDNIK BORUT PAHOR:</speaker>

               <p>Kolega Pucko.</p>
            </sp>
            <sp xml:id="SDZ3-Izredna-42-2004-04-08.sp184">

               <speaker>CIRIL PUCKO:</speaker>

               <p>Hvala lepa. Kolega Trofenik, upam, da vaše razočaranje bo minilo tekom te razprave,
               še posebej zato, ker ste imeli vso možnost, da bi pripravili in predlagali boljšo
               rešitev. Hkrati sem prepričan, da je v tem zboru toliko posluha, da bi vašo boljšo
               rešitev, kot že tolikokrat, to vam pač priznavam, gotovo sprejeli. Postavlja se mi
               vprašanje, zakaj tega niste storili. Pripisali ste mi celo avtorstvo amandmaja, o
               katerem je razprava. Avtor sicer nisem; če bi bil, bi mogoče kaj drugega še zraven
               povedal.</p>
            </sp>
            <sp xml:id="SDZ3-Izredna-42-2004-04-08.sp185">

               <speaker>PREDSEDNIK BORUT PAHOR:</speaker>

               <p>Kolega Trofenik.</p>
            </sp>
            <sp xml:id="SDZ3-Izredna-42-2004-04-08.sp186">

               <speaker>VILI TROFENIK:</speaker>

               <p>Najprej kolegu Grošlju. Očitno gre za nesporazum. Ravno to, kar vi pledirate, se ne
               bo zgodilo. Vam bo pa praksa pokazala; naj vas izuči, jaz ne mislim nikogar
               prepričevati.</p>
               <p>Kolegu Pucku pa naslednje. V dobri veri, da bo rešitev, za katero ste se sami
               zavzemali kot predsednik in član odbora - mislil sem, da smo to enkrat vsaj poskušali
               rešiti. Sem pa toliko realen, da kakršenkoli moj kvalitetnejši predlog, ki bi ga znal
               napisati, pa ga tudi imam na zalogo, nima nobene možnosti, da bi bil sprejet. Tako se
               pa ne norčevati. Mislim pa, da je cel kup ljudi v tem državnem zboru, kiso iz športa,
               ki so blizu športu, pa ki so starši, če ne drugo. In ne more biti vsem vseeno, če
               tisti osnovni segment športa ne bo imel zdravih temeljev in zdravih pogojev. Ni
               pripravljenosti spregledati. Lepo bi bilo, seveda, jaz sem samo eden izmed tistih
               zelo malih kamenčkov v mozaiku. Pričakoval bi od resornega ministrstva, ki prvič
               sedaj slišim, tolmači, da iz javnih sredstev ni možno plačati sodniških stroškov, ki
               so stroški stroke, isto kot trenerja ali vaditelja za najmlajše. Jaz razumem, da za
               profesionalce to ni treba. Tisto je podjetniški način in tam je treba drugače
               zagotavljati prihodke. Ampak za najmlajše gre. In združite to vse skupaj, poglejte v
               kakšni situaciji smo, in da ni možno reči, da imamo pozitivni odnos do športa, če to
               negiramo. Pa ne samo športa. Tudi v drugih dejavnostih.</p>
            </sp>
            <sp xml:id="SDZ3-Izredna-42-2004-04-08.sp187">

               <speaker>PREDSEDNIK BORUT PAHOR:</speaker>

               <p>Mislim, da lahko preidemo na odločanje. Smo pri 102. členu. Tri poslanske skupine so
               vložile amandma in o njem sedaj odločamo.</p>
               <p>Glasujemo o amandmaju treh poslanskih skupin.</p>
               <p>55 navzočih, 43 za, 10 proti.</p>
               <p><stage xml:id="SDZ3-Izredna-42-2004-04-08.stage40">(Za je glasovalo 43.)</stage> <stage xml:id="SDZ3-Izredna-42-2004-04-08.stage41">(Proti 10.)</stage></p>
               <p>108. člen. Imamo opravka z amandmaji, ki so popolnoma enaki. Zato bomo rekli, da
               glasujemo o enem amandmaju, ki ga vlagajo poslanska skupina Slovenske ljudske
               stranke, poslanska skupina Stranke mladih Slovenije in poslanska skupina Slovenske
               demokratske stranke ter Nove Slovenije. Je v redu tako? Besedilo je natančno enako.
               Torej, en amandma, eno odločanje, več predlagateljev. Želi kdo besedo? Kolega
               Podobnik.</p>
            </sp>
            <sp xml:id="SDZ3-Izredna-42-2004-04-08.sp188">

               <speaker>JANEZ PODOBNIK:</speaker>

               <p>Hvala, predsednik. V tretjem amandmaju je minimalna sprememba v zadnjem stavku.
               Ampak je samo slovnična. Samo slovnična, samo dve besedici sta zamenjani, če sem bil
               pozoren.</p>
               <p>Člen 108. govori o posebnih osebnih olajšavah in se dotika vprašanja študentskega
               dela. Jaz moram povedati, da smo pravzaprav zelo kasno dobili obsežno argumentacijo
               študentske organizacije Slovenije in smo, ko smo to prebrali, smo pravzaprav potem
               kot poslanska skupina predlog rešitve povzeli v celoti, kot je bila z njihove strani
               predlagana.</p>
               <p>Trije argumenti so, ki so nas navajali, da smo kot poslanska skupina prevzeli to
               tveganje in ta amandma vložili. Prvi argument je, da iz najnižjih dohodkovnih
               razredov je žal študentsko delo neke vrste socialni korektiv. To je realno dejstvo v
               Sloveniji. Drugi argument je pač veljavna štipendijska politika. Kot so nam študentje
               povedali, nimajo sicer podatkov o kadrovskih štipendijah, ampak prevelik del
               slovenskih študentov in študentk nima štipendij. In so obsojeni na študentsko delo.
               To je drugi argument. Tretji argument, ki se delno veže na prvega, je, da so na
               študentsko delo še posebej vezani študentje iz periferije in manj iz centra. Ker so
               pač stroški njihovega bivanja ali v Ljubljani, Mariboru ali v Kopru mnogo večji za
               tiste, ki niso doma iz Ljubljane, Maribora ali Kopra. To je realno dejstvo. In še en
               argument je, da študij v tujini, ki ni več privilegij, ampak je samoumevnost in v
               gradivu je razvidno, da niso osamljeni primeri, ko študentje ali študentkenaprej
               preko študentskega dela zaslužijo in gredo za semester ali nekaj mesecev študirat v
               tujino. To so štirje argumenti, zakaj smo ta amandma vložili.</p>
               <p>Vprašanje skrajšane dobe študija, to je kontraargument s strani vlade, to je
               bolonjska deklaracija. To vprašanje bo rešeno v okviru zakona o spremembi zakona o
               visokem šolstvu. In sedaj ključni argument, ki ga je zastopala vlada, nam je poznan,
               da se je vlada čutila dolžno, da odpravi zlorabe pri delu preko študentskih servisov.
               Za mene je zdaj samo načelno vprašanje, če bo amandma zavrnjen, ali bomo odpravili
               zlorabo pri delu prek študentskega servisa, bomo pa, žal, prizadeli zdravo jedro
               študentskega dela. Tukaj imamo na tehtnici dve zadevi. Ali se nam ne zdi, da bi pri
               odpravljanju zlorab pri delu prek študentskih servisov, te najverjetneje obstajajo,
               ali je pravi ta mehanizem prek zakon o dohodnini? Ali se vam ne zdi, da je bolj
               pravično, da zakon o dohodnini stimulira zdravo jedro študentskega dela, drugi
               mehanizmi, od inšpekcij naprej, pa zelo ostro vstopijo v sankcioniranje zlorab pri
               delu preko študentskih servisov?</p>
               <p>To so torej razlogi, ki so nas navedli, da smo predlagani amandma v poslanski
               skupini vložili. Če ne bomo dobili prepričljivih argumentov, ki bi naša stališča
               ovrgli, ga bomo tudi podprli. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp189">

               <speaker>PREDSEDNIK BORUT PAHOR:</speaker>

               <p>Kolega Jakič in Pucko.</p>
            </sp>
            <sp xml:id="SDZ3-Izredna-42-2004-04-08.sp190">

               <speaker>ROMAN JAKIČ:</speaker>

               <p>Hvala za besedo, spoštovani predsednik. Glede na to, da imam neko moralno obvezo do
               te problematike. Kot veste, sem v prvem mandatu bil predstavnik Univerze v Ljubljani,
               v zboru združenega dela, in na nek način si štejem, da smo uspeli v tistem času
               zagotoviti ustrezne pogoje študentom. Celo moram reči, ne samo primerljive, temveč
               celo boljše pogoje, kot jih imajo njihovi kolegi in kolegice v razvitih državah
               Evropske unije. Govorim seveda o subvenciji študentske prehrane. Govorim o možnosti
               odkupa ...<stage xml:id="SDZ3-Izredna-42-2004-04-08.stage42">/Nerazumljivo./</stage> tudi, ki se šteje v pokojninsko dobo etc., etc., kar smo
               skupaj s kolegicami in kolegi iz različnih političnih strank uspeli vgraditi v
               slovensko zakonodajo.</p>
               <p>Ob obravnavi 108. člena tega zakona, ki je pred nami, je po mojem osebnem
               prepričanju prišlo do dveh strahov in pa kar nekaj šumov v komunikaciji. Prvo,
               izhajajoč tudi iz gradiva in pogovora s predstavniki Študentske organizacije
               Slovenije, je bil prvi tak strah predstavljen, da seveda s prvim odstavkom 108.
               člena, ki govori o posebnih olajšavah, bomo z omejevanjem 26 let na nek način kršili
               pravico do statusa študenta, s katerim je mogoče delati prek študentskega servisa. V
               resnici tudi moja vprašanja, ki so letela pristojnim, so govorila o tem, ali s tem v
               resnici ne načenjamo enega drugega zakona in se ne vmešavamo v stvari, ki se bolj
               tičejo zakona o visokem šolstvu, predvsem pa notranje regulacije univerz, ki seveda
               definirajo status študenta, ga pa ne vežejo na življenjsko dobo.</p>
               <p>Moram reči, da je še vedno ta pomislek zame v zraku, zakaj je v zakonu o dohodnini
               to zapisano. Ampak kljub vsemu pri zelo podrobnem branju tega prvega odstavka 108.
               člena je jasno, da se o olajšavi govori do dopolnjenega 26. leta starosti, kjer se
               prizna zmanjšanje davčne osnove. Potem pa je treba brati seveda ta odstavek do konca,
               ki govori, da navedena olajšava se prizna tudi osebi, ki izpolnjuje pogoje iz
               prejšnjega stavka in je starejša od 26 let, če se vpiše na študij do 26 leta
               starosti, in sicer za dodiplomski študij za dobo največ šest let od dneva vpisa, za
               podiplomski študij pa za največ štiri leta od dneva vpisa. To v resnici pomeni,
               namreč, eden od takih primerov bi bilglede na bolonjsko deklaracijo, ki v resnici
               govori o tem, da bi bilo dobro prekinjati študij, se ukvarjati s prakso in se
               vračati, je bil eden od pomislekov študentov medicinske fakultete, ki študirajo dlje
               časa. Moj pomislek je bil tudi za študente, ki po končanem študiju ene fakultete so
               pač toliko korajžni, da gredo študirat še na drugo fakulteto. Ampak seveda, s tem so
               pokriti namreč, če se vpišejo do 26 leta starosti, to pomeni seveda, da lahko
               operirajo, če lahko temu tako rečem, s pravico, ki jim omogoča delo prek študentskega
               servisa. Naslednji strah, ki je bil in ki je zapisan tudi v dokumentih študentske
               organizacije Slovenija, je strah, da se drastično znižuje obdavčljivi del prejemkov
               študentov. Študentje v tem svojem pismu nam, poslankam in poslancem, alarmantno
               opozarjajo, da gre za 51% znižanje te pravice. Moram reči, da je to tudi mene
               spodbudilo k razmisleku, predvsem pa k zbiranju informacij o tem, kaj to v resnici
               pomeni in ali, kot je rekel kolega Podobnik, zarežemo v to telo študentske
               populacije. Po zagotovilih, ki sem jih dobil, to na nek način zniževanje, čeprav ga
               jaz niti ne vidim, ker gre za milijon 600 tisoč tolarjev letno, naj bi po pojasnilih,
               ki sem jih dobil, 97% študentov in študentk univerz v Sloveniji ta nov člen ne
               zadeval kar pomeni, da 97% študentov in študentk že sedaj prejema dohodek iz dela
               prek študentskih servisov v višini, ki je zapisana v predlaganem 108. členu, posebne
               olajšave, oziroma to, kar je bilo, če sem pravilno razumel, sprejeto na pristojnem
               odboru.</p>
               <p>Je pa res, predsednik, da se je ob tej diskusiji pojavljalo kar nekaj tako
               imenovanih šumov, sam sem jim rekel šumi. Gre seveda za to, da smo začeli v tem
               kontekstu mešati neke druge stvari. Govorilo se je, da delodajalci na veliko
               izplačujejo prek študentskih napotnic in da je v bistvu veliko ljudi, ki niso
               upravičeni do tega dela prek študentskih servisov. To v resnici - in tu se strinjam z
               gospodom Podobnikom - ni stvar niti te zakonodaje, še manj pa stvar študentske
               organizacije in študentov samih, temvečje stvar mehanizmov kontrole, ki naj na trgu
               delovne sile preprečujejo take anomalije, ker v resnici je delo prek študentskega
               servisa bilo v vseh teh letih uvedeno kot na nek način socialen korektor samega
               študija. Študij, v vseh literaturah, socioloških je v bistvu prej prikrita
               brezposelnost. In seveda je v tem kontekstu treba tudi gledati in tega ne povezovati
               - to je eden od drugih šumov, ki sem jih slišal v tej diskusiji, da se delajo
               primerjave. In pravijo, študenti zaslužijo več kot tekstilne delavke, ki morajo
               plačati na koncu leta dohodnino. Res je, v nekaterih primerih, po izračunih, ki smo
               jih imeli zdaj, mislim, da je 115.000 mesečnega dohodka prek študentskega servisa
               tistega, ki je neobdavčljiv, in ta je v resnici večji od plač nekaterih delavk in
               delavcev v Republiki Sloveniji. Ampak kljub vsemu je treba na drugi strani gledati,
               zakaj študentje delajo preko študentskih servisov. Velika večina dela zato, da
               pokrije v resnici stroške študija in svojim staršem, na katerih hrbtu so seveda cel
               študij, pomagajo pri preživetju tega meseca. Študentske sobe v Sloveniji predvsem pri
               zasebnikih so seveda zelo drage in tudi to sili študentke in študente, da delajo prek
               študentskih servisov. Ne sme pa se v tem prostoru postavljati pod vprašanje in seveda
               govoriti, da nekateri ali pa velika večina v bistvu študentov v resnici izkorišča
               svoj status zato, da bi zaslužila in da bi v bistvu na račun študentskih napotnic
               služila. Jaz mislim, da je to nekorektna in do velikega števila v tem primeru, če
               prav razumem, tudi 97% teh študentov neupravičljiva trditev in za njih žaljiva.
               Nekateri se spominjamo svojega časa študija in dalmo primerjavo, češ, da danes okoli
               študentskih domov, okoli fakultet ni moč parkirati avtomobilov, ker študenti imajo
               tak status, da se seveda na študij vozijo z avtomobili. Je res, ampak gre za razvoj
               in če pogledate, če bi tudi šli pogledat s kakšnimi avtomobili se peljejo, jaz moram
               reči, da sem kot redni študent se tudi vozil z eno podrto katrco, delal prek
               študentskega servisa iz preprostega razloga, ker sem v študentskih letih dobil prvega
               otroka in sva skupaj z izvenzakonsko partnerko bila študenta in delala ob prek
               študentskega servisa. Zato se mi zdi, da te šume je treba odpraviti in se pogovarjati
               o šumih, ampak se pogovarjati o dilemah, ki so pa tu izpostavljene. Se pravi, če sem
               pa prav analiziral, sta pa oba strahova, se pravi drastičnega znižanja obdavčljivega
               dela, neupravičljiva. Ne gre za drastično znižanje in drugič, da ne omejujemo s 26
               leti, čeprav se pa, še enkrat ponavljam, se mi zdi čudno, da v zakonu o dohodnini
               govorimo o tako imenovanem "age limit" in ne prepuščamo statusu, ker univerza sama
               podeljuje status študenta in univerza sama definira, kdaj je kdo študent in seveda iz
               te pravice potem izhajajo tudi pravice dela prek študentskega servisa. Ampak kljub
               vsemu v drugem delu prvega odstavka 108. člena je ta strah tudi pri meni bil
               odpravljen, če držijo vsa zagotovila predlagatelja - Vlade Republike Slovenije, da s
               tem v resnici ne posegamo tudi kar se tiče obdavčljivega, neobdavčljivega dela, ne
               posegamo v telo ali pa v ta gro študentske populacije, ampak bo seveda to prizadelo
               3% študentske populacije, ki imajo večje letne dohodke, kot je 1.600.000 tolarjev, ki
               so do zdaj bila neobdavčena. Hvala.</p>
            </sp>
            <sp xml:id="SDZ3-Izredna-42-2004-04-08.sp191">

               <speaker>PREDSEDNIK BORUT PAHOR:</speaker>

               <p>Hvala. Kolega Pucko o amandmaju k 108. členu.</p>
            </sp>
            <sp xml:id="SDZ3-Izredna-42-2004-04-08.sp192">

               <speaker>CIRIL PUCKO:</speaker>

               <p>Hvala lepa gospod predsednik. Glede na navedbe iz pisma študentske organizacije
               Slovenije, ki govori o tem, da vlada ne spoštuje dogovora med njo in študentsko
               organizacijo Slovenije, in glede na obtožbe, ki so bile izrečene s strani
               predstavnikov te organizacije na matičnem delovnem telesu, bi prosil predstavnike
               vlade, da razrešimo to dilemo. Če so te navedbe netočne, mislim, da se je nesmiselno
               pogovarjati sploh o teh treh amandmajih. Hvala.</p>
            </sp>
            <sp xml:id="SDZ3-Izredna-42-2004-04-08.sp193">

               <speaker>PREDSEDNIK BORUT PAHOR:</speaker>

               <p>Kolega Kebrič.</p>
            </sp>
            <sp xml:id="SDZ3-Izredna-42-2004-04-08.sp194">

               <speaker>IVAN KEBRIČ:</speaker>

               <p>Hvala za besedo, gospod predsednik. Kolegice, kolegi, spoštovani gospod minister,
               vaše sodelavke!</p>
               <p>Če se spomnite razprave, ki jo je sprožila poslanska skupina Demokratične stranke
               upokojencev Slovenije, ob vprašanju finančnemu ministru o plačah, bonitetah, takih in
               drugačnih, ki ne štejejo v plačo, ne štejejo v tisto zvišanje povprečij, iz katerih
               izhaja ne le zvišanje ali pa usklajevanje, pravilno rečeno, pokojnin, ampak tudi vseh
               ostalih socialnih pravic, kot je to za brezposelnost in tako naprej.</p>
               <p>Bistvo problema vidimo v naslednjem. Prvič. Vsi ali skoraj vsi imamo posredno, še
               bolj pa neposredno, v svojih družinah tudi študente. Če že ne študente, ker ta člen
               velja in ta amandma se tiče tudi dijakov, to se pravi, da smo vsi zainteresirani, da
               bi to zadevo čim bolje v korist mladih rešili. Že iz določenih izvajanj je bilo
               povedano, da čim več delaš, tem manj časa imaš za učenje, če si dijak, oziroma za
               študij, če si študent. Kolega Jakiča moram popraviti, ker je zelo enostavna računica,
               milijon 600 deljeno z 12 je 133 tisoč na mesec. Ni treba računalnika. To se pravi, da
               tisti zaposleni, ki ne dobivajo niti 80, 90 tisoč, bodo z dohodnino prizadeti,
               dobesedno, študenti pa, takšni ali drugačni, čim dlje bodo koristili mesečno 133
               tisoč tolarjev neto, govorim neto, ker je neobdavčeno in ne plača se dohodnina, pa
               primerjajmo, gospodje in gospe, ti dve postavki. Ne bom govoril o upokojencih, ki
               nimajo niti 133 tisoč ali pa toliko. Vemo, kakšna večina jih je tam okoli 80 in 90
               tisoč.</p>
               <p>Bistvo problema je, da se strinjam s predgovorniki, da je to izkoriščanje,
               manipulacije in vse ostalo potrebno razrešiti z drugimi ukrepi: na primer z
               inšpekcijami in tako naprej. Ampak povejte mi, gospodje poslanci in gospe, kako bo
               tisti študent študiral, ko bo eno leto služil vsak mesec, kot sem povedal, skupno 1
               milijon 600. Ali bo v stanju delati, bom rekel, 12, 14, 16 ur na dan, če hoče še kaj
               študirati ob tem rednem tem delu? Pustimo ob strani, kar ste povedali, da tudi
               podjetja čisto enostavno na račun študentskega dela zaposlujejo praktično ljudi
               oziroma mlade ali pa ne mlade, če se izkorišča z napotnico preko strica ali tega ali
               onega. Menim, da je osnovni 108. člen ustrezen in osebno ne bom podprl takega
               amandmaja, ki bo izmaličil ves tisti trud, ki se izigrava in tudi to je neformalna,
               pod narekovajem "siva ekonomija", ki jemlje delovna mesta brezposelnim, ki bi jih
               lahko na ta račun podjetja. Dokazali smo takrat, ob splošni razpravi, ki smo jo
               izglasovali o tem vprašanju finančnemu ministru dokazov navedli in argumentov še in
               še. In jaz bi vas si dovolil spomniti na tiste razprav in na tiste argumente, ki so
               bili takrat predstavljeni.</p>
            </sp>
            <sp xml:id="SDZ3-Izredna-42-2004-04-08.sp195">

               <speaker>PREDSEDNIK BORUT PAHOR:</speaker>

               <p>Kolega Jakič.</p>
            </sp>
            <sp xml:id="SDZ3-Izredna-42-2004-04-08.sp196">

               <speaker>ROMAN JAKIČ:</speaker>

               <p>Jaz bi, prvič, popravil navedbo gospoda Kebriča. Seveda znam računati. Podatek, o
               katerem vi govorite, je za leto 2005 in je milijon šesto, za 2004 pa je bilo milijon
               dvesto, kar pomeni nekaj okoli 100.000 mesečno.</p>
               <p>Ampak, gospod Kebrič, narobe ste me razumeli. Vi ste me seveda razumeli, da
               zagovarjam amandmaje, jaz sem pa govoril o tem, da zame so strahovi bili odpravljeni
               in se ne bom držal oziroma ne bom glasoval za amandma in se bom držal prvotnega
               teksta.</p>
               <p>Ampak še nekaj, ker zdaj pa ste me "razkurili", ko govorite o študentskem delu, dajte
               za božjo voljo že enkrat vzeti na znanje, da študentsko delo preko študentskega
               servisa ni zgolj premikanje omar in nošenje premoga v klet. Ampak gre včasih tudi
               seveda za zelo intelektualno delo, ki sovpada s študijem, s katerim študirajo
               študenti. In zato lepo prosim, da ne govorite o tem, kako ne more študirati in ne
               more delati. Tudi med počitnicami se da zaslužiti velike količine denarja, pa se
               takrat ne dela s statusom študenta. Zato sem prej govoril o dveh strahovih, 26 let,
               ki je odpravljen, v drugem delu prvega odstavka, o strahu glede milijona šesto, da se
               mi zdi primerno ovrednotena višina 133.000 tolarjev in da to zmanjšanje zgolj 3%
               tistih prizadeva, ne pa 97%. Da sem pa govoril o tem, da je pa treba ob tej diskusiji
               odpraviti šume, ki se zraven pojavljajo. In razumem, zakaj šumite s tem, kako
               študentje v bistvu izkoriščajo zgodbo in delajo in služijo in ne vem kako ta sistem
               okoli prinašajo. Tudi to, ko sem omenil, in ste vi ponovno narobe poudarili. To, da
               nekdo izkorišča študentsko napotnico od študentskega servisa, predvsem so to
               delodajalci. Ni stvar in ni problem študentov in njihovega statusa, ampak je problem
               kontrole in inšpekcije, ki seveda dovoljuje anomalijo na tržišču. Ko smo uvajali
               sistem, ki omogoča študentom pridobivati ta socialni korektor ob študiju, nismo imeli
               pred očmi tega, ampak smo imeli pred očmi to, da prek študenta lahko delajo tisti, ki
               to potrebujejo iz ekonomskih razlogov ali pa ki lahko že med študijem prodajo svojo
               intelektualno lastnino in si z denarjem, ki jim pomaga pri študiju, zagotovijo boljše
               pogoje študija. Hvala.</p>
            </sp>
            <sp xml:id="SDZ3-Izredna-42-2004-04-08.sp197">

               <speaker>PREDSEDNIK BORUT PAHOR:</speaker>

               <p>Mislim, da lahko zdaj diskusijo končamo. Kolega Vnučec. Minister, bi vi želeli
               besedo?</p>
            </sp>
            <sp xml:id="SDZ3-Izredna-42-2004-04-08.sp198">

               <speaker>BOGOMIR VNUČEC:</speaker>

               <p>Hvala lepa za besedo. Glede na to, da smo tudi mi predlagatelji tega amandmaja, bi
               samo opozoril, ker je bilo že nekaj povedanega - ne bi se oziral nazaj na že povedane
               argumente v prid amandmaju -, da gre tu predvsem za kršitev sporazuma med vlado
               Republike Slovenije, ki ga je podpisal predsednik vlade, gospod Tone Rop, in
               študentsko organizacijo, kar je bilo 26. februarja. Danes smo 8. aprila, še ne mesec
               in pol, vlada krši ta sporazum, kjer je bilo med drugim rečeno, da ostane davčna
               politika za študente in dijake taka, kot je bila. V tem je bistvo problema, ne glede
               na to, koliko je kdo izkoristil; saj hvala bogu, če je samo 3%, recimo, se izkorišča
               ta stimulacija, ni nobene težave. Vendar dokler ne bo kadrovska politika oziroma tudi
               štipendijska taka, da bo omogočala študentom, da se ne bodo posluževali dela, da
               lahko preživijo v času študija - kajti moramo vedeti, da se bo v tem zakonu povišala
               tudi obdavčitev prihodkov od najemnin, kar bodo najemodajalci prevalili na hrbte
               študentov. In s to posebno olajšavo oziroma darilom države, kot smo lahko tudi
               slišali prej kolega Jakiča, ki je to omenil, smo se tudi hvalili ob našem pristopu v
               Evropsko unijo, da bomo nek unikum, s katerim se lahko pohvalimo, in zakaj ga ne bi
               obdržali. Je pa naloga inšpekcije in tudi ministrstva za delo, da je bolj selektivno
               pri podelitvi teh koncesij za ta dela in da jih odvzame tistim, ki kršijo te zadeve.
               Zato je tu bistveno vprašanje to. Tukaj ta predlog ministra za finance postavlja na
               laž podpis in besedo predsednika vlade. S tem amandmajem je pa nek kompromis, kajti
               do zdaj je bila ta olajšava 51% bruto povprečne plače, 11% splošne olajšave, 40%
               posebne osebne olajšave - mi pa tu predlagamo, da je te posebne osebne olajšave 35%,
               se pravi, se zmanjšuje, tudi v prid zmanjševanju teh raznih manipulacij, ki so bile
               navedene.</p>
               <p>Tako da predlagam oziroma apeliram na kolege poslance, da podpremo ta amandma in na
               ta način upoštevamo, prvič, dogovor, ki ga je predsednik vlade podpisal 26.
               februarja, in pa, dokler niso najdene druge rešitve, ki bodo študentom prijazne, kar
               se tiče štipendij, in dokler ne bodo rešene zmogljivosti bivanja študentov, da to
               ostane v okviru tega sporazuma. Ne pa, da se tu sedaj na stranska vrata poskuša prek
               zakona o dohodnini na plečih študentov in tudistaršev, seveda, ker z zmanjšanjem teh
               olajšav bodo najbolj prizadeti starši, s tem pa tudi pride do diskriminacije, kajti s
               tem lahko govorimo tudi o tem, da bo študij omogočen samo bogatim, ne pa več vsem,
               kar pa je v nasprotju tudi z drugimi temeljnimiusmeritvami naše države in tudi
               vladajoče koalicije. Hvala.</p>
            </sp>
            <sp xml:id="SDZ3-Izredna-42-2004-04-08.sp199">

               <speaker>PREDSEDNIK BORUT PAHOR:</speaker>

               <p>Minister, potem bomo šli na glasovanje. Mag. Vizjak, prosim minister.</p>
            </sp>
            <sp xml:id="SDZ3-Izredna-42-2004-04-08.sp200">

               <speaker>DR. DUŠAN MRAMOR:</speaker>

               <p>Hvala lepa za besedo. Odgovarjam na vprašanja gospoda Pucka, gospoda Podobnika in
               ostalih, ki so spraševali dve stvari. Torej, ali bomo s tem prizadeli zdravo jedro
               študentskega dela, to je bila vaša definicija in ali spoštujemo dogovor, ki je bil
               podpisan s strani vlade. Da vam dobesedno preberem ta dogovor. Dogovor pravi:
               "Ministrstvo za finance si bo v okviru svojih pristojnosti prizadevalo za takšno
               davčno politiko, ki za študente in dijake ne bo pomenila bistveno drugačne davčne
               obravnave, kot je sedaj veljavna." To piše v tem dogovoru. Če pogledamo, kakšna je ta
               sedanja rešitev. Sedanja rešitev pomeni, kar je že gospod Jakič tudi omenil, več kot
               90% študentov, ki so delali, je brez obdavčitve. Po novi rešitvi iz 108. člena, tako
               kot je bila tudi do sedaj. Nadaljnjih več kot 5%, se pravi skupaj pride potem okoli
               97, če se zaokrožuje, je minimalni davek, ker te so do 1,6 milijona, ki bi bil,
               recimo, preračunov približno 27.200 tolarjev. To se pravi, če pogledate tisto jedro
               študentskega dela, 91% ni obdavčeno, nadalje od milijon 400.000 in še nekaj do
               milijon 600.000 minimalne obdavčitev in samo preko je obdavčitev, tako s tega vidika
               jaz mislim, da to, kar je gospod Roman Jakič povedal, popolnoma drži. Tukaj ni nobene
               bojazni, da bi študentsko delo v tej svoji osnovni zasnovi bilo kaj prizadeto.</p>
            </sp>
            <sp xml:id="SDZ3-Izredna-42-2004-04-08.sp201">

               <speaker>PREDSEDNIK BORUT PAHOR:</speaker>

               <p>Mag. Vizjak.</p>
            </sp>
            <sp xml:id="SDZ3-Izredna-42-2004-04-08.sp202">

               <speaker>MAG. ANDREJ VIZJAK:</speaker>

               <p>Hvala lepa za besedo. Tudi SDS je podprla ta amandma, ki nam ga je očitno vsem
               poslanskim skupinam posredovala Študentska organizacija Slovenije. Iz pojasnil
               ministra izhaja, da smatra vlada, da je s predlagano rešitvijo zakona o dohodnini
               sledila sporazumu s Študentsko organizacijo Slovenije.</p>
               <p>Mislim, da ni prava pot, spoštovani minister, da prihajate v parlament z rešitvami,
               ki jih ne uskladite s Študentsko organizacijo, pa mislite, da so usklajene. Če prav
               razumem, ste pravkar povedali, da ta rešitev ne odstopa bistveno od dosedanje
               ureditve študentskega dela oziroma obdavčitve in da mislite oziroma smatrate, da je
               rešitev v skladu s podpisanim sporazumom. Študentska organizacija Slovenije ne misli
               tako. Zato tudi predlaga sledeč amandma.</p>
               <p>Jaz verjamem, da smo v tem parlamentu že večkrat opozorili na pomembnost dialoga,
               tako socialnega kot siceršnjega med tistim, ki predlaga nekaj, in tistim, ki ga ta
               predlog zadeva. Zato mislim, da bi bilo prav, da bi seveda uskladili te rešitve s
               študentsko organizacijo. Če jih pa ne bi uskladili, bi pa tukaj jasno pred nas prišli
               z rešitvijo, ki ni usklajena in zakonodajalec je pač tisti, ki potem odloči, kakor
               pač odloči. Vendar problem je, da tudi ni storjenega tega napora, da bi vsi skupaj
               ugotovili, da je ta zadeva neusklajena. To se mi zdi, da je slabo in slaba popotnica
               tej predlagani rešitvi. Razumem in tudi akceptiram argumente vlade. Razumem in tudi
               akceptiram argumente študentske organizacije. Vam pa povem nekaj, da se prvi tisti
               študenti, ki uporabljajo institut študentskega dela s tistim prvinskim namenom, to
               pomeni, da je to nek socialni korektiv za omogočanje študija, da so tisti prvi proti
               zlorabam študentskega dela. Zato menim, da ta vlada ni bila dovolj modra, da bi
               kaznovala tudi tiste, ki zlorabljajo študentsko delo iz vrst študentov, ampak je samo
               delodajalec sankcioniran, ki to počne s straninadzorne službe, inšpekcije za delo in
               drugih inšpekcij. Kar nekaj primerov je, ko delajo mame, tete in ne vem kdo še vse na
               študentske napotnice študentov. Veliko je upokojencev in tako naprej. Veliko je tega.
               To je s priznanjem firme, saj tisti firmi, ki tak "študent", pod narekovaji, preko
               napotnice dejansko nekega študenta, ki ga ni tam na delu, je z dovoljenjem firme in
               se firma zavestno spušča v kršitev. Vendar se hkrati tudi dijak oziroma študent
               spušča v kršitev. In je proti temu elementu socialnega korektiva za študente, kar je
               nedopustno.</p>
               <p>Zato mislim, da če bi vlada želela tudi na drugačen kontrolni način urediti to
               vprašanje, da bi tudi lahko poslala v parlament ustrezne predloge, in da morebiti
               davčna politika le ni čisto prava za to.</p>
            </sp>
            <sp xml:id="SDZ3-Izredna-42-2004-04-08.sp203">

               <speaker>PREDSEDNIK BORUT PAHOR:</speaker>

               <p>Kolega Podobnik.</p>
            </sp>
            <sp xml:id="SDZ3-Izredna-42-2004-04-08.sp204">

               <speaker>JANEZ PODOBNIK:</speaker>

               <p>Hvala lepa. Zlorabe, o katerih je govoril kolega VIzjak, so nesprejemljive. Očitno
               jih vsi poznamo, toleriramo in živimo naprej z njimi. To je nekaj narobe. Ampak
               zlorabe niso sestavni del zakona o dohodnini.</p>
               <p>Kar se tiče sporazuma med vlado in študentsko organizacijo, tu so bili študentje
               morda premalo previdni. Če v dogovor napišeš, bistveno drugačne obravnave, je ključna
               besedica bistveno. Interpretiraš jo pa politično. Kaj je to bistvena sprememba? Jaz
               bi podobno stališče imel kot kolega Vizjak, da ima tudi vlada nekatere argumente
               tukaj glede same višine. Ampak glejte, če še enkrat pogledam tekst prvega odstavka,
               menim, da je bil vendarle napisanna hitro in da se predvsem v zadnjem stavku, da je v
               nasprotju že z bolonjsko deklaracijo. Govori, "za dodiplomski študij za dobo največ
               šest let od dneva vpisa in za podiplomski študij največ za štiri leta od dneva
               vpisa." V nasprotju z novim konceptom predpostavlja samo neprekinjen študij. Mi bomo
               v kratkem imeli v državnem zboru spremembo zakona, kjer bo jasno govora o tem, da je
               legitimno in legalno študij prekiniti, ko greš v tujino. In tukaj bi morali to izjemo
               narediti v amandmaju. In sprašujem predstavnike vlade, ali bi bilo za vas
               sprejemljivo, če napišemo tako, da za dobo največ šest let od dneva vpisa oziroma
               več, za tisti čas, ko si v tujini. To bi bilo korektno in v skladu z bolonjsko
               deklaracijo tudi. Če je to za vas sprejemljivo predsednik, bi jaz potem prosil za
               desetminutni odmor, da bi samo v tem kontekstu mi amandma dopolnili. Če je še
               poslovniško možno, da naš amandma dopolnimo. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp205">

               <speaker>PREDSEDNIK BORUT PAHOR:</speaker>

               <p>Dobro, ampak jaz ne bi tako zdaj odredil 10 minut odmora, da bi prekinili delo
               parlamenta, ampak bi šli naprej z odločanjem o amandmajih, pa se potem vrnili nazaj.
               Je to v redu? Kaj meni vlada tako o enem kot o drugem predlogu? Prosim.</p>
            </sp>
            <sp xml:id="SDZ3-Izredna-42-2004-04-08.sp206">

               <speaker>MILOJKA KOLAR:</speaker>

               <p>Hvala za besedo. Glejte, predlog teksta prvega odstavka 108. člena povzema sedaj
               veljavno zakonodajo na področju šolstva. In vi vsi dobro veste, verjetno še bolje od
               mene, da je nemogoče vnašati v zakon nekaj, kar se bo zgodilo, če se bo in ko se bo v
               spremenjeni šolski zakonodaji. V tem zakonu, ki bo začel veljati verjetno prej,kakor
               te spremembe, ki jih vi omenjate v šolski zakonodaji, ne moremo vnesti nekatere
               določbe, pa spreminjati nek že obstoječi sistem šolstva. Mi smo se konzultirali z
               ministrstvom za šolstvo, da je prišla taka dikcija noter, ker je po tisti zakonodaji
               dovoljeno, kdaj je možen najkasneje vpis. In to je 26 let. In od tega leta naprej smo
               mi vzeli za posamezno vrsto študija še povprečno študijsko dobo študija in dodali.
               To, kar je že gospod Jakič rekel, da v bistvu iz tega se da slediti, da je možno
               koristiti te študentske olajšave oziroma za izobraževanje do 32. leta študija.</p>
            </sp>
            <sp xml:id="SDZ3-Izredna-42-2004-04-08.sp207">

               <speaker>PREDSEDNIK BORUT PAHOR:</speaker>

               <p>Kolega Podobnik.</p>
            </sp>
            <sp xml:id="SDZ3-Izredna-42-2004-04-08.sp208">

               <speaker>JANEZ PODOBNIK:</speaker>

               <p>Ali pa nasprotno, kadar delaš nov zakon, je edino logično, da če ga znaš tako
               napisati, da v njega vgradiš nekatere rešitve, ki so že aktualne, ki bodo evropske,
               ki jih bo cela Evropa imela, jih tudi mi tukaj noter napišimo, če je to možno. Mi
               bomo, predsednik, predlagali majhno spremembo amandmaja in tako rešitev ponudili. Če
               jo boste zavrnili, pač ne bo sprejeta. Hvala.</p>
            </sp>
            <sp xml:id="SDZ3-Izredna-42-2004-04-08.sp209">

               <speaker>PREDSEDNIK BORUT PAHOR:</speaker>

               <p>Zdaj se sprašujem, ali lahko gremo naprej, ne da bi vedeli, kakšna bo natančna
               vsebina 108. člena, da se ne bi potem kaj zakompliciralo. Razumete, kaj hočem reči?
               Moramo prekiniti, da vi dopolnite amandma, ampak dajem odgovor samo zato, ker se to
               nanaša na amandma. Sicer odmora ne bi odredil. Vem, samo ne vemo, ali se potem kakšna
               stvar prekriva. Prosim, gospod minister. Jaz bi tudi rad šel na druge člene, če se
               da. Prosim, gospod minister.</p>
            </sp>
            <sp xml:id="SDZ3-Izredna-42-2004-04-08.sp210">

               <speaker>DR. DUŠAN MRAMOR:</speaker>

               <p>Gospod Podobnik, mogoče samo to. Te določbe veljajo tudi za študij v tujini. Če on
               tukaj dela in študira v tujini, to isto velja. Nič ne spreminja tega.</p>
            </sp>
            <sp xml:id="SDZ3-Izredna-42-2004-04-08.sp211">

               <speaker>PREDSEDNIK BORUT PAHOR:</speaker>

               <p>Kolega Podobnik.</p>
            </sp>
            <sp xml:id="SDZ3-Izredna-42-2004-04-08.sp212">

               <speaker>JANEZ PODOBNIK:</speaker>

               <p>Jaz sem bil še prejšnji teden na dolgih koalicijskih usklajevanjih, kjer smo se
               veliko o tem pogovarjali. Ena od bistvenih novosti bolonjskega koncepta je ta, da ti
               študij lahko prekineš. Ta vaša rešitev pa predpostavlja premočrtnost študija. In samo
               to razliko bi zapisali. Čisto majhna sprememba bo v našem dopolnjenem amandmaju.</p>
            </sp>
            <sp xml:id="SDZ3-Izredna-42-2004-04-08.sp213">

               <speaker>PREDSEDNIK BORUT PAHOR:</speaker>

               <p>Minister, je v redu? Je to pojasnilo relevantno? Prosim, dajmo razčistiti, da
               vidimo, ali je potreben odmor ali ne, ali pa glasujmo in gremo naprej. Prosim.</p>
            </sp>
            <sp xml:id="SDZ3-Izredna-42-2004-04-08.sp214">

               <speaker>DR. DUŠAN MRAMOR:</speaker>

               <p>Jaz menim, da sicer to ni potrebno. Taka sprememba ni potrebna in mislim, da je to
               bilo tudi že razloženo s strani gospoda Jakiča. Ker ravno te dileme, ali prekineš ali
               ne prekineš. Kaj nova bolonjska deklaracija prinaša? Od 18. do 23. leta končaš
               magisterij. Ali razumete? Tukaj se sedaj bistveno stvari spreminjajo in 26. leto, ko
               se vpišeš za naprej, normalno v ZDA končaš že doktorat s 26 leti.</p>
            </sp>
            <sp xml:id="SDZ3-Izredna-42-2004-04-08.sp215">

               <speaker>PREDSEDNIK BORUT PAHOR:</speaker>

               <p>Kolega Vnučec najprej.</p>
            </sp>
            <sp xml:id="SDZ3-Izredna-42-2004-04-08.sp216">

               <speaker>BOGOMIR VNUČEC:</speaker>

               <p>Jaz se pridružujem predlogu gospoda Podobnika da damo odmor, ker to je že smešno,
               gospod minister. Gospod Jakič se je skliceval na vas. Vi se pa sedaj sklicujete na
               gospoda Jakiča. Jaz sem ga prav razumel, da je on od vas dobil te podatke. Sedaj se
               pa vi v razpravi sklicujete, da ste od njega, da potrdite njemu. Mislim, da je
               najbolje da imamo odmor.</p>
            </sp>
            <sp xml:id="SDZ3-Izredna-42-2004-04-08.sp217">

               <speaker>PREDSEDNIK BORUT PAHOR:</speaker>

               <p>Kolega Podobnik, kaj je sedaj vaš sklep? Drugače bom dal amandma tak, kot je, na
               glasovanje.</p>
            </sp>
            <sp xml:id="SDZ3-Izredna-42-2004-04-08.sp218">

               <speaker>JANEZ PODOBNIK:</speaker>

               <p>Gospod predsednik, v skladu s poslovnikom prosim, da nam omogočite, da poslanska
               skupina svoj amandma spremeni in dopolni.</p>
            </sp>
            <sp xml:id="SDZ3-Izredna-42-2004-04-08.sp219">

               <speaker>PREDSEDNIK BORUT PAHOR:</speaker>

               <p>Dobro. Ker gre za predlog, ki se nanaša na amandma, ker imate kot predlagatelj tako
               pravico, odrejam 10 minut odmora. Samo hipec. Kaj pa vsi ostali naprej? Minister, ali
               se kaj spreminjajo amandmaji, če bi šli naprej, z drugimi amandmaji? Ali bi lahko
               potem državni zbornadaljeval z delom, če se nič ne spreminjajo? Dobro.</p>
               <p>Dobro. Bomo nadaljevali z delom. O 108. členu bomo pustili odprto razpravo. Šli bomo
               na 109. člen. Jaz toliko ne poznam vsebine, da se zanašam na to, kar pravite, gospod
               minister. Kolega Pucko, vi ste predsednik odbora za finance, ali lahko nadaljujemo s
               takim delom? Ja, prosim. Prav. Potem gremo na 109. člen.</p>
            </sp>
            <sp xml:id="SDZ3-Izredna-42-2004-04-08.sp220">

               <speaker>CIRIL PUCKO:</speaker>

               <p>Hvala lepa, gospod predsednik. Kolegice in kolegi! V treh poslanskih skupinah smo
               sledili polemikam o vsebini tega člena in višini olajšav za vzdrževane otroke. Zato
               tudi predlagamo amandma k temu členu, ki za prvega otroka omogoča olajšavo v višini
               13,8% in potem nadalje za vsakega naslednjega vzdrževanega otroka za nadaljnjih 5
               odstotnih točk višjo olajšavo. S tem v bistvu izboljšujemo položaj tistih davčnih
               zavezancev z večjim številom otrok in upamo, da bo to, kot je bilo v nekaterih
               razpravah velikokrat rečeno, tudi mogoče pripomoglo k višji rodnosti v Republiki
               Sloveniji. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp221">

               <speaker>PREDSEDNIK BORUT PAHOR:</speaker>

               <p>Kolega Vizjak, kolega Brenčič.</p>
            </sp>
            <sp xml:id="SDZ3-Izredna-42-2004-04-08.sp222">

               <speaker>MAG. ANDREJ VIZJAK:</speaker>

               <p>Hvala lepa. Ni drugega, kot da se nasmejim ob tem, kajti vesel sem, da smo končno
               tudi kolege v vladi in v poziciji le prepričali, da velja ohranjati nek progresivni,
               močan progresivni del olajšav za nadaljnje otroke. Kajti če se spomnim, je prav
               gospod Pucko bil tisti, ki je pred nekaj časa utemeljeval, da to nima zveze in da ne
               vpliva na rodnost, da pač nima smisla ohranjati progresivnosti. Vesel sem, da je
               končno tudi tu napredek.</p>
               <p>Osredotočil bi se pa na amandma, ki ga Slovenska demokratska stranka predlaga k 109.
               členu, in sicer, kjer želimo zmanjšati letno davčno osnovo za prvega vzdrževanega
               otroka. In sicer predlagamo, da se ta številka, ki je tule 474.900, spremeni v
               653.040. In sicer to argumentiramo s sledečim. Ni nam znano, kako je vlada - govori,
               da ima študijo, žal je nisem videl, pa bi jo rad - določila, da prav ta znesek
               474.900 dejansko predstavlja povračilo minimalnih življenjskih stroškov prvega
               vzdrževanega otroka oziroma eksistenčni minimum za otroka, kar nekako sledi iz
               odločbe ustavnega sodišča. Mi predlagamo neko boljšo oporo, kajti tudi ustavno
               sodišče ni povedalo, kako meriti minimalne življenjske stroške za otroka. Zato
               predlagamo, da se davčna osnova oziroma minimalni življenjski stroški za vzdrževanega
               otroka določijo na podlagi zneska, ki je že objavljen in ki že velja, to je zneska
               materialnih stroškov rejenca, kar predstavlja del rejnine - to ni cela rejnina, to je
               del rejnine, povezan z materialnimi stroški za rejenca - in kar v skladu z 51. členom
               zakona o izvajanju rejniške dejavnosti in posledično usklajenim zneskom materialnih
               stroškov za rejenca za leto 2004 znaša 54.420 tolarjev mesečno, kar pomeni predlagani
               znesek, to je 653.040 tolarjev letno. Zato predlagamo torej kot nek dejanski
               argument, ki izhaja iz že sprejetih rešitev, da bi slednji znesek predstavljal tudi
               osnovo oziroma znižanje letne davčne osnove za prvega vzdrževanega otroka. Mislim, da
               je vsaka druga cifra prej neka špekulacija oziroma nek kompromis med vplivom na
               državno blagajno in še možnim zneskom, ki posledično morebiti tudi rezultira v kaki
               študiji; ampak ta študija verjetno gre iz rezultata proti začetku, proti uvodu, kot
               pa da bi bila delana v obratni smeri. Ne nazadnje nam statistike socialnih služb,
               dostopne na internetu, kažejo, da tudi to niso minimalni življenjski stroški otroka,
               zlasti če upoštevamo ambicijo Slovenije, da bi postala na znanju temelječa družba, da
               bi otroka že od mladosti vzgajali v smislu izobraževanja, predvsem kvalitetnega
               izobraževanja, kar je povezano s celo kopico nabav takih in drugačnih izobraževalnih
               pripomočkov. In potem lahko ti minimalni stroški narastejo kar na višjo cifro.
               Mislim, da je to nek kompromis, zato tudi predlagamo spremembo te prve točke prvega
               odstavka, ki govori o zmanjšanju letne davčne stopnje za prvega vzdrževanega otroka.</p>
               <p>Seveda pa je predlog sedaj, se pravi, tudi ne nazadnje uskladitve, vidim, družinske
               pobude z vlado, botroval pravzaprav k identičnem predlogu, ki ga pa skupaj z Novo
               Slovenijo predlagamo kot formulo uvedbe te progresivne davčne stopnje za vse
               naslednje otroke. Hvala.</p>
            </sp>
            <sp xml:id="SDZ3-Izredna-42-2004-04-08.sp223">

               <speaker>PREDSEDNIK BORUT PAHOR:</speaker>

               <p>Kolega Brenčič, za njim kolega Bajuk.</p>
            </sp>
            <sp xml:id="SDZ3-Izredna-42-2004-04-08.sp224">

               <speaker>STANISLAV BRENČIČ:</speaker>

               <p>Hvala lepa za besedo, gospod predsednik. Ker vlada podpira amandmaje treh poslanskih
               skupin, želim ob tem amandmaju opozoriti na sprevrženost sprevrženosti politike, ki
               je lahko politika. In to, da povzame ta amandma kolega Pucko, ki je predlagal nekdaj
               spremembo zakona o dohodnini s povsem diametralnem izhodiščem, kot ga danes predlaga,
               ampak to v času, ko je predsedoval financam drug finančni minister, ne dr. Mramor.</p>
               <p>Ko se je koalicija lotila zakona o spremembi zakona o dohodnini ali novem zakonu o
               dohodnini, pod taktirko dr. Mramorja, smo mi kot koalicijski partner, zavedajoč se
               realnosti makroekonomskih izhodišč javnofinančnih potreb proračuna in javnofinančnih
               zmožnosti proračuna, glede na to, da je bilo izhodišče predlagateljev, da ni
               nikakršen nadmere ali progresivenega stopnjevanja glede na število otrok v
               dohodninski olajšavi, predlagali v smislu, tudi kot je gospod Pucko povedal,
               družinske politike, čeprav o tem bom jaz še nekaj spregovoril, naj bo vendar
               ohranjanje neke progresivne lestvice. Predlagali smo takrat 2%in pol, ampak iz
               nekoliko drugega izhodišča 13,8 povprečja republiške plače, medtem ko gre vladni
               predlog iz 14,1. Takrat je bilo seveda za ministrstvo za finance to nesprejemljivo in
               tudi za koalicijo nesprejemljivo, katere partnerji smo takrat še bili ali sploh bili
               partnerji, Slovenska ljudska stranka.</p>
               <p>Državna sekretarka gospa Kolerjeva je trdila, da je vsak nadaljnji otrok cenejši. Ja,
               res je, ampak to je bilo takrat pred dobrimi 50 leti, ko sem bil jaz otrok in nas je
               bilo 11 v družini. Res je to bilo tako. In danes po nekaj mesecih je gospa Kolarjeva
               popolnoma spremenila svojo ploščo.</p>
               <p>Minister za finance je ugotavljal, da bi glede na naše izhodišče, ki je bilo nekako
               pričakovano, da se bo v koaliciji vendarle akceptiralo, bi bil izpad ali dodatna
               obremenitev proračuna, če temu tako rečem, če bi bil naš predlog sprejet, 2
               milijardi, zato je bilo nesprejemljivo. Potem je seveda zaradi takšnih in drugačnih
               argumentov javnosti, takšne in drugačne civilne družbe, ki je v naslovu družine
               zagovarjala progresivno lestvico, odbor sprejel amandma, sicer ne Ljudske stranke,
               pač pa Združene liste socialnih demokratov in Liberalne demokracije, v vsebini, ki ga
               dopolnjen predlog zakona prinaša. Kaj je na to rekel ta isti minister za finance, ki
               danes ta predlog treh poslanskih skupin podpira? Moram prebrati, da ne bo kaj narobe
               razumljeno: "Spremembe, ki jih je odbor sprejel, pomenijo glede na predlog vlade,
               zmanjšanje dohodnine za približno 15 milijard tolarjev. To je za več kot 40%
               povečanje izpada prihodkov od dohodnine, ki jih je omogočila sprememba davka na
               dohodek pravnih oseb. Poleg tega nekatere spremembe odstopajo od načel pravične
               obdavčitve, zato vas poslance in poslanke prosim, da še enkrat v današnji razpravi
               prevetrite te spremembe, da podprete tiste amandmaje, ki bodo približali obseg
               zmanjšanja dohodnine tistemu, ki ga sprememba davka na dohodek pravnih oseb omogoča.
               Hvala lepa.</p>
               <p>Tokratna koalicija seveda deluje tako, kot je delovala vsa koalicija v obdobju
               premierja mag. Ropa: politično marketinško. To je edini profil nedržavotvornost. Zdaj
               je koalicija oziroma so tri stranke dobesedno povzele predlog Slovenske demokratske
               stranke, s tem, da se ga oblično drugače zapisale. Vsebina je povsem ista. In jaz se
               sprašujem, ali je to res državotvorno. Ko smomi, Slovenska ljudska stranka, še malo
               nazaj zagovarjali, glede na temeljno posnetje stanja v javnofinančnem pogledu
               tokratnega ministra neko zmožnost države, neko državotvornost, smo bili nerazumljeni
               v takrat tako dobri koaliciji in s pozicije odločenosti ministra za finance dr.
               Mramorja, da v javno finančnem pogledu napravi nekaj več pravil igre in reda.</p>
               <p>Jaz vas danes sprašujem: Ali je to državotvorno? Kaj, gospod minister za finance dr.
               Mramor, se je zgodilo z vami kot osebo, na katero smo, vsaj mi v Slovenski ljudski
               stranki, nekaj stavili? Ali niste več včerajšnji Mramor, iz včerajšnje koalicije, ki
               je bila nekaj dni nazaj? Ali je to sploh mogoče od enega profesorja pričakovati? Pa
               ne od profesorja, da ne bi mislili, dr. Mramor, da vas žalim, ampakmi smo vas pristop
               vzeli resno in smo tudi v dobro te države nekaj pričakovali? Da ne bo pomote,
               Slovenska ljudska stranka bo seveda ta amandma treh poslanskih skupin podprla.
               Sprašujem pa se, ali je to res neka politika, ki ji premier Rop pove, LDS igra za to
               državo odgovornost, on je do te države odgovoren in njegova politika je državotvorna.
               Slovenska ljudska stranka bo ta amandma podprla, čeprav se pa zavedamo, kaj ta
               amandma pomeni za državne finance in kje bo dr. Mramor našel ne 15 milijard, kot je
               bilo po izhodišču predloga dopolnjenega zakona iz odbora, ampak novih dodatnih
               najmanj 10 milijard. To se pravi skupaj 25 milijard. In veste, da bo stvar še bolj
               ironična. Jaz se kot kolikor tolikšen poznavalec družinske politike skozi odbor, ki
               ga vodim, zavedam, da ta visoka mera olajšav najbrž ni modra rešitev. Veliko bolj
               modro bi bilo iz proračuna z enkratnim letnim, subvencijo, kot je v smislu podpore
               visokim družinam vstopite z dodatnim zneskom. Za javne finance veliko bolj modro,
               veliko bolj modro inargumentirano. In poleg tega se vprašam, tisti, ki je prej
               povedal, gospod Pucko, da je to v okviru skrbi za povečanje natalitete ali rodnosti -
               kakšna sprevrženost! Še malo nazaj so taisti poslanci govorili, da s tem ne bomo nič
               povečali rodnosti, za to je mnogo drugih vzrokov, in res je tako. Tudi sam to trdim,
               da je državna politika tista, ki bo morala ugotoviti, kje so tisti pravi temelji,
               zakaj se mladi zakonci, mlade družine težko odločajo za več otrok. Trdno sem
               prepričan, da je vprašanje dohodninskih olajšav v tem kontekstu zelo malo vpliven
               element. Zato je današnje pristopanje skozi amandma treh poslanskih skupin zame
               popolno sprenevedanje in neodgovornost do javnih financ in neodgovornost do neke
               državotvorne politike. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp225">

               <speaker>PREDSEDNIK BORUT PAHOR:</speaker>

               <p>Veliko vas je prijavljenih, skoraj deset, pa bomo šli kar po vrsti. Kolega Bajuk.</p>
            </sp>
            <sp xml:id="SDZ3-Izredna-42-2004-04-08.sp226">

               <speaker>DR. ANDREJ BAJUK:</speaker>

               <p>Hvala, gospod predsedujoči. Za magnetogram in za javnost naj bo jasno, da je Nova
               Slovenija tudi vložila takšen amandma, skupaj s Slovensko demokratsko stranko, in
               tudi kar se tiče olajšav za prvega otroka, smo skupaj vložili.</p>
               <p>Sicer pa bi rad samo pojasnil, da sem vesel, pozdravljam dejstvo, da se je ustvaril
               političen konsenz okrog - ali pa, da se vsaj ustvarja, bomo še videli, kakšno bo
               glasovanje -, izgleda, da se ustvarja političen konsenz okrog tega vprašanja
               dodatkov, kar se tiče številčnih družin.</p>
               <p>Glede komentarjev kolega Brenčiča bi mu pa rad povedal naslednje. Seveda ne vem,
               kakšni argumenti so bili uporabljeni v sobanah velikih in manjših, velike koalicije,
               ker kot veste, Nova Slovenija ni del te koalicije, ni nikdar bila in si tudi ne želi
               iti v kakšno takšno koalicijo. Dejstvo pa je, da na odboru za finance in monetarno
               politiko je pa ministrstvo za finance in, če se ne motim, pravgospod minister, ko je
               na vprašanje gospoda Pucka, predsedujočega takrat seji odbora, odgovarjal, koliko pa
               to stane državne finance, takšni amandmaji, je gospod minister rekel, da pobuda, ki
               je prišla iz tako imenovane Družinske pobude, tega društva, najbi stala nekaj čez 800
               milijonov, če se ne motim, z amandmajem, ki ga je predlagala Liberalna demokracija,
               260, s tem, kar je predlagala Nova Slovenija, pa nekaj čez 5 milijard, med 4,5 in 5.</p>
               <p>Torej, podatkov je veliko. Končno se pa moramo zavedati ene same stvari. Trenutno
               debatiramo in sprejemamo zakon o dohodnini, ki naj bo podlaga za neko odgovorno
               fiskalno politiko, tudi do vprašanj, kot je naša demografska tragedija, slovenskega
               naroda. Torej, če bo to pripomoglo - kot veste, sem o tej stvari tudi žerazpravljal
               in tudi zastavil vprašanje gospodu predsedniku vlade -, dobro se zavedam, da vsaj v
               tistem obdobju, ko sem bil sam oče, nisem gledal na uro, pa ne šel gledat zakon, ko
               sva se odločila z ženo, da bova imela otroke. Prav gotovo pa to vpliva, v kolikor bo
               ustvarilo boljše vzdušje, to je samo en korak, in ne v konstruktivnem, pozitivnem
               smislu, korak je samo v tem, da ne bomo poslabšali situacije, tako kot je bilo
               predlagano, ampak da jo bomo obdržali, torej pozdravljam politični konsenz, ki
               nastaja. Upam, da bomo zmogli tudi to izglasovati. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp227">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Butolen, izvolite.</p>
            </sp>
            <sp xml:id="SDZ3-Izredna-42-2004-04-08.sp228">

               <speaker>ANTON BUTOLEN:</speaker>

               <p>Hvala lepa. Čisto na kratko. V prvi obravnavi sem sam predlagal, da se ponovno
               prouči pobuda, da se nekako vseeno progresivna lestvica za družine z več otroki
               uveljavi. Zato sem se tudi sedaj oglasil. Vesel sem, da je to tako. Menim pa, da ni
               nobena politična sprevrženost, če smo tudi mi sedaj predlagali, temveč je to posluh
               za argumente. In vesel sem, da sem v stranki, ki ima posluh za argumente. Mislim pa,
               da je politično sprevrženo, da se sedaj, ko se v bistvu v vsebini že strinjamo,
               prepiramo, kdo bo to predlagal. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp229">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Pozsonec, izvolite.</p>
            </sp>
            <sp xml:id="SDZ3-Izredna-42-2004-04-08.sp230">

               <speaker>MARIA POZSONEC:</speaker>

               <p>Hvala lepa. Seveda bom podprla ta amandma. Čudna se mi zdi ta diskusija s strani
               predsednika odbora, v katerem imenu je tudi sociala. Mislim, da družinam bo tudi
               vseeno, katera stranka je predlagala, samo da bo kaj dobrega.</p>
               <p>Kar pa se tiče, da so spremenili odnos do tega, mislim, da jih je srečala pamet.
           </p>
            </sp>
            <sp xml:id="SDZ3-Izredna-42-2004-04-08.sp231">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pucko, izvolite.</p>
            </sp>
            <sp xml:id="SDZ3-Izredna-42-2004-04-08.sp232">

               <speaker>CIRIL PUCKO:</speaker>

               <p>Hvala lepa. Gospodu Brenčiču bi samo povedal, pa ne nameravam polemizirati, ker sem
               uporabil zelo jasno dikcijo. Upam, da bo, in to je bila rdeča nit vseh argumentov. Za
               takšne olajšave je bila to, da je to tudi lahko eden izmed delov demografske
               politike, kako bi povišali rodnost v Republiki Sloveniji. In točno to sem povedal in
               nič drugega. In če je za vas to sprevrženost, potem pač je pojem sprevrženosti, gospa
               Potrata, lahko tudi različno razumljen. Mogoče si bova vsak po svoje pogledala, kaj
               ta pojem pomeni v Slovenskem pravopisu.</p>
            </sp>
            <sp xml:id="SDZ3-Izredna-42-2004-04-08.sp233">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Anderlič. Izvolite.</p>
            </sp>
            <sp xml:id="SDZ3-Izredna-42-2004-04-08.sp234">

               <speaker>ANTON ANDERLIČ:</speaker>

               <p>Očitno izgleda, da se bomo ujeli v nek krog nekih pojasnjevanj, kdo je mislil bolj
               iskreno, kdo je kaj več želel prispevati k temu, da se bolj pravično stvari
               porazdelijo v tej državi, kar se tiče spodbud in tudi bremen za to, da bi tako na eni
               strani lahko vse skupine prebivalcev uživale status, ki jim gre, kakor tudi, da bi
               prispevki v državni proračun bili sorazmerno enaki glede na sposobnosti, glede na
               zmožnosti. In to je pravzaprav težko delo. In jaz moram reči, da mi ni bilo lahko
               tudi takrat, ko smo se odločali, že drugič, o, recimo temu, spremenjenem pristopu,
               kajti prvi predlog je bil še drugačen od tistega, ki je v dopolnjenem predlogu
               zakona. Kajti, jasno je, da samo z olajšavami se ni mogoče na dostojen ali pa
               ustrezen način odzvati na boljši položaj. Kajti, jaz si domišljam, da poznam tiste
               podatke, ki so bili na voljo, da ne glede na to, kako velike so te olajšave, ali v
               procentih ali v denarju, je na koncu vendarle vprašanje, ali se te olajšave lahko in
               od česa sploh zgodijo. In, torej, mi zares želimo, da bi bil prispevek za, kakorkoli
               se že temu reče, boljšo demografsko politiko, boljšo, večjo rodnost in tako naprej
               tudi na tem področju. Mi imamo vrsto stvari urejenih v drugih zakonih, ampak na koncu
               se je potrebno odločiti za nek model, za nek pristop in ni bila to pogruntavščina
               ministra in njegov pomislek je bil velik. In jaz verjamem, da tudi ni srečen zaradi
               tega, ko je pač do tega amandmaja prišlo, ampak to je, lahko verjamete, in jaz sem
               vesel, če si vsak pripiše svoj del zaslug k temu, kar je naredil.</p>
               <p>Ne gre pa v pravo smer diskusija, če se reče, vi ste to naredili samo zaradi tega,
               ker ste hoteli nas zafrkniti, ker smo prej nekaj dobrega naredili, in zato da si
               boste dobili neke pike. Nikoli do sedaj, pa sem kar nekaj let v tej politiki, se ni
               obneslo. Ne to, da si pred volitvami šel iz koalicije, pa si rekel, da sedaj si
               spoznal, kako je bolje, kako bi bolje stvari urejal, kakor tudi se ni obneslo to, da
               je kdo rekel, sedaj bom pa neki skupini državljanov dal, ali, ne vem, cesto ali neke
               olajšave ali kakorkoli drugega. To se na volitvah pač ne plačuje in jaz nikoli do
               sedaj na ta način nisem nobenih stvari podpisoval in vlagal. In mislim, da je najbolj
               prav, da je načelna politika in da so o stvareh pač iščejo rešitve. Rešitve, ki so
               sprejemljive, tako kot sem na začetku rekel, za najširši krog prebivalstva. In to je
               tisto, kar je potrebno tudi z dohodnino narediti. Na eni strani zajeti vse tisto, kar
               je potrebno zajeti, in na drugi strani narediti olajšave za tiste, ki tega ne zmorejo
               ali pa bi radi skozi to tudi spodbujali kakšno zadevo.</p>
            </sp>
            <sp xml:id="SDZ3-Izredna-42-2004-04-08.sp235">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Na izvajanje gospoda Anderliča bi rad repliciral gospod Podobnik. Preden
               mu dam besedo, dovolite, da vas seznanim, po vrstnem redu ste prijavljeni k razpravi
               gospod minister, gospod Drobnič, gospod Brenčič, gospod Vučko in gospod Rokavec.
               ...<stage xml:id="SDZ3-Izredna-42-2004-04-08.stage43">/Glas v ozadju./</stage>... Repliko na koga? Butolena. ...<stage xml:id="SDZ3-Izredna-42-2004-04-08.stage44">/Glas v ozadju./</stage>... Gospod
               Brenčič, izvolite. Replika na gospoda Butolena, potem...</p>
            </sp>
            <sp xml:id="SDZ3-Izredna-42-2004-04-08.sp236">

               <speaker>STANISLAV BRENČIČ:</speaker>

               <p>Hvala lepa. Poglejte, kolega Butolen. Za vas so danes kar naenkrat postali
               argumenti, ki so bili prisotni vseskozi med sprejemanjem ali rojevanjem tega novega
               zakona za 5% progresivno lestvico. Takrat, ko smo v takratni koaliciji Slovenska
               ljudska stranka načelno, gospod Anderlič, zagovarjali 2,5%, in še to iz manjše
               osnove, ni bilo argumentov. In ni bilo argumentov o vprašanju demografske slike. Naša
               država danes pa, gospod Anderlič, iz načelne politike, vaše načelne politike, pa kar
               naenkrat je ta argument. Nekaj mesecev nazaj, ko je šlo za krepko manjši odstotek, pa
               teh vaših argumentov ni bilo. A je to načelna politika? Če smatrate to kot načelno
               politiko, bog vam pomagaj! In vam želim veliko uspeha tudi za naprej v slovenskem
               volilnem prostoru.</p>
               <p>Ampak vseeno, ker sem pri besedi, bi želel odgovor gospoda ministra, kako bo
               nadoknadil ta izpad, in seveda tudi od gospe Kolarjeve, ki je tako trdno zagovarjala,
               da ni argumentov za nikakršno nadmero na vsakega naslednjega otroka. Hvala.</p>
            </sp>
            <sp xml:id="SDZ3-Izredna-42-2004-04-08.sp237">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Takoj za tem, ko bomo izčrpali replike, bo dobil besedo gospod minister.
               Repliko na izvajanje gospoda Anderliča ima gospod Podobnik, potem pa repliko gospod
               Anderlič.</p>
            </sp>
            <sp xml:id="SDZ3-Izredna-42-2004-04-08.sp238">

               <speaker>JANEZ PODOBNIK:</speaker>

               <p>Hvala lepa, gospa podpredsednica. Spoštovane kolegice in kolegi! Nekaj mesecev pred
               volitvami Slovenska ljudska stranka ni izstopila iz koalicije, ampak je bila iz nje
               izključena. To bi rad povedal na tem mestu, brez vsakršne zagrenjenosti. Toda tako je
               bilo pač realno dejstvo - iz vladne koalicije smo bili izključeni. Kljub temu sem
               vesel današnje polemike, današnje razprave, današnje tekmovalnosti, kdo bo dal več.
               Čez nekaj let se sploh ne bo vedelo, da je Slovenska ljudska stranka bila izključena
               iz vlade, temveč bo posledica tega amandmaja, tega odličnega amandmaja za slovenske
               družine. Kolegi so bili direktni. Kolega Brenčič ima navado, da pove, tako kot misli
               in da to, kar pove, tudi drži. Jaz bom pa samo to povedal: vaš amandma je dober za
               slovenske družine in bo dobil mojo podporo. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp239">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In samo še ena replika, gospod Anderlič, na izvajanje gospoda Brenčiča.
               Prosim za mir! Besedo za repliko dajem gospodu Anderliču na izvajanje gospoda
               Brenčiča.</p>
            </sp>
            <sp xml:id="SDZ3-Izredna-42-2004-04-08.sp240">

               <speaker>ANTON ANDERLIČ:</speaker>

               <p>Mislim, da tole niso bile replike, ker nisem omenjal ne gospoda Brenčiča ne gospoda
               Podobnika, ampak sem mislil predvsem na Združeno listo, pred 10 leti ali 8 leti, pa
               eno drugo SLS, pred letom 2000. Da ne bi bila zdaj potrebna polemika na tej ravni.
               Govoril sem o tem, kako se obnese, ko govorimo o načelnosti in o tem, kaj bi kdo rad.
               Kar se men tiče, je načelno to, da želim neko vprašanje urediti tako, kot je v tem
               trenutku mogoče doreči nek konsenz, kar je zelo težko, ali vsaj kompromis, ki prinese
               1 glas več, kot je potrebno za zavrnitev. In načelno je, da ta država rabi nov zakon
               o dohodnini, ki ga tukaj delamo in poskušamo ujeti vse rešitve za vsa področja. Smo
               imeli boljše in slabše rešitve za športnike pa imamo boljše ali slabše rešitve za
               kulturnike pa imamo še kakšne druge stvari. Ampak načelno je, da poskušamo to urediti
               tako, da bo za vse skupine ta zakon sprejemljiv do te mere, da jih ne bo ali potopil
               ali pa da bodo lahko šli ven, da ne bodo plačevali tistega, kar morajo plačati, samo
               to je načelno. Vse ostalo, kje se bomo pa našli s kakšno rešitvijo, je pa to
               vprašanje.</p>
               <p>In rad bi še to rekel, jaz seveda pravim, da je mogoče ta zakon oziroma ta ureditev
               preveč naklonjena tistim, ki imajo res izredne prihodke in bodo s tem imeli še večje
               olajšave in mogoče to ne bi bilo potrebno, da jih imajo. Drugo pa je, kako ta sistem
               narediti, da zajameš vse te zadeve. In mi smo mislili, da je to najbolje, kar smo
               zmogli. Verjamem pa, da bo problem že v prihodnjem letu, kako sestaviti proračun
               oziroma proračun je pač narejen, kako ga bo potrebno spremeniti, zato da bodo stvari
               "štimale". Ampak to je pa delo, ki pride na vrsto za naslednji mandat.</p>
            </sp>
            <sp xml:id="SDZ3-Izredna-42-2004-04-08.sp241">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ3-Izredna-42-2004-04-08.sp242">

               <speaker>DR. DUŠAN MRAMOR:</speaker>

               <p>Hvala lepa za besedo. Se bom moral navaditi, zgleda, da sem v parlamentu in da ti
               kdo tudi kaj podtakne. Vi ste rekli, da mi podpiramo ta amandma številka dva, jaz
               nisem sploh še besede imel, gospod Brenčič. Torej zdaj povem, da mi ne nasprotujemo
               amandmaju številka dva, ki je enak kot amandma številka 4. Nasprotujemo pa dvema
               amandmajema, in sicer prvemu in tretjemu, in to vašemu, ki ga vi zagovarjate, ki je
               vreden dve milijardi tolarjev, kot sem rekel. Pri tem, ko me sprašujete, kako bo s
               proračunom, predlagate amandma, ki je težji.</p>
               <p>Hkrati prvi amandma SDS-a pomeni 16 milijard tolarjev izpada in seveda ga ne morem,
               tega pa res, moram njemu nasprotovati. To je prva stvar.</p>
               <p>Druga stvar, ki bi jo želel povedati, ta amandma številka dva pomeni 938 milijonov
               tolarjev izpada dohodnine. In skupaj s popravki, ki so bili že narejeni pri prejšnjih
               amandmajih, imamo trenutno stanje približno 9,6 milijarde nad tistim, kar je bil
               predlog vlade. Torej mi smo od 15 milijard s spremembami, ki so bile narejene, prišli
               na 9,6 milijarde tolarjev. In to je vse, kar bi želel povedati v zvezi s tem
               neposredno. Seveda, te razlike, ki bodo nastale pri dohodnini v letu 2005, bo
               potrebno urediti s spremembo proračuna za leto 2005 in za naslednja leta. V kolikor
               bodo te spremembe, ki jih amandmaji prinašajo, presegale obseg olajšav in seveda bodo
               pomenile nižjo dohodnino, pobrano leta 2005, kot je bilo načrtovano. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp243">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite.</p>
            </sp>
            <sp xml:id="SDZ3-Izredna-42-2004-04-08.sp244">

               <speaker>MAG. JANEZ DROBNIČ:</speaker>

               <p>Hvala lepa za besedo. Pravzaprav je vseeno, kakšni so razlogi vodili do tega premika,
               da je pač Liberalna demokracija s svojima dvema partnerjema ponudila rešitev, ki smo
               jo pravzaprav že v začetku ponujali. Ali je to razpad koalicijske oziroma izpad ene
               stranke ali pa je problem padanja priljubljenosti.</p>
               <p>Dejstvo je, da bo prišlo do progresivne lestvice, da tako kot, da ne bo poslabšanja
               stanja, ker to Sloveniji je potrebno tudi za demografsko politiko, vendar to ni
               zadosti. Tega nočem reči, da naj potem verjetno še kakšna stranka izpade, pa bomo
               imeli še kakšen zakon boljši. Recimo, če ena stranka gre ven, pa imamo pokojninski
               zakon v redu, pa imamo valorizacijo v redu, ki je problem, kot smo ga že omenili.</p>
               <p>V bistvu gre tudi za druga vprašanja, ki jih bomo morali rešiti. Slovenske družine
               so izgubile davek na, velike družine pri nakupu avtomobila, pa še marsikaj bi se
               našlo, verjetno pa tudi neka splošna naklonjenost v družbi in poudarjanje teh
               vrednot, to bo pripomoglo zagotovo k izboljšanju demografskega stanja. Če se bomo
               hoteli postaviti v tej Evropi, bomo morali vsaj zadržati svoje stanje, ne pa da ga
               poslabšujemo, tako kot je zdaj. Jaz sem vesel, da je premik nastal v vladajoči
               koaliciji, tej, ki je preostala zdaj, in premik pri ministru Mramorju. Tako, mi bomo
               in jaz sam bom ta drugi amandma podprl. Mi smo se za takšno rešitev odločali
               vseskozi; tudi takrat, ko je bil vložen Puckov zakon, ki ni temu sledil, smo povedali
               jasno. Zdaj pa ste se pa odločili drugače. Argumentov kakšnih posebnih niste navedli,
               ampak to v bistvu niti ni tako važno zdajle, saj ljudje vedo, kako posamezniki ali pa
               stranke ravnajo.</p>
            </sp>
            <sp xml:id="SDZ3-Izredna-42-2004-04-08.sp245">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vučko, izvolite.</p>
            </sp>
            <sp xml:id="SDZ3-Izredna-42-2004-04-08.sp246">

               <speaker>DUŠAN VUČKO:</speaker>

               <p>K besedi sem sicer javil že, ko je vodil razpravo predsednik, pa očitno me je
               spregledal. Moram reči, da me je razprava kolega Brenčiča spodbudila, da se javim.
               Tako se je vživel na hitro v vlogo pozicijskega poslanca in mislim, da je to vlogo
               vzel popolnoma resno. Človek bi rekel, da se je iz krotkega mucka čez noč prelevil v
               pravega leva. V svoji razpravi je najprej napadel kolega Pucka, ki sploh ne more biti
               po poslovniku predlagatelj amandmaja, ampak je predlagatelj amandmaja, če se ne
               motim, več strank. Potem je pa v svoji razpravi celotno zgodovino, jaz sem sicer
               skrbno poslušal, celotno zgodovino te zgodbe in obtoževal sedanjega ministra, bivšega
               ministra finančnega. Če to ni pravi nastop opozicije, jaz mu čestitam. Ampak, ko pa
               je rekel in govoril o sprevrženosti, se mi pa zdi nekorektno. Zdaj, če se na podlagi
               opozoril, spomnim se našteto "mailov", potem tudi na odboru je argumentiral
               predstavnik civilne družbe, tako je, Družinske pobude, in ko smo začeli se znotraj
               tega pogovarjati, kako bi neko rešitev naredili kompromisno, o kateri je govoril
               vodja poslanske skupine, se nam pa očita sprevrženost, nedržavotvornost. Dajte no,
               Brenčič, mislim, da vam je kolega Anderlič dobro povedal. Kolega Pucko vam je pa tudi
               povedal, kar se tiče tistega svojega glede na demografsko politiko. Upam, da bo to
               tudi pripomoglo, pustimo času čas. Ampak iz vaše razprave sem pa imel občutek, da ste
               tako užaljeni, ker ni zdaj. In tukaj je bil kolega Bajuk zelo korekten, rešitev je
               dobra, jo bom podprli in zdravo. Zdaj se zmenimo, ali moramo amandma umakniti zato,
               da ne bomo nedržavotvorni pa zato, da ne bomo sprevrženi. Ne, jaz mislim, da je
               rešitev dobra in je nastala na podlagi diskusije, opozoril civilne družbe in tako
               naprej. Zato jaz nimam nobenih problemov s tem amandmajem. Na koncu bi pa lahko iz
               tega naredili en sklep. Če predlaga SLS, je državotvorno, če predlaga kdodrug, je
               nedržavotvorno. Jaz se opravičujem, kolega Brenčič, prej kot opozicijskega poslanca
               vas še nisem imel priložnost spoznati, zdaj vas spoznavam.</p>
            </sp>
            <sp xml:id="SDZ3-Izredna-42-2004-04-08.sp247">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Rokavca, potem so Vnučec, Brenčič, Vizjak. Gospod
               Rokavec, izvolite.</p>
            </sp>
            <sp xml:id="SDZ3-Izredna-42-2004-04-08.sp248">

               <speaker>FRANCI ROKAVEC:</speaker>

               <p>Hvala za besedo. Jaz mislim, da razprava in sprejemanje amandmajev pri dohodnini kaže
               kvaliteten napredek v slovenski politiki in tudi v tej dvorani. Začela se je prava
               tekmovalnost idej, tistih idej, kjer je potrebno dejansko reševati konkretna
               vprašanja, ki dejansko zadevajo določen del naših državljanov in državljank. Tipičen
               primer je seveda, ker prizadeva predvsem skoraj vso večino naših državljank in
               državljanov, področje družine. In zelo sem vesel, da ste kolegi iz zdajšnje nove
               koalicije vložili ta amandma, jaz ga bom z veseljem podprl, z veseljem podprl. Kaže
               tudi na nekaj, da tisto, kar je bilo recimo kdaj očitano tudi Ljudski stranki, ko je
               dala tudi kakšno novo stališče glede na prejšnje, da je zdaj prišlo tudi do spoznanja
               v novi koaliciji. Jaz se veselim dejansko tega novega položaja in sem prepričan, da
               bo pripomogel k dobrim rešitvam. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp249">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vnučec, izvolite.</p>
            </sp>
            <sp xml:id="SDZ3-Izredna-42-2004-04-08.sp250">

               <speaker>BOGOMIR VNUČEC:</speaker>

               <p>Hvala za besedo. Mi bomo podprli vse štiri amandmaje, potem pa kakor bo, kateri bo
               sprejet, pač bo. Bi pa rad to rekel, da me motijo pa besede ministra, ko gre za zelo
               pomemben amandma. In nič nam ne pomaga ne vstop v Nato ne v Evropsko skupnost, ne vsi
               zakoni, ki smo jih sprejeli, če ne rešimo temeljnega problema, se pravi, da prekinemo
               to negativno demografsko politiko. In tukaj, bom rekel, tako kot so bile besede pri
               enih drugih zakonih, da ni cene. Pa mi zagovarjamo, da ni cene pri tej zadevi in
               zatotukaj ne sme biti teža, koliko milijard kateri amandma stane. Hočem reči, da je
               to zelo majhen strošek napram vsem ostalim, če ne rešimo tega problema. Ne bom naprej
               debatiral, ker bi me lahko kdo kaj obtožil. Hvala.</p>
            </sp>
            <sp xml:id="SDZ3-Izredna-42-2004-04-08.sp251">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Brenčiča. Izvolite.</p>
            </sp>
            <sp xml:id="SDZ3-Izredna-42-2004-04-08.sp252">

               <speaker>STANISLAV BRENČIČ:</speaker>

               <p>Hvala lepa. Resnično želim reči to, da nisem niti slučajno hotel ne ministru ne v
               tem primeru vladi, ki jo predstavlja s sodelavci, nekaj podvreči ali nekaj
               podtakniti. Razumel sem ob vseh dosedanjih odločanjih in razpravah o amandmajih iz
               napovedi predstavnika vlade, da vlada podpira amandmaje treh poslanskih skupin.
               Lahko, da sem jaz to razumel "vse amandmaje", zato se tako ministru, kljub temu, da
               ni prisoten, opravičujem, če sem jaz napak razumel, pa sem vas zato morda slabo
               vključil v razpravo.</p>
               <p>Želim pa reči še tole. Če, gospod Vučko, vzamete magnetogram kolega Pucka, boste
               dobro videli, da je amandma obrazložil v imenu, ne svojem, ampak on je amandma
               zastopal. Na koga naj se pa jaz potem obrnem, kot na tistega? In gospod Vučko, včasih
               smo, poenostavljeno, uporabili pregovor, nek rek, ki je veljal: Če mačku na rep
               stopiš, zamijavka.</p>
            </sp>
            <sp xml:id="SDZ3-Izredna-42-2004-04-08.sp253">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še zadnji prijavljeni k razpravi, gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp254">

               <speaker>MAG. ANDREJ VIZJAK:</speaker>

               <p>Meni je žal, ampak jaz bi bil zelo vesel, če bi bil spoštovani minister tu, kajti,
               prvič bi rad povedal, da ko je govoril o amandmaju, ki dviga to letno davčno olajšavo
               za prvega otroka, in govoril predvsem o finančnih posledicah, ni govoril o vsebini in
               v povezavi z odločbo ustavnega sodišča. Kajti, odločba ustavnega sodišča je zelo
               jasno spregovorila o tej stvari, in sicer je ta, da mora ta davčna olajšava biti
               identična oziroma da mora slediti minimalnim življenjskimstroškom, povezanim z
               otrokom. Seveda, tukaj moramo govoriti o argumentih okoli neke številke, ne pa o tem,
               kaj ta številka pomeni za finance države. In jaz mislim, da bi bilo potrebno s tega
               stališča potem tudi ne nazadnje argumentirati, zakaj znesek, kiga predlagamo, ki ima
               takšne finančne posledice, kakršne ima, ni sprejemljiv, to se pravi z vsebinskega
               vidika, ne toliko iz finančnih posledic.</p>
               <p>Drugo pa, glede te progresivne lestvice za druge otroke, to se pravi za drugega,
               tretjega in tako naprej. Če sem prav ministra razumel, je v bistvu nekako bilo moč
               razumeti, da nasprotuje amandmaju, ki dviguje progresivnost. Jaz imam tu dopis
               Družinske pobude, v katerem piše, da je dosežen sporazum z ministrstvom za finance.
               In me zanima, ali je to res, to se pravi, ali bo podprl in ali vlada podpira, da se
               za drugega otroka davčna olajšava odmeri v višini 41.300 in potem za vsakega
               naslednjega 172.000.</p>
               <p>Ne vem, koliko, in sprašujem ministra, ali ta amandma kaj odstopa od tistega, kar
               smo ne nazadnje predlagali v četrtem amandmaju k 109. členu dveh poslanskih skupin.
               Med ostalimi amandmaji k 109. členu - saj pravim, ne vidim drugega amandmaja iz
               pregleda, ne vem, če je še kateri prišel v tem času, in vas sprašujem, ali torej
               podpirate amandma koalicije Slovenija k tem členom. Hvala.</p>
            </sp>
            <sp xml:id="SDZ3-Izredna-42-2004-04-08.sp255">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ3-Izredna-42-2004-04-08.sp256">

               <speaker>DR. DRUŠAN MRAMOR:</speaker>

               <p>Hvala lepa za besedo. Gospodu Vizjaku se opravičujem! Res ste to vprašali in sem vam
               pozabil odgovoriti na to vprašanje, kako smo določili to mejo za prvega otroka v
               skladu s tem, kar je ustavno sodišče odredilo.</p>
               <p>Zakon o socialnem varstvu določa višino minimalnega dohodka in v skladu z raziskavo,
               ki sta jo naredila Nada Stropnik in Tine Stanovnik z inštituta za ekonomska
               raziskovanja, in sodeloval je še tuji profesor Bernard Schultey<stage xml:id="SDZ3-Izredna-42-2004-04-08.stage45">(?)</stage>, so določili, da
               je višina olajšave za otroke določena v višini minimalnih življenjskih stroškov za
               otroka, starega nad 15 let, ki znaša 80% minimalnega dohodka za odraslo osebo. In
               zdaj to, koliko je minimalni dohodek za odraslo osebo, imamo pa določeno v zakonu o
               socialnem varstvu, kot sem rekel. Tako so potem po podatkih za leto 2002 minimalni
               stroški za otroka znašali 32.479 tolarjev mesečno oziroma če to pomnožimo z 12, imamo
               389.750 tolarjev letno. Inpotem smo preračunali, kolikšen je to delež od povprečne
               plače zaposlenih v Sloveniji v letu 2002, in to je znašalo 13,8% povprečne plače.
               Potem pa smo predvideli, koliko bo povprečna plača v letu 2005, z določenimi indeksi,
               in smo potem vzeli 13,8% od povprečne plače v letu 2005. Tako je bila določena ta
               osnova, da odgovorim na ta del vprašanja.</p>
               <p>Še enkrat ponavljam, ne nasprotujemo, nisem rekel, da nasprotujemo, ampak sem rekel,
               da ne nasprotujemo temu predlogu amandmaja, ki je dan pod številko 2. Prej sem tudi
               že povedal, pa se opravičujem, bom še enkrat ponovil, da četrti amandma ne odstopa in
               je vsebinsko enak drugemu amandmaju. Se pa opravičujem, ko sem govoril o amandmaju
               SDS in NSi, ki je pa prvi amandma - ta prvi amandma pa ima 16 milijard
               tolarjevposledic. Medtem ko četrti je pa enako kot drugi, in za to se opravičujem.
               Hvala lepa.</p>
            </sp>
            <sp xml:id="SDZ3-Izredna-42-2004-04-08.sp257">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej gospod Bajuk, potem gospod Vizjak in še gospod Brenčič.</p>
            </sp>
            <sp xml:id="SDZ3-Izredna-42-2004-04-08.sp258">

               <speaker>DR. ANDREJ BAJUK:</speaker>

               <p>Hvala lepa. Gotovo se bodo vsi kolegi spomnili, da sem pred nekaj meseci to vprašanje
               zastavil gospodu predsedniku vlade, ki je bilo povezano ravno z našo demografsko
               politiko ali stališčem vlade do vsega tega. V svojem odgovoru je, kot vedno, načel in
               osebno diskvalificiral, češ, saj vinič ne veste, se je pa skliceval ravno na to isto
               študijo, ki jo sedaj omenja gospod minister. To je študija, ki sta jo napravila dr.
               Jože Stanovnik in dr. Nada Stropnik. V tej analizi - priznam, da celotne analize
               nisem prebral, vem pa in sem prebral intervju, ki ga je imela ravno dr. Nada Stropnik
               v enemu od člankov v Delu, kjer je pojasnjevala, da ravno te analize dejansko ne
               upoštevajo celotnih izdatkov, ki jih imajo starši, ampak samo nekatere, ne pa
               dolgoročnih. Torej, sama avtorica te študije, na katero se sklicujete, je priznala,
               da dejansko v tej analizi niso vključeni vsi izdatki, predvsem pa ne dolgoročni
               izdatki.</p>
               <p>Torej, gospod minister, jaz bi rad pojasnilo, ali je potem, ko smo o tej stvari
               debatirali v tem državnem zboru, in tudi napovedali gospodu predsedniku vlade, da
               bomo imeli debato o tej zadevi in da ta debata bo tudi pokazala, ali pa pojasnila ali
               bolj izjasnila stališča enih in drugih, ali se bi, s tem da ste ponovno omenili to
               analizo doktorja Jožefa Stanovnika in doktorice Nada Stropnik, ali ste potem to
               popravili in ali ste v svojih obračunih vključili tudi dolgoročne stroške, ki jih
               imajo starši z otroki? To je zelo pomembno. Ker ravno ta amandma, ki smo ga vložili
               skupno z SDS-om, je odgovor na to vprašanje. Ker to nas skrbi, in neod včeraj, marveč
               že dalj časa, ker nam ni jasno, če resnično izvajate to, kar je bila odločba
               ustavnega sodišča glede tega. Hvala lepa.</p>
               <p>Sicer pa naš predlog, ta predlog in ta amandma pa ni na podlagi te analize, ampak,
               kot je omenil kolega Vizjak, je na podlagi stroškov, ki jih zakon danes že priznava,
               kar se tiče rejniškega vprašanja. Hvala.</p>
            </sp>
            <sp xml:id="SDZ3-Izredna-42-2004-04-08.sp259">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, preden vam dam besedo, še gospod Vizjak in Brenčič sta
               prijavljena, pa potem mogoče vi. Gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp260">

               <speaker>MAG. ANDREJ VIZJAK:</speaker>

               <p>Hvala lepa. Res je, mislim, meni je žal da se ponavljam, ampak kakorkoli. Res mi ni
               jasno, kako študijo, ki nam ni žal dostopna - jaz ne vem, kako bi jo tudi dobili
               poslanci, pa bi bilo morebiti lažje, ker bi jo prebrali, pa verjetno bi prebrali tudi
               take zaključke, ki jih je omenil gospod Bajuk, da morebiti tole niso vsi minimalni
               življenjski stroški. Kako se lahko v zakonodaji znajdejo tako različne cifre? Vi
               govorite torej, da revalorizirano nazaj, na leto 2004, ker ta cifra je verjetno že
               tempirana na uveljavitev zakona, gledano nazaj, bi znašal torej ta minimalni strošek
               za prvega otroka okoli 35 tisoč tolarjev, če prav razumem. Če preračunamo to s
               faktorjem inflacije in krat 12 mesecev, dobimo približno tale znesek, ki je v
               predlogu. Hkrati pa je zakon, ki govori o minimalnih stroških za rejenca, materialnih
               minimalnih, ne govorim o drugih, pa govori, da je to 54 tisoč tolarjev na leto. To je
               v zakonu. In o tem je objavljen sklep. To se pravi, za rejenca so očitno minimalni
               materialni stroški višji kot pa za prvega vzdrževanega otroka. Kje je tu logika,
               spoštovani minister? Ne vem. Ne vem. To je eno.</p>
               <p>Drugo. Ne vem. Sam sem oče treh otrok, ne znam si predstavljati, da bi lahko imel
               samo toliko stroškov z enim vzdrževanim otrokom. Vem, da je s tremi teh stroškov
               bistveno več. In če izhajamo iz te cifre, morebiti je to res za normative, ki so
               veljali, in standarde, pred 50-imi leti, ko je bilo važno, da otrok ni bil, bi rekel,
               res preveč shujšan, da ni nag pa da ni bos. Pa da ni, recimo, ravno preveč zamazan.
               Potem bi verjetno še to ostalo nekako, vsebinsko. Danes, ko pa moramo verjetno kaj
               postoriti za otroka tudi v smislu napredovanja njegovega intelekta, izobraževanja in
               tudi drugih nujnih stvari, če mu želimo dobro prihodnost, pa je seveda to težko
               argumentirati.</p>
            </sp>
            <sp xml:id="SDZ3-Izredna-42-2004-04-08.sp261">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Brenčič, izvolite.</p>
            </sp>
            <sp xml:id="SDZ3-Izredna-42-2004-04-08.sp262">

               <speaker>STANISLAV BRENČIČ:</speaker>

               <p>Hvala lepa. Samo to, če sem vas gospod minister prav razumel, potem vlada drugega
               amandmaja k 109. členu oziroma temu amandmaju ne nasprotuje. Potem vzamem nazaj
               opravičilo in vam povem, da vam v svojem nastopu nisem nič podtaknil. In vse, kar sem
               povedal, drži. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp263">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ3-Izredna-42-2004-04-08.sp264">

               <speaker>DR. DUŠAN MRAMOR:</speaker>

               <p>Hvala. V zvezi z vprašanjem pač tega članka, ki je bil objavljen, in v zvezi z izjavo
               doktorice Nade Stropnik bi vam pač samo prebral, kaj piše v tej ustavni odločbi.
               Piše, "v kolikor ne izvzame v celoti od obdavčenja tistih zneskov", to se pravi, to
               se nanaša pač, da ne bi bilo to v redu, "ki jih roditelj mora nameniti preživljanju
               svojega otroka, da bi bil le-temu zagotovljen življenjski minimum". To je prva stvar,
               ki je zapisana. Se pravi, gre za življenjski minimum.</p>
               <p>Druga, ki je zelo pomemben del, "v zvezi s samo možnostjo oblikovanja izjeme iz
               obdavčitve, pa je ustavno sodišče bilo mnenja, da ni mogoče izvzeti za obdavčitev
               vseh izdatkov, ki jih je imel katerikoli od roditeljev z otrokom, saj bi to bilo v
               veliki meri neupravičeno, ne bi se dalo nadzorovati in bi vodilo v izmikanje k
               prispevanju za skupne potrebe". To je drugi del, ki ga je navedlo.</p>
               <p>In tretji del, ki se nanaša na rejence, pravi pa takole: "Ker pa je reja bistveno
               drugačen inštitut od roditeljstva oziroma družine, tudi ne more držati stališče in
               predlog pobudnice, da bi morali pri reševanju obravnavanega vprašanja obe kategoriji
               povsem izenačiti." Tako piše v odločbi ustavnega sodišča.</p>
            </sp>
            <sp xml:id="SDZ3-Izredna-42-2004-04-08.sp265">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp266">

               <speaker>MAG. ANDREJ VIZJAK:</speaker>

               <p>To jaz vem, zelo dobro in tudi mi ne primerjamo rejnine s tem, mi primerjamo
               materialne stroške kot del rejnine. Ker kajti v rejnini je poleg materialnih stroškov
               tudi povračilo za rejnika, ki ima rejenca. Mi govorimo izključno o materialnih
               stroških. In materialni stroški za otroka v reji, ne vidimo logike, da so drugačni od
               materialnih stroškov za otroka, ki je pri svojih starših. Govorimo o materialnih
               stroških, ne o rejnini, spoštovani minister, to je velika razlika. In rejnina je še
               za 25.000 tolarjev višja kot so materialni stroški za rejenca, to se pravi okoli
               70.000 tolarjev skupaj oziroma 54.000 plus 25.000, nekaj takšnega. To se pravi, ne
               primerjamo tega, mi primerjamo materialne stroške povezane z otrokom v rejništvu. In
               tu mi niste obrazložili, čemu je razlika.</p>
            </sp>
            <sp xml:id="SDZ3-Izredna-42-2004-04-08.sp267">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite.</p>
            </sp>
            <sp xml:id="SDZ3-Izredna-42-2004-04-08.sp268">

               <speaker>DR. ANDREJ BAJUK:</speaker>

               <p>Hvala lepa. Se oproščam, gospod minister, na vsak način pa bi le rad, če lahko
               obrazložite, morda ste, pa nisem bil pozoren, če nisem bil pozoren se oproščam. Ali
               je študija doktorja Stanovnika in gospe dr. Stropnik resnično podlaga za vaše
               stališče ali ne. Prosim za odgovor. Hvala.</p>
            </sp>
            <sp xml:id="SDZ3-Izredna-42-2004-04-08.sp269">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ3-Izredna-42-2004-04-08.sp270">

               <speaker>DR. DUŠAN MRAMOR:</speaker>

               <p>Da, je.</p>
            </sp>
            <sp xml:id="SDZ3-Izredna-42-2004-04-08.sp271">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite.</p>
            </sp>
            <sp xml:id="SDZ3-Izredna-42-2004-04-08.sp272">

               <speaker>DR. ANDREJ BAJUK:</speaker>

               <p>Hvala lepa. Hvala, gospod minister. Potem pa na podlagi izjav, ki jih je dala dr.
               Stropnik, moramo oceniti, ne moremo drugega kot oceniti, da je dejansko potem vaše
               izhodišče prenizko. Ker v tej analizi, ki sta jo onadva naredila, niso vključeni
               dolgoročni stroški starševstva. Torej, potem je odgovor jasen, sem vas dobro razumel.
               Predlog, ki ga zagovarjate, ni v skladu z odločbo ustavnega sodišča, da mora ta
               dodatek kriti te stroške. Hvala.</p>
            </sp>
            <sp xml:id="SDZ3-Izredna-42-2004-04-08.sp273">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da lahko zaključim razpravo. Lahko? Razpravo torej zaključujem in
               prehajamo na odločanje. Prosim za pozornost.</p>
               <p>Najprej bomo glasovali o amandmaju pod številko 1, to je poslanskih skupin SDS in
               Nove Slovenije. Glasujemo. Prvo glasovanje ni bilo uspešno. Mislim, da nas je v
               dvorani zadosti.</p>
               <p>Drugič bomo glasovali o amandmaju pod zaporedno številko 1 k 109. členu. Glasujemo.
               Navzočih nas je 64, za je glasovalo 20, proti 42.</p>
               <p><stage xml:id="SDZ3-Izredna-42-2004-04-08.stage46">(Za je glasovalo 20.)</stage> <stage xml:id="SDZ3-Izredna-42-2004-04-08.stage47">(Proti 42.)</stage></p>
               <p>Ugotavljam, da amandma ni bil sprejet.</p>
               <p>Prehajamo na odločanje o amandmaju pod zaporedno številko 2. Obrazložitev glasu,
               gospod Anderlič, izvolite.</p>
            </sp>
            <sp xml:id="SDZ3-Izredna-42-2004-04-08.sp274">

               <speaker>ANTON ANDERLIČ:</speaker>

               <p>Glasoval bom za ta amandma, in to zaradi tega, ker verjamem, da je ta amandma odgovor
               na vse tiste očitke in pomisleke, da koalicija ne deluje državotvorno, ne deluje
               konsistentno, da želi prilagajati svojo politiko dnevnim potrebam. Računam tudi, da
               bo to odgovor vsem tistim, ki so dnevno pisali pisma, ki so dnevno pričakovali
               ugodnejšo rešitev na področju, ki ga ureja ta člen, torej ko gre za olajšave pri
               vzdrževanih otrocih. Glasoval bom za ta amandma kljub temu, da je tudi gospod Rokavec
               napovedal, da bo podprl koalicijo, kar mu v treh letih ni prav velikokrat uspelo. In
               zdaj seveda bi se lahko vprašal, ali je kaj narobe s tem amandmajem. Ne bom se
               vprašal, glasoval bom za in gospod Rokavec, bolje pozno kot nikoli.</p>
            </sp>
            <sp xml:id="SDZ3-Izredna-42-2004-04-08.sp275">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp276">

               <speaker>MAG. ANDREJ VIZJAK:</speaker>

               <p>Jaz sem vesel, da je potem, ko je, seveda, bilo s strani LDS-a odklonilno stališče
               do tega predloga, prišlo končno do spoznanja, da je to prav in seveda bom tudi ta
               amandma, ne glede na to, da prihaja iz njihovih vrst, podprl, ker je identičen našemu
               amandmaju. Me pa spominja to na ravnanje, ko najprej dobiš klofuto, potem pa ti nekdo
               da roko, ker mu je žal. To se pravi, najprej kategorično odbiješ eno strukturo ljudi,
               potem jim pa daš bonbonček na koncu in rečeš, da si načelen. To je zelo zanimivo
               ravnanje. In mi tega v Slovenski demokratski stranki ne počnemo. Vesel sem pa, da je
               vsaj bonbonček na koncu, da ni samo klofuta.</p>
            </sp>
            <sp xml:id="SDZ3-Izredna-42-2004-04-08.sp277">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Brenčič, izvolite.</p>
            </sp>
            <sp xml:id="SDZ3-Izredna-42-2004-04-08.sp278">

               <speaker>STANISLAV BRENČIČ:</speaker>

               <p>Hvala lepa. Ni dvoma, kaj bom storil jaz, glede na to, da vemo, kako je Slovenska
               ljudska stranka vseskozi delovala v prid progresivnim olajšavam za otroke, tudi
               takrat, ko je bila dnevna potreba enaka, kot je sedaj. In bi bilo zelo čudno, da bi
               mi kot Ljudska stranka spremenili svojo avtonomno držo, načelno držo skozi celoten
               obseg sprejemanja in rojevanja tega zakona. In mislim, da bodo tako ravnali tudi moji
               kolegi poslanci Slovenske ljudske stranke. Hvala.</p>
            </sp>
            <sp xml:id="SDZ3-Izredna-42-2004-04-08.sp279">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Podobnik. Izvolite.</p>
            </sp>
            <sp xml:id="SDZ3-Izredna-42-2004-04-08.sp280">

               <speaker>JANEZ PODOBNIK:</speaker>

               <p>Hvala lepa. Podprl bom predlagani amandma. Najprej zato, ker bom s to podporo dal
               tudi priznanje kar nekaterim kolegom v okviru naše poslanske skupine, še posebej
               strokovnjakom, ki so zadnjega pol leta delali na tem, da bi sprememba zakona o
               dohodnini prispevala k družinski politiki v Sloveniji. To je prvi argument.</p>
               <p>Drugi argument je pa, da je ta amandma klasični amandma, ki se rodi v političnih
               razmerah, v politiki, v parlamentu, ker je dober za slovensko družino in kot sem že
               povedal, ker bo na podlagi tega amandmaja v naslednjih letih brez dvoma, bodo imele
               družine, tiste, ki imajo več otrok in tudi tiste, ki imajo tako visoke dohodke,
               seveda, da bodo lahko na podlagi tega amandmaja za svoje otroke imeli boljše pogoje.
               To bo po mojem mnenju pozitivna spodbuda in bo, kot slovenska politika vsa dobila
               plus, ki bo danes ta amandma sprejela. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp281">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Rokavec. Izvolite.</p>
            </sp>
            <sp xml:id="SDZ3-Izredna-42-2004-04-08.sp282">

               <speaker>FRANCI ROKAVEC:</speaker>

               <p>Hvala za to možnost, da lahko obrazložim glas. Z veseljem bom podprl ta amandma.
               Podpiral sem tudi v preteklosti in bom tudi v prihodnje podprl vse amandmaje in
               predloge, ki bodo prišli iz naših opozicijskih vrst ali pa iz vaših pozicijskih vrst,
               vse tiste amandmaje, ki bodo dobri za državo. In z veseljem bom pritiskal za.</p>
            </sp>
            <sp xml:id="SDZ3-Izredna-42-2004-04-08.sp283">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Bajuk.</p>
            </sp>
            <sp xml:id="SDZ3-Izredna-42-2004-04-08.sp284">

               <speaker>DR. ANDREJ BAJUK:</speaker>

               <p>Hvala lepa. V imenu poslanske skupine, mi bomo ta amandma podprli. Dejansko je
               sličen, če ne dobesedno enak v svoji osnovi, kar je predlagala tudi Nova Slovenija.
               Prepričan pa sem, da če komu gre to, kakšna zahvala, bi rekel, ali pa dejstvo, da se
               je okoli tega le ustvaril nek politični konsenz, je pa vztrajnost Družinske pobude.
               Mislim, da je to pozitiven korak naše civilne družbe in tega sem pa še najbolj vesel.
               Hvala lepa.</p>
            </sp>
            <sp xml:id="SDZ3-Izredna-42-2004-04-08.sp285">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Kebrič. izvolite.</p>
            </sp>
            <sp xml:id="SDZ3-Izredna-42-2004-04-08.sp286">

               <speaker>IVAN KEBRIČ:</speaker>

               <p>Hvala za besedo. Spoštovani navzoči! V poslanski skupini bomo podprli ta amandma, ne
               iz političnih ali takšnih ali drugačnih razlogov, predvsem iz tega, ker menimo, da
               smo prisluhnili dejanskemu življenju, katerega najbolj občutimo. Na drugi strani smo
               pa sovlagatelji tega in je popolnoma logično, da smo se potrudili za takšno rešitev,
               za katero iz izjav poslanskih skupin vidimo, da je sprejemljiva za vse in smo
               hvaležni, da bo ta amandma sprejet.</p>
            </sp>
            <sp xml:id="SDZ3-Izredna-42-2004-04-08.sp287">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Pukšič. Izvolite.</p>
            </sp>
            <sp xml:id="SDZ3-Izredna-42-2004-04-08.sp288">

               <speaker>FRANC PUKŠIČ:</speaker>

               <p>Hvala lepa, predsedujoča. Gospod minister s sodelavkami, kolegice in kolegi! Ob
               splošni razpravi pri spremembi zakona o dohodnini je bilo prav pri tej temi največ
               razprav. In največ razprav v tej smeri, da se ta člen spremeni tako, da bo upošteval
               progresivnost, je prihajalo s strani Slovenske demokratske stranke in Nove Slovenije,
               skratka s strani opozicije. In do sedaj se je v praski, kar pomeni v življenju, za
               državljanke in državljane vedno, čisto vedno pokazalo, da ko je vladajoča koalicija
               prisluhnila dobrim rešitvam opozicije, da je to za državljanke in državljane dobro.
               In vesel sem, da tudi tokrat in verjamem, da je takšna rešitev za državljanke in
               državljane dobra. Zato ga bomo podprli, pa ne glede na to, da se reče temu, da je
               vaš, naj bo, hvala bogu, da ste le prišli do tega spoznanja. Z veseljem ga bomo
               podprli. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp289">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Grošelj. Izvolite.</p>
            </sp>
            <sp xml:id="SDZ3-Izredna-42-2004-04-08.sp290">

               <speaker>LEOPOLD GROŠELJ:</speaker>

               <p>Hvala lepa za besedo. Prvič moram omeniti, da sem izredno vesel, da smo dopustili,
               da izvedemo tudi splošno razpravo, se pravi normalni postopek okrog tega zakona o
               dohodninah in da smo na koncu le prišli do skupne ugotovitve, da lahko, če je že
               takšna razprava, pride tudi do spremembe. Namreč, po amandmajih, ki so bili vloženi s
               strani poslanske skupine Slovenske ljudske stranke, naj bi njihov amandma povzročil
               kar dodatni izpad dohodnine za dobri dve milijardi. Če pogledamo poslanske skupine
               Slovenske demokratske stranke in pa Nove Slovenije, naj bi bilo izpada kar 4,5
               milijarde do 5. Če bi seveda upoštevali amandmaje, ki so bili seveda s strani
               iniciative Družinska pobuda, dobro milijardo. In danes smo skupaj ugotovili, da je
               zelo primeren predloženi amandma, pri katerem seveda je bil ravno tako izpad
               dohodnine v višini 268 milijonov. Zato bom seveda, prvič, z veseljem dal podporo temu
               amandmaju in ne nazadnje tudi hvala lepa, da smo tako se poenotili pri tem
               zaključnemu delu tega člena oziroma amandmaja. Hvala.</p>
            </sp>
            <sp xml:id="SDZ3-Izredna-42-2004-04-08.sp291">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Lepo prosim za mir v dvorani. Gospod Drobnič, obrazložitev glasu.</p>
            </sp>
            <sp xml:id="SDZ3-Izredna-42-2004-04-08.sp292">

               <speaker>MAG. JANEZ DROBNIČ:</speaker>

               <p>Tudi jaz bom glasoval za ta amandma. Lepo, da so poslanski kolegi po dolgem času, po
               dveh letih spregledali to, da je potrebno tako določbo sprejeti.</p>
               <p>Glede izpadov milijard, ki so, pa a veste, gospod Grošelj, izpad je, to je, kot vezna
               posoda, če govorite o izpadu iz proračuna, če tega ni, potem je pa izpad iz žepov
               davkoplačevalcev oziroma državljanov oziroma družin, ki imajo otroke. To je njihov
               izpad sicer. Vse je odvisno, kako gledate, in dolgo časa ste pač gledali na to v tej
               smeri, da jim je izpadalo iz žepa in se je nekam drugam prelivalo. Jaz upam, da bota
               izpad iz žepov šel pri tistih, ki so ustanovili Forum 21, v enaki meri kot pri drugih
               državljanih, zato bom ta amandma podprl.</p>
            </sp>
            <sp xml:id="SDZ3-Izredna-42-2004-04-08.sp293">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo na glasovanje. Glasujemo o amandmaju pod zaporedno številko 2,
               z opombo, če bo ta amandma sprejet, ostaneta amandmaja pod zaporedno številko tri in
               štiri brezpredmetna. Glasujemo. Navzočih nas je 63, za je glasovalo 62, proti nihče.</p>
               <p><stage xml:id="SDZ3-Izredna-42-2004-04-08.stage48">(Za je glasovalo 62.)</stage> <stage xml:id="SDZ3-Izredna-42-2004-04-08.stage49">(Nihče proti.)</stage></p>
               <p>Ugotavljam, da je amandma sprejet in amandmaja pod tri in štiri sta postala
               brezpredmetna.</p>
               <p>Lepo prosim za pozornost. Odpiram razpravo o 113. členu in o petih amandmajih k temu
               členu. Pod ena je amandma poslanske skupine Stranke mladih Slovenije, pod dve istega
               predlagatelja, pod tri poslanskih skupin SDS in Nove Slovenije, ki je popravljen,
               popravek je na klopi. Pod štiri, amandma treh skupin koalicije in pod pet, amandma
               poslanskih skupin Nove Slovenije in SDS in istih predlagateljev pod šest. Z dvema
               opozoriloma k amandmajema pod dve in štiri: Če bo amandma pod dve sprejet, bo amandma
               pod točko tri brezpredmeten. Opozorilo pri amandmaju pod štiri, če bo amandma pod
               štiri sprejet, bo amandma pod pet brezpredmeten. Torej, o šestih amandmajih in 113.
               členu odpiram razpravo. Kdo želi besedo? Gospod Vnučec, izvolite.</p>
            </sp>
            <sp xml:id="SDZ3-Izredna-42-2004-04-08.sp294">

               <speaker>BOGOMIR VNUČEC:</speaker>

               <p>Hvala za besedo. Ker zagovarjam dva amandmaja, bi najprej povedal, da pri prvem ne
               bom izgubljal časa in je ista obrazložitev, kot sem jo povedal pri 101. Kar se tiče
               pa drugega amandmaja, mislim, da gre za zelo pomemben amandma, vsaj v prid reševanja
               stanovanjskega problema mladih družin in vseh tistih, ki ta problem imajo. Ta amandma
               smo povzeli po zgledu rešitve, kot jo pozna nemška zakonodaja. Razlika je ta, da
               nemška zakonodaja takšno rešitev pozna in jo rešuje, in sicer konkretno v nominalnih
               zneskih, mi smo pa tukaj se podredili našem načinu olajšav, proncentualno. Tako da
               predlagamo in bom kar prebral:</p>
               <p>"Plačane zneske za nakup in gradnjo ali najem stanovanjske hiše ali stanovanja za
               rešitev stanovanjskega problema zavezanca, za vzdrževanje stanovanja ali stanovanjske
               hiše ali za obnovo arhitekturnih in komunikacijskih ovir v teh objektih, v katerih
               zavezanec dejansko biva. Kot sredstvo, porabljeno za nakup ali gradnjo, se šteje tudi
               vsota anuitet iz naslova sklenjenih namenskih kreditov ali lizing pogodb." In pa, na
               koncu drugega odstavka, se pika zamenja za vejico in se doda: "razen za namene iz te
               pete točke, kjer se letna davčna osnova zavezanca zmanjša za največ 10%".</p>
               <p>Gre za rešitev, kjer se za te namene, ki sem jih prej naštel, lahko sedanja olajšava
               s 3% poveča največ na 10%. Menimo, da glede na to, da gre za rešitve, ki jih poznajo
               vodilne evropske države, da tudi mi ne bi smeli imeti problemov s tako rešitvijo. S
               tem bi pa tudi dolgoročno rešili probleme, ki jih v naši družbi poznamo in s katerimi
               se dnevno srečujejo mlade družine, kajti ta amandma je predvsem namenjen tistim, o
               katerih je bilo danes veliko govora, ki imajo majhne plače. Tudi z majhno plačo bi na
               ta način lahko si uredili svoje stanovanjske težave. Seveda pa amandma ni namenjen za
               tiste, ki imajo poleg redne plače tudi še kopico avtorskih honorarjev, da ne govorim
               o dveh, treh plačah. Zato škoda, ker ni ministra, da bi sedaj poslušal in ne bi
               vehementno bil proti tem amandmaju. Hvala.</p>
            </sp>
            <sp xml:id="SDZ3-Izredna-42-2004-04-08.sp295">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp296">

               <speaker>MAG. ANDREJ VIZJAK:</speaker>

               <p>Hvala lepa. Jaz bi obrazložil dva amandmaja koalicije Slovenija oziroma tudi
               Slovenske demokratske stranke, in sicer k 8. točki prvega odstavka 113. člena in
               seveda potem tudi k drugemu odstavku.</p>
               <p>Z 8. točko želimo vzpostaviti, da bi bile davčne olajšave priznane tudi za plačila
               za izobraževanje, poleg za lastne potrebe seveda tudi za potrebe otrok. To pomeni, da
               če bi recimo, starši kupovali učbenike za svoje otroke oziroma tudi plačila šolnin,
               nakup učbenikov in strokovne literature, da bi to seveda bila ta davčna olajšava
               priznana, ne le za zavezanca, temveč tudi za njegovega otroka kot vzdrževanega člana
               družine. Mislim, da je to povsemlogično in opravičljivo ter nenazadnje tudi potrebno.
               To je ena stvar.</p>
               <p>Druga stvar, da se tu navežem tudi na 109. člen. Učbeniki in te reči, ki jih starši
               plačujejo za otroke, seveda, niso všteti pod minimalne življenjske stroške in niso
               predmet olajšave, o kateri smo prej govorili, čeprav menim, da bi bilo to potrebno že
               tam urediti, pa seveda nismo. Še celo tisti znesek smo znižali glede na materialne
               stroške, ampak kakorkoli; tako mislim, da je tu morebiti tu priložnost popraviti
               napako.</p>
               <p>Drugi amandma bi pa seveda predstavil amandma za uveljavitev dosedanje 3%
               individualne olajšave za različne namene, saj menimo, da je znižanje na 2%
               individualno olajšavo prenizka. Z znižanjem z 3 na 2 bi vlada Republike Slovenije
               poslabšala predvsem dohodkovni položaj tistim zaposlenim s srednjo in visoko
               izobrazbo, ki večino dohodka pridobijo iz dela in seveda tudi nenazadnje imajo za kaj
               porabiti to 3% individualno olajšavo. Menim tudi to, da je bil osnovni namen pred
               časom te individualne olajšave, sploh kadar govorimo za, recimo, plačevanje, 6. točka
               prvega odstavka 113. člena, glede na plačevanje zneskov za vzdrževanje stanovanja,
               zelo pomembno tudi, kar se tiče destimuliranja sive ekonomije. Kajti, nekdo, če je
               zbiral račune za vzdrževanje stanovanja in jih potemuveljavlja kot individualno
               davčno olajšavo, je s tem nenazadnje terjal od tistih obrtnikov račune, kar je
               pozitivno vplivalo na upravljanje storitev in tudi posledično zmanjševalo obseg sive
               ekonomije. Mislim, da je bil to takrat dobra poteza. Sedaj to zmanjšujemo, dvigujemo
               splošno. To seveda pomeni ugoden vpliv na te nizkodohodkovne razrede, ampak ima tudi
               nekaj teh slabih učinkov, o katerih sem govoril.</p>
               <p>Zato predlagamo torej dvig te individualne olajšave z 2% na 3%. Ne nazadnje bo to
               pomagalo tudi k celi kopici namenov, za kaj se lahko uporabljajo te davčne olajšave,
               kot so zneski za nakup likovnih del, leposlovja, nosilcev avdio-video vsebin in
               podobno. Skratka, dvig te olajšave bo pozitivno vplival tudi na te dejavnosti, ki so
               podpore in neke pomoči potrebne; se pravi, tudi kultura in, seveda, kot sem že prej
               omenil, izobraževanje. Hvala.</p>
            </sp>
            <sp xml:id="SDZ3-Izredna-42-2004-04-08.sp297">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite, potem gospod Pucko.</p>
            </sp>
            <sp xml:id="SDZ3-Izredna-42-2004-04-08.sp298">

               <speaker>MAG. JANEZ DROBNIČ:</speaker>

               <p>Rad bi razpravljal v zvezi s prvim amandmajem k 113. členu zakona o dohodnini, ki ga
               predlaga poslanska skupina Stranke mladih Slovenije.</p>
               <p>Intenco, namen nekako vidim, da je smiseln, vendar pa, če pogledate dikcijo, pa je,
               menim, ta dopolnitev, ta amandma nepotreben. Zakaj? Zato, ker se zagotavljajo
               oprostitve plačanih prostovoljnih denarnih prispevkov za humanitarne, dobrodelne in
               kulturne - za te namene. In če so invalidske organizacije zadaj, potem je to
               dobrodelen in humanitaren namen in je že s tem izpolnjeno. Ker invalidski namen bi
               lahko bil "invalidni" namen; mislim, da bi celo kvarilo. Ker namen je lahko
               dobrodelen, humanitaren, in pod temi pogoji, če daš nekomu, je to ustrezno.
               Invalidski namen - je pa vprašanje.</p>
               <p>Potem tretji amandma, ki smo ga vložili, se nanaša na plačane zneske za nakup ali
               gradnjo stanovanjskih hiš ali stanovanj in plačane zneske za plačilo stanovanjskih
               posojil, pridobljenih za rešitev stanovanjskega problema zavezancev. To je vložila
               Nova Slovenija v sodelovanju s Slovensko demokratsko stranko. Namen je očiten,
               spodbuditi torej reševanje stanovanjskih vprašanj mladih družin in ostalih.</p>
               <p>Velja se dotakniti tudi šestega amandmaja, kjer pa vlada predlaga, da se ta obseg
               olajšav zmanjšuje, s 3% na 2%. Ne vem, kaj vas je vodilo. Že večkrat sem poudaril, da
               bi morali to pravzaprav odpreti, zato da se omogoči državljanom večja možnost, da
               sami financirajo nekatere dobrodelne, prostovoljne, civilne, zaradi mene sindikalne,
               politične organizacije in še marsikaj drugega, da se vzpostavi ustrezna podlaga za
               razvoj civilne družbe. Vi jo zmanjšujete, to pomeni, da bo tudi civilna družba vse
               bolj odvisna od države. To ni prava smer, zlasti če upoštevamo še to, da ste tudi pri
               zakonu o davku od dohodka pravnih oseb naredili korak nazaj z zmanjševanjem, tako da
               tudi pravne osebe, če namenjajo za dobrodelne, prostovoljne humanitarne organizacije,
               so v manjši meri oproščene oziroma do manjšega limita, so bolj limitirane. Smer je
               napačna. Za božjo voljo, pustimo, da podjetja, gospodarske družbe, namenjajo za te
               dejavnosti denar. To dobro vpliva na blaženje socialnih posledic, govorim o davku od
               prihodka pravnih oseb. Ampak tukaj greste v isti smeri. Tudi pri fizičnih osebah, ki
               se pač dotika zakona o dohodnini. Ampak pri obeh zakonih ste šli nazaj, da
               zmanjšujete. Tukaj S 3 na 2%, tam pa iz 0,2 na 0,1.</p>
               <p>Lahko bi se zgledovali po drugih državah in bi videli, da tam, kjer čutijo potrebo
               in ugotavljajo, da bi bilo treba civilno družbo ojačati, ta nevladni sektor, se
               odločajo za višje stopnje.</p>
               <p>Zato vsaj ohranitev podprite, ki jo zagotavlja šesti amandma, ki smo ga vložili v
               Novi Sloveniji skupaj s Slovenskimi demokrati.</p>
            </sp>
            <sp xml:id="SDZ3-Izredna-42-2004-04-08.sp299">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Pucka. Izvolite.</p>
            </sp>
            <sp xml:id="SDZ3-Izredna-42-2004-04-08.sp300">

               <speaker>CIRIL PUCKO:</speaker>

               <p>Hvala lepa, gospa podpredsednica. Kolegice in kolegi! Razpravljal bom o amandmaju
               pod številko 6. Še posebej zato, ker smo ravnokar slišali, kako se s treh odstotkov
               zmanjšuje ta olajšava na dva odstotka. Ampak spoštovana kolega, ki sta o tem
               razpravljala, ne prebereta naslednjega odstavka, ki določa novo olajšavo dvoodstotno.
               Se pravi, gre za olajšavo, ki je enaka dva plus dva odstotka, plus višja splošna
               olajšava. In s tem se približujemo olajšavi, ki smo jo imeli v začetku prvega zakona
               o dohodnini, leta 1991, ko je bila ta 5 odstotkov. Mislim da, tu pa res gre za
               sprenevedanje.</p>
               <p>Lahko bi tudi kakšno drugo besedo uporabil, pa je ne bom. Ker enostavno ne morete
               biti tako nekorektni in preberete samo tisto, kar vam "paše". Preberite dva odstotka,
               in povejte, hvala bogu, z dveh smo prišli na štiri, odstotke namreč.</p>
               <p>Hvala.</p>
            </sp>
            <sp xml:id="SDZ3-Izredna-42-2004-04-08.sp301">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Brenčič, gospa Kolar.</p>
            </sp>
            <sp xml:id="SDZ3-Izredna-42-2004-04-08.sp302">

               <speaker>STANISLAV BRENČIČ:</speaker>

               <p>Hvala lepa. Nekako prvega amandmaja povsem dobro ne razumem. Predlagatelj se
               sklicuje na tretjo točko prvega odstavka. Ampak v tem odstavku nekako ne vidim
               smiselnosti vpetja invalidskih organizacij - oziroma to najdem v četrtem odstavku.
               Tam pa je v zadnjem stavku, seveda pod rednim tudi navedba "izplačana invalidskim
               organizacijam". Ali je v tem primeru mišljeno ravno tako na te prostovoljne denarne
               prispevke in vrednost daril v naravi, kot je za humanitarne organizacije, da se to
               enako tretira tudi za invalidske organizacije v tem zadnjem podrednem stavku? Če je
               temu tako, potem menim, da je najbrž amandma pod številko 1 nekako brezpredmeten. Bi
               pa prosil, da to ugotovimo. Ker v tretji točki prvega odstavka te materije ne
               opredeljujemo in urejujemo. Hvala.</p>
            </sp>
            <sp xml:id="SDZ3-Izredna-42-2004-04-08.sp303">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Na izvajanje gospoda Pucka, sta želela predlagatelja amandmajev replike.
               Najprej gospod Vizjak, potem gospod Brenčič. Drobnič. Se opravičujem.</p>
            </sp>
            <sp xml:id="SDZ3-Izredna-42-2004-04-08.sp304">

               <speaker>MAG. ANDREJ VIZJAK:</speaker>

               <p>Hvala lepa. Imam gradivo. Sedaj, ne vem, če isto gradivo gledamo. Imam gradivo za
               drugo branje zakona o dohodnini, kjer seveda prvi odstavek 113. člena našteva vse
               možne davčne olajšave in potem drugi odstavek govori, da je zmanjšane letne davčne
               osnove za namene iz dva do devet, tega lahko zmanjša z največ dva odstotka letne
               davčne osnove zavezanca, in tretji, da za obresti za stanovanjska posojila, ki so
               izključena od tam, letna davčna stopnja zavezanca, ki je rezident, se zmanjšuje za
               plačne zneske obresti od posojil, pridobljenih za rešitev stanovanjskega problema,
               vendar ne več kot dva procenta. Kajti pod peto točko so izločene, razen plačane
               obresti od posojil.</p>
               <p>To pomeni, ne vem, kje je potem tukaj štiri zdaj individualna olajšava. In moja, bi
               rekel, osnovna pripomba je bila ta: res je, neto izplen bo pozitiven za ljudi, kajti
               dviguje se splošna davčna olajšava in zmanjšuje se individualna davčna olajšava, kar
               daje kumulativno pozitiven učinek, to je dejstvo, to vsi vemo. Vendar sem poudaril
               pomen individualne davčne olajšave, ne nazadnje tudi za razloge, ki sem jih omenil.
               In konkretno sem govoril tukaj o zneskih za nakup šolnine, za nakup učbenikov,
               strokovne literature in podobno. Nenazadnje tudi za razvoj in plačane zneske<stage xml:id="SDZ3-Izredna-42-2004-04-08.stage50">(?)</stage> za
               nakup likovnih del, leposlovja. Tudi sem omenil plačane zneske za vzdrževanja
               stanovanja, kar pozitivno vpliva ne nazadnje tudi na nas, da zbiramo račune, ko
               naročamo ta dela in s tem morebiti tudi kaj prispevamo k zmanjšanju sive ekonomije.</p>
               <p>Mislim, da bo imelo pa tukaj negativne učinke to zmanjšanje individualne davčne
               olajšave. Kajti učbenike, likovna dela plačujejo ljudje, ki si poleg, ki imajo še
               toliko denarja, da to kupujejo. In prav bi bilo ohraniti to individualno davčno
               olajšavo. In zato tudi predlagamo amandma. Se pravi, želim samo toliko pojasniti
               svoje izvajanje, da vem, da bo neto izplen pozitiven glede davčnih olajšav. Zavedam
               se patudi tega - in to je dejstvo iz tega - , da bo individualno nižja, individualna
               davčna olajšava nižja.</p>
            </sp>
            <sp xml:id="SDZ3-Izredna-42-2004-04-08.sp305">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replika gospod Drobnič.</p>
            </sp>
            <sp xml:id="SDZ3-Izredna-42-2004-04-08.sp306">

               <speaker>MAG. JANEZ DROBNIČ:</speaker>

               <p>Tistega dela, kar je kolega Vizjak, ne mislim ponavljati, bom pa dodal to - torej dva
               procenta je vezano od 2. do 9. točke. In jaz sem usmeril to razpravo ravno na
               problematiko nevladnih organizacij, ki se jim pravzaprav s tem ta celotni obseg - saj
               ni, saj so tudi drugi nameni - , pravzaprav namenja manj, s tem se posredno tudi za
               tisto manj namenja, ker je manj prostora. Manj prostora je. Seveda! Prej je bilo 3%,
               zdaj je 2%. In če bi želeli, če bi hoteli bistveno več namenjati, bi morali tukaj
               vsaj ohraniti isto, pri davku od pravnih oseb bi morali pa tudi ohraniti isto. In
               potem bi bila ta zadeva skladna. Potem bi ohranili za te namene, ki sem vam jih
               omenil glede civilne družbe, nevladnih organizacij, da živi s temi olajšavami
               direktnimi s strani državljanov oziroma pravnih oseb, večjo možnost, vi pa zapirate.
               Več se usmerja denarja prek proračuna. Več bo vlada delila, manj pa direktno
               državljani. To je namen te razprave in razjasnitve.</p>
            </sp>
            <sp xml:id="SDZ3-Izredna-42-2004-04-08.sp307">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Pucka, potem gospa državna sekretarka.</p>
            </sp>
            <sp xml:id="SDZ3-Izredna-42-2004-04-08.sp308">

               <speaker>CIRIL PUCKO:</speaker>

               <p>Hvala lepa. Upam, da bom znal tako prebrati, da bo tudi kolega Vizjak razumel, ker ne
               dvomim, da ne bi razumel. Že sami ste povedali, da je v drugem odstavku navedena 2%
               letna olajšava davčnega zavezanca za namene od 1 do 9 <stage xml:id="SDZ3-Izredna-42-2004-04-08.stage51">/oglašanje iz ozadja/</stage>, od 2 do
               9. In v peti alinei, 5. točki, piše "razen za plačane zneske obresti od posojil".
               Točno, samo za ta namen je namenjena dodatna 2% olajšava, kar prevedeno pomeni, da je
               to 4% davčna olajšava. To je tako. Vsak jo lahko uveljavlja, ki lahko dokazuje te
               namene; tisti, ki teh namenov ne more dokazovati, ne more olajšave uveljavljati za
               nekaj, kar ne sodi v ta zakon.</p>
               <p>Pa še ena zadeva, gospod Drobnič, o vezni posodi. Vi bi z vsakim členom naredili par
               lukenj v to vezno posodo in potem bi nam očitali oziroma vladi, da ta vezna posoda ne
               drži. Težko!</p>
            </sp>
            <sp xml:id="SDZ3-Izredna-42-2004-04-08.sp309">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kolar, izvolite.</p>
            </sp>
            <sp xml:id="SDZ3-Izredna-42-2004-04-08.sp310">

               <speaker>MILOJKA KOLAR:</speaker>

               <p>Hvala za besedo. Spoštovane poslanke in poslanci! Odgovorila bom na predloge vloženih
               amandmajev, pa bi začela kar z zaporedno številko 1, kjer se želi, da se doda beseda
               "invalidske". Mnenje vlade je, da ta amandma ni potreben, ker so kot je ugotovil že
               gospod Brenčič, dejansko pod zaporedno številko 4 tega člena vključene tudi
               invalidske organizacije. Se pravi, vsi plačani prostovoljni denarni prispevki,
               vrednostih daril za dobrodelne, humanitarne in vse tiste namene, ki so našteti v tej
               točki, velja, da če so izplačani invalidskim organizacijam, kar še posebej piše v
               zadnjem stavku, so tudi znotraj 2% osebne olajšave. Ta veljavnost in dikcija te točke
               je istovetna z že sedaj veljavnim zakonom o dohodnini in tudi obrazcem.</p>
               <p>Če skušam odgovoriti na vse te predloge amandmajev, ki se nanašajo predvsem na skrb
               za olajšave v dohodnini predvsem za reševanje stanovanjskih problemov mladih družin
               in vseh tistih, ki si prvič urejajo stanovanjski problem, naj omenim, da so dejansko
               v sklopu te politike in zasledovanja tega cilja na treh mestih oziroma v členu 72 in
               na dveh mestih v členu 113 za te namene dane posebne olajšave. Tako boste našli v
               dopolnjenem predlogu zakona pod točko 5, da so iz obdavčitve izključene tudi vse
               obresti iz nacionalne stanovanjske varčevalne sheme, razen seveda, če bi prišlo do
               predčasne prekinitve te varčevalne pogodbe. To je ena stimulacija, torej 5. točka 72.
               člena. V 113. členu pa tako, kot je ravno gospod Pucko zdaj ugotavljal, imamo v
               bistvu na dveh mestih te olajšave.</p>
               <p>Imamo pod točko 5, kjer govorimo, da je oprostitev do višine 2% individualne osnove
               za vse plačane zneske za nakup ali gradnjo stanovanjske hiše in tako naprej. Da pa je
               izven limita 2% pa poseben tretji odstavek v dopolnjenem predlogu tega člena, kjer je
               pa dodatno namenjeno še 2% letna davčna osnova olajšave zavezanca za vse plačane
               obresti za posojila, ki smo jih plačali za namene reševanja stanovanjskega problema.
               Tako je po mnenju vlade s tem dovoljšen mehanizem in instrumentarij, s katerim se
               podpira reševanje stanovanjskih problemov, bodisi z nakupom iz lastnih sredstev kakor
               pa tudi prek oprostitve plačila obresti iz najetega posojila za nakup za rešitev
               stanovanjskega problema.</p>
               <p>Nadalje naj še dodam, da seveda za vlado pač ni sprejemljiv ta 6. amandma, kjer se
               pa seveda - in mislim, da rešuje to, kar sem pravkar pojasnila - , ta predlog
               amandmaja pod točko 6 poslanske skupine Slovenske demokratske stranke. Podpira pa
               vlada amandma pod zaporedno številko 4, kjer se seveda v točki 8 doda olajšava tudi
               za primere, kadar se za vzdrževane otroke plača šolnino ali nakup knjig oziroma drugi
               stroški za literaturo in drugi stroški za izobraževanje.</p>
            </sp>
            <sp xml:id="SDZ3-Izredna-42-2004-04-08.sp311">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite, potem gospod Vnučec.</p>
            </sp>
            <sp xml:id="SDZ3-Izredna-42-2004-04-08.sp312">

               <speaker>MAG. ANDREJ VIZJAK:</speaker>

               <p>Kolega Pucko me je tu opozoril, pa sprašujem, ali je to, recimo, namenoma ali je to
               pomotoma izpuščeno od 1 do 9 v drugem odstavku? Ali je to, od 2 do 9 tudi dejansko?
               Ker se mi zdi, da potem ne velja omejitev za sredstva, vložena v vrednostne papirje,
               katerih izdajatelj je RS in katerih vračilni rok je daljši od 12 mesecev. To je
               verjetno pomota. Mislim, upam, da je takih pomot še nekaj tu notri. Kajti, zelo dobro
               sem vas poslušal in ste rekli, da je potem moč iz tega teksta sklepati, da se letna
               davčna stopnja zavezanca, ki je rezident, zmanjša za plačane zneske obresti od
               posojil, pridobljenih za rešitev stanovanjskega problema zavezanca, da se sešteva s
               5. točko in pomeni 4. To ni mogoče tako razumeti, oprostite, ta člen. To bi bilo še
               za nadaljnja 2% letno, bi potem bilo razumeti. Ampak tukaj piše; ne več kot za 2%.
               Oprostite, kdor to bere, ne more sklepati tistega, kar gospod Pucko in vi govorite.
               Če beremo je to: izključuje 5. točki obresti, ker 5. točka pravi, da se letna davčna
               osnova zavezanca, ki je rezident, zmanjša za plačane zneske za nakup in gradnjo
               stanovanjske hiše ali stanovanja za rešitev stanovanjskega problema zavezanca, razen
               za plačane zneske obresti posojil, pridobljenih za rešitev. To se pravi "razen".
               Potem bi bilo, če bi bilo 4 logično, da v 3. točki govori o 4%, ker za njih je
               "razen" nekaj več. In je tudi tu verjetno potem napaka, da je tam mišljeno 4%, ne 2 v
               3. točki 113. člena, če je želja urediti to, tako kot govorite.</p>
               <p>Če je torej želja, da se letna davčna osnova zavezanca zmanjša za plačane zneske
               obresti od posojil za 2+2, potem naj v tretjem odstavku namesto številke 2 stoji 4.
               In bo zadeva jasna in logična, sicer ni. Prosim, gospa Kolarjeva, da mi to pojasnite.
           </p>
            </sp>
            <sp xml:id="SDZ3-Izredna-42-2004-04-08.sp313">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Kar nekaj vas je prijavljenih k besedi. Dovolite, da dam besedo prej
               gospe Kolar, da se ta nesporazum razjasni. Gospa državna sekretarka, izvolite.
               Izvolite.</p>
            </sp>
            <sp xml:id="SDZ3-Izredna-42-2004-04-08.sp314">

               <speaker>MILOJKA KOLAR:</speaker>

               <p>Hvala. Poglejte, iz dikcije tega predloga člena je zelo jasno. Če pogledate drugi
               odstavek, zelo jasno piše, za katere točke, predhodno navedene, se zmanjša letna
               davčna osnova zavezanca za 2%. Ta dodatna 2% za plačana obresti je pa ločen in
               samostojen odstavek. Torej, ta drugi odstavek se nanaša na točke od 1 do 10 v sklopu
               dveh odstotkov, tretji odstavek je pa samostojen in se nanaša za, če hočete, dodatna
               2%, ampak do višine plačanih obresti za posojila, ki ste jih najeli za nakup in
               reševanje stanovanjskega problema.</p>
               <p>Odgovor na prvo vprašanje pa je dejansko redakcija, ki je vključena pod amandmajem,
               pod zaporedno številko 4 in ni bilo namenoma izključena točka 1.</p>
            </sp>
            <sp xml:id="SDZ3-Izredna-42-2004-04-08.sp315">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Brez nestrpnosti. Vse bomo razčistili. Trije so še prijavljeni. Ja.
               Mogoče bodo o isti stvari govorili gospod Vizjak. ...<stage xml:id="SDZ3-Izredna-42-2004-04-08.stage52">/Glas v ozadju./</stage>... Ja, ja,
               ampak trije so še prijavljeni. Gospod Vnučec, izvolite. Potem gospod Pucko, gospod
               Drobnič, gospod Vizjak, gospod Brenčič.</p>
               <p>Gospod Vnučec, izvolite.</p>
            </sp>
            <sp xml:id="SDZ3-Izredna-42-2004-04-08.sp316">

               <speaker>BOGOMIR VNUČEC:</speaker>

               <p>Hvala za besedo. No, rad bi samo komentiral drugi predlog amandmaja k 113. členu. Ni
               tako enostavno, kot je gospa Kolarjeva omenila, da se to rešuje v drugih amandmajih.
               Bistvena sestavina tega amandmaja je to, da je tukaj davčna osnova zavezanca - v
               bistvu je lahko tudi 10 procentna. Sedaj je vse v okviru treh procentov, o čemer se
               govori. Mi pa tukaj predlagamo, da je lahko za te namene, za katere govori ta
               amandma, to 10%. Kar je bistvena razlika! Na ta način rešujemo tudi zgrešeno politiko
               stanovanjskega sklada, ki deluje napačno, kajti stanovanjski sklad ne rešuje nobenih
               problemov. Nasprotno, povečuje cene na trgu, ki ne gradi novih stanovanj, ampak ki je
               pokupil obstoječe in s tem dela medvedjo uslugo vsem. Če sprejmemo ta amandma, tudi v
               bistvu lahko bi rekli, da tudi ne rabimo stanovanjskega sklada kot takega, ampak
               stanovanjski sklad je imel tudi neke svoje pozitivne rešitve in pa stvari, ki jih je
               naredil.</p>
               <p>Vendar glavno bistvo je pa to, da tudi tisti z nižjimi dohodki, če bi lahko
               uveljavljali tako olajšavo, 10% seveda, si tudi lahko privoščijo večji kredit in s
               tem seveda tudi rešitev svojega stanovanjskega problema. Za to gre. Za povečanje s 3
               na 10%, kar je razlika med ostalimi. Tako tudi ne moremo govoriti, da se ta amandma
               ujema s tretjim. Se ne izključujeta, ker ta v bistvu je različen v tej dikciji, kar
               se tiče letne davčne osnove zavezanca in ki se lahko zmanjša v našem primeru za 10%.
               Hvala.</p>
            </sp>
            <sp xml:id="SDZ3-Izredna-42-2004-04-08.sp317">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pucko, izvolite. Ne želite več besede. Potem gospod Drobnič.
               Izvolite.</p>
            </sp>
            <sp xml:id="SDZ3-Izredna-42-2004-04-08.sp318">

               <speaker>MAG. JANEZ DROBNIČ:</speaker>

               <p>Hvala za besedo. Gospa Kolarjeva, ni jasno! Nekaj teh napak, ki so notri v tekstu
               seveda popravlja amandma koalicije - številke preštevilčene. Tisto, kar sem pa prej
               povedal, da za pretežni del ljudi, državljanov se bo ta olajšava zmanjšala, razen za
               tiste, ki bodo morali plačati obresti od posojila za namen stanovanjske gradnje. Zdaj
               pa je vprašanje, kakšen delež državljanov bo to počel - na takšen ali drugačen način.
               Samo tisti bodo eventualno še lahko uveljavljali do 2%, vse ostalo pa se jim zmanjša
               olajšava, se jim zmanjša limit, to, kar se ne obdavčuje za te namene, ki jih navajate
               pod točkami od 1 do 10 oziroma - kot sam tekst je narobe napisan - od 2 do 9, ampak
               prej je treba še amandma sprejeti, zato da bo tekst čist. To je to.</p>
            </sp>
            <sp xml:id="SDZ3-Izredna-42-2004-04-08.sp319">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp320">

               <speaker>MAG. ANDREJ VIZJAK:</speaker>

               <p>Zdaj je šele zadeva povsem jasna in toliko bolj stoji tisto, kar sem govoril, da so
               se dejansko individualne znižale na 2%. Je pa res to, da tistim, ki imajo
               stanovanjsko posojilo, in za obresti, ki so predmet 3. točke, da je to izvzeto iz
               kvote, tako bi povedali, pa bi bilo jasno. To se pravi, to je izvzeto iz kvote 2%,
               teh 2% za obresti,in potem lahko še uveljavlja 2% za druge namene iz točk 1 do 9.
               Ampak, govorimo o 2% stopnji, ne pa o 2 plus 2, to so obresti, ki se ne vštevajo v
               kvoto, še zmeraj ostane 2% individualna olajšava. In še enkrat - ne bi ponavljal
               argumentov - , zakaj predlagamo dvig na 3.</p>
            </sp>
            <sp xml:id="SDZ3-Izredna-42-2004-04-08.sp321">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Brenčič izvolite.</p>
            </sp>
            <sp xml:id="SDZ3-Izredna-42-2004-04-08.sp322">

               <speaker>STANISLAV BRENČIČ:</speaker>

               <p>Hvala lepa. Lahko rečem: tako kot morda malo laično berem točko do točke, naslov in
               tako naprej, mi tolmačenje gospe državne sekretarke ne sedejo, da bi jaz to tako
               razumel. Člen bo ostal odprt, odprt prav gotovo. In velja gospa državna sekretarka
               tako kot naj bi razumeli v tretji obravnavi zapisati notri, drugače bo to vprašanje
               odprto, jaz sem prepričan. Hvala.</p>
            </sp>
            <sp xml:id="SDZ3-Izredna-42-2004-04-08.sp323">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Cukjati, izvolite.</p>
            </sp>
            <sp xml:id="SDZ3-Izredna-42-2004-04-08.sp324">

               <speaker>FRANCE CUKJATI:</speaker>

               <p>Hvala za besedo. Rad bi se vrnil oziroma dotaknil olajšav v zvezi s prostovoljnimi
               denarnimi prispevki humanitarnim dejavnostim in podobno. Mislim, da tukaj govorimo o
               nečem, o čemer ni vredno govoriti, namreč o teh 2%. Ali se zavedate, kaj je to 2%?
               Pri povprečni slovenski plači 2% je to 60.000 na leto olajšave. In če ima po 2. točki
               in danes je kar veliko občin, krajevnih samoprispevkov v višini 2%. Gospodje, potem
               je že konec vseh olajšav, pri 2% samoprispevka. Kje je potem prostovoljno dodatno
               zavarovanje? Kdor ga plačuje s povprečno plačo, že skorajda dosega davčno olajšavo,
               ki je dovoljena - 2%. Da ne govorim dalje glede gradnje stanovanjske hiše, reševanja
               lastnega stanovanjskega problema, nakup likovnih del, leposlovnih in tako dalje.</p>
               <p>In zakaj bi rad opozoril na dobrodelne prispevke? Zaradi tega, ker vsaka država,
               predvsem razvita dežela, se pojavlja z vse večjim problemom reševanja socialnih
               problemov. Ne zaradi tega, ker bi se problemi poglabljali, ampak ker se čut za
               reševanja socialnih problemov poglablja. Država prejema oziroma čuti dolžnost vse
               boljšega, vse bolj kvalitetnega reševanja socialnih problemov. Zahodni svet postaja
               socialno čuteč svet. V tem okolju pa naša država, ta vlada pristopa k reševanju samo
               na način novih socialnih prispevkov oziroma socialnih dotacij samo z načelom
               socialnega transfera. Druge zahodne države pristopajo k temu ne z rastjo socialnih
               transferov, ampak z razvojem in spodbujanjem humanitarnih organizacij</p>
               <p>Če država rešuje humanitarni problem, zjutraj smo govorili o socialni oskrbi - samo
               primer: če socialno oskrbo rešuje država tako, da to plačuje neposredno ali pa s
               socialnimi transferi, potem plačuje tudi delo. Če pa sofinancira ali omogoči zbiranje
               dobrodelnih prispevkov, potem pa dela ni treba plačati, potem se plačajo samo
               materialni stroški. Tako rešuje Nemčija, tako rešuje Francija, tako rešuje cel
               zahodni svet svoje socialne probleme. In mi seveda s takim pristopom, no, Nemčija ima
               okoli 10% možnosti za humanitarne prispevke davčne olajšave, Amerika 50% in podobno.
               To so številke, o katerih bi se splačalo govoriti. Z 2% davčne olajšave za vse
               našteto v alineah od 1 do 9 se ne splača pogovarjati, gospodje, to je izguba časa. 2%
               ni nič, to ni nobena stimulacija. Eno samo dodatno zdravstveno zavarovanje že
               pravzaprav v večini primerov posega, že izčrpa vse olajšave iz alinee od 1 do 9. In
               kot omenjeno, en sam samoprispevek, ki ga plačuje, je že izčrpana ta kvota.</p>
            </sp>
            <sp xml:id="SDZ3-Izredna-42-2004-04-08.sp325">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite, potem gospod Zlobec.</p>
            </sp>
            <sp xml:id="SDZ3-Izredna-42-2004-04-08.sp326">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Vprašanje tako imenovanih olajšav, jaz mislim, da
               del problema je ravno v tem že, kako jih imenujemo - "olajšava". To je kot neka
               radodarnost države, ki dovoli državljanu ali državljanki - kot nek odpustek. Nam
               odpustke delite sedaj na podlagi finančnih težav, v katerih država je in seveda
               minister za finance in tisti, ki računajo, ali bomo do konca leta izpeljali ali ne,
               predlagajo pa dajmo še malo znižati, od 3 na 2%. Že 3% je bilo skoraj nič v
               primerjavah s svetom. Kot je že omenil kolega Cukjati, so države, ki imajo popolnoma
               drugačen pristop. Ampak veste, to ni samo kvantitativen pristop. Kar je v ozadju
               vsega tega, je popolnoma drugačen koncept države in odnosa države do ljudi in od
               ljudi do države. Vprašanje je, ali ima ali nima v demokratični ureditvi državljan in
               državljanka pravico, da usmerja tista sredstva, ki jih zaupa državi, za določene
               namene. So države, ki so zgradile na podlagi tega koncepta in še gradijo na podlagi
               tega koncepta. Kaj pa mi delamo? Mi bomo pa še bolj zožili, za eno tretjino bomo
               znižali tisto majhno pravico, ki jo je že imel državljan ali pa državljanka, in bomo
               še manj imeli. Kaj pa je posledica tega? Posledica sevedaje, da državna blagajna bo
               imela kratkoročno malo drugačen rezultat, olajšave se bodo znižale, za eno tretjino
               tega bomo spravili in bo morda primanjkljaj letos nekoliko manjši zato - ali pa
               prihodnje leto, saj bo to dejansko prišlo v igro 2005. To je problem. V kolikor se
               bomo seveda osredotočili samo na to, na kratkoročne finančne posledice takšnega pa
               drugačnega pristopa, ne bomo zmožni se lotiti bistvenega problema. In bistveni
               problem pa je, ali lahko vlada uporablja, država - in tu se zdaj odloča, zdaj, v tej
               sobi se bo zdaj odločalo, v tej dvorani bomo odločali - ali bo država uporabila
               fiskalno politiko v namene, za katere obstaja politične konsenz, da so za skupno
               dobro, ali pa bomo še naprej vztrajali, kot očitno zaenkrat je takšen predlog, da
               bomo še naprej vztrajali pri tem pristopu, ki - recimo - na področju civilne družbe
               ima določene zelo konkretne posledice.</p>
               <p>Konkretna posledica glede civilne družbe je, da pri nas dejansko civilne družbe kot
               take skoraj ni, da je še vedno - jaz bi označil kot centralno planirana civilna
               družba, ker vsi so odvisni od državnega proračuna. In če poslušate aktiviste, ki
               dejansko delajo na tem področju - jaz sem jih poslušal, je bila ena televizijska
               oddaja, mislim, da je bila Tarča, na nacionalki - , je eden od teh gospodov, ki
               deluje, mislim, da na področju zdravstva, je rekel, vsaj 50% svojega časa zapravljam
               za to, da pripravljam programe. Kaj smo s tem dosegli, s takšnim pristopom tako
               imenovanih olajšav? Da dejansko obsojamo tiste ljudi, ki so pripravljeni se brigati
               za skupno dobro, jih obsojamo na neko večjo kvoto birokratičnega delovanja, kot pa je
               resnično potrebno. Kaj pa je protiutež temu? Če bi mi imeli širše možnosti, da bi
               ljudje sami odločali, potem pa nam ne bi bilo treba toliko sredstev v proračunu tem
               stvarem posvečati. Spomnite se gospodje, kolegice in kolegi, ko smo debatirali o
               proračunu za leto 2005, sem začudeno spraševal, zakaj pa so povečali alineo za
               civilno družbo za skoraj 12 milijard tolarjev. Če bi mi imeli toliko modrosti in pa
               dejanske vizije, bi lahko danes to povečali, ustvarili večjo možnost za državljane in
               državljanke, da usmerjajo sredstva, ki nam zaupajo, v določeno smer, hkrati bi pa
               prihranili, da nam ne bi bilo treba iz proračuna toliko sredstev dajati. Zakaj pa bi
               bila Slovenija kaj drugačna kot pa druge države po svetu, ki so to že odkrile? Ja,
               saj vsakokrat, ko dam neko tako imenovano olajšavo za en tolar, da jo ta človek, ali
               ta državljanka, ali državljan dejansko uresniči, mora še iz svojega dodati. To se
               pravi, mi bi dejansko pomagali k temu, da bi se razširili delovanje, seveda bi se pa
               odpovedali temu, česar se pa bojim, da je še kako prisotno v starih vzorcih
               mišljenja; in to: je vse mora biti pod državno kontrolo.</p>
               <p>Končno, kar se tukaj izraža v tem predlogu ni kratkoročna stiska gospoda ministra in
               njegovih sodelavcev, ampak kar se izraža, je - bi rekel - neko versko upanje,
               zaupanje, da država mora vse. In ta družba je pa že dokazala, da mi smo zmožni,
               Slovenke in Slovenci smo zmožni tudi delati na področju solidarnosti, ne da bi država
               absolutno vse regirala, kot je položaj ravno sedaj. Preglejte si še enkrat, koliko
               dodatnih sredstev smo izglasovali za proračun za 2005 na alinei za civilno družbo, in
               boste to odkrili. Tega bi se lahko rešili s tem, da bi omogočili da bi ljudje sami
               odločali. Ampak tega se pa bojimo! Bojimo se, ker še vedno prevladujejo stari vzorci
               mišljenja: samo striktno zaupanje, v državo ne pa v ljudi. Končno pa smo zapisali, da
               so ljudje nosilci suverenosti in da so lastniki te države. Le zakaj ne bi mogli
               odločati?</p>
               <p>Torej, da grem še na 2. točko tega člena. Imamo tukaj eno inventuro krasnih stvari, s
               katerimi se bo ena ali pa druga politična stranka ponašala, kaj smo naredili za vas
               poglejte, 32 ali 34 točk - kaj vse lahko odštejete! Ko pa pride trenutek resnice in
               ta je prišel prejšnji teden, ko smo vsi delali, nekateri skoraj opolnoči pripravljali
               dohodnino, izjavo za dohodnino. Kaj pa je od vsega tega ostalo? 3%. To se pravi, ko
               pride trenutek deklaracije, je ta državni zbor še kako odprt in vključujemo vse, kar
               se da. V trenutku resnice pa pridemo z velikimi škarjami, vse skupaj odrežemo, ostalo
               je do zdaj 3%, na podlagi vašega predloga pa samo 2. To je napačna smer. Dokler se
               Slovenija ne bo - in to je politika v tem državnem zboru - dokler se ne bomo soočili
               vsaj s to možnostjo, da tudi mi smo zmožni pomagati k temu, da bo nastala neka
               drugačna civilna družba, da bo nastal nek drugačen odnos med državo in ljudmi, bomo
               ponavljali te igrice. In prihodnjič, ko bomo še enkrat ta zakon gledali jaz upam, da
               kmalu, prepričan sem, da ga bomo kmalu morali pregledati, pa še kako, v kolikor boste
               vztrajali v določenih rešitvah, kot ste že do sedaj, se bomo še enkrat soočili z enim
               in istim vprašanjem: vedno bodo stiske, če pa ne bomo imeli dolgoročnega pristopa na
               žalost, ne bomo ustvarili tiste drugačne Slovenije, na katero pa marsikdo od nas upa.
               Hvala lepa.</p>
            </sp>
            <sp xml:id="SDZ3-Izredna-42-2004-04-08.sp327">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Zlobec, izvolite.</p>
            </sp>
            <sp xml:id="SDZ3-Izredna-42-2004-04-08.sp328">

               <speaker>JAŠA LUKIČ ZLOBEC:</speaker>

               <p>Ja, nisem imel nobenega namena da bi se oglasil, ampak ko sem pa poslušal kolega
               Cukjatija in še vas, gospod Bajuk, pa seveda nisem mogel, da bi mirno in molče
               poslušal neslanosti o tem, kako cel svet ima odlično zdravstveno urejeno, samo pri
               nas ne. In na koncu, da je bil kolega Cukjati tako poln samega sebe, da je celo
               Združene države Amerike postavil kot vzor, kako se stvari rešujejo na socialni
               ravni.</p>
               <p>Že Amerika je sramota zahodnega sveta, kar se teh stvari tiče. To tako gospod Bajuk
               kot gospod Cukjati dobro vesta. Tudi v zahodni Evropi, tako imenovani stari Evropi,
               so tudi centri glavnih mest devastirani in kdorkoli pride v Slovenijo, se samo čudi,
               kako Slovenija, majhna Slovenija, ki je bila kljub vsemu v enem socialističnem
               sistemu prej, da ta majhna Slovenija s takimi koraki vstopa v Evropsko unijo. Jaz sem
               bil v Bruslju tistikrat, ko smo se pripravljali v to, in vsi tujci, ki so prihajali v
               Slovenijo, niso mogli verjeti, kako je Slovenija lepa. In ti tujci so bili
               predsedniki vlad, parlamentarci in še kaj drugega. In tudi sedaj Slovenija v Evropi
               velja za najbolj "fancy" mesto v tem trenutku, ...<stage xml:id="SDZ3-Izredna-42-2004-04-08.stage53">/Glas v ozadju./</stage>... Ljubljana,
               pardon, pardon, Ljubljana, ampak ne samo Ljubljana in tudi cela Slovenija. Mi pa
               tukaj z eno grenkobo pa enim žolčem govorimo, kako mi smo najslabši, vse je narobe,
               kateregakoli "bedaka" na vogalu boste ustavili, pa ga prosili, naj reši slovensko
               zgodbo. Dajte, lepo prosim, no! ...<stage xml:id="SDZ3-Izredna-42-2004-04-08.stage54">/Smeh./</stage>...</p>
            </sp>
            <sp xml:id="SDZ3-Izredna-42-2004-04-08.sp329">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dve repliki. Gospod Bajuk najprej, potem gospod Cukjati.</p>
            </sp>
            <sp xml:id="SDZ3-Izredna-42-2004-04-08.sp330">

               <speaker>DR. ANDREJ BAJUK:</speaker>

               <p>Hvala lepa. Zelo kratko. Kdor je poslušal, ve, da nisem sploh omenil ne zdravstva,
               ne nobene druge stvari. Ne vem, kateri glas posluša kolega Zlobec. Očitno pa sliši
               neke glasove, ki jih pa nihče drug ni slišal v tej dvorani danes. Hvala.</p>
            </sp>
            <sp xml:id="SDZ3-Izredna-42-2004-04-08.sp331">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim, da ostanemo pri amandmaju. Replika še gospod Cukjati, potem ima besedo
               gospod ...</p>
            </sp>
            <sp xml:id="SDZ3-Izredna-42-2004-04-08.sp332">

               <speaker>FRANCE CUKJATI:</speaker>

               <p>No, jaz sem bil verjetno napačno razumljen, spoštovani gospod Zlobec, zato bi rad
               ponovil. Namreč, zdi se mi vendar krivično, če nekdo, ki ni odločal, oziroma so mu
               drugi naložili samoprispevek v višini dveh procentov, je že izčrpal kvoto davčne
               olajšave. In če taisti plača tudi obvezno oziroma dodatno zdravstveno zavarovanje, ki
               je na nek način obvezno, kot vemo, mora od teh sredstev, ki jih je plačal za
               zdravstvo, plačati še davek. In če je obenem se mu porušila streha nad glavo, pa živi
               v kontejnerju in vendar sfinancira, da si popravi svojo lastno hišo oziroma nekako
               reši svoj lastni stanovanjski problem, od tistega, kare plačal, plača še dohodnino.
               In če ima še otroke in jim plača šolo v naravi, zvezke plačuje, mora plačati še davke
               od tega, kar je plačal otrokom. Mislim, da je to po mojih občutkih krivično. Če
               gospod Zlobec meni, da je to prav, potem je pač to njegovo mnenje. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp333">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kebrič, potem gospa Kolar.</p>
            </sp>
            <sp xml:id="SDZ3-Izredna-42-2004-04-08.sp334">

               <speaker>IVAN KEBRIČ:</speaker>

               <p>Hvala za besedo. Spoštovani navzoči! Ko poslušam te razprave in razmišljam že
               predhodno o teh amandmajih, govorim o šestem amandmaju - 3 na 2 - na drugi strani
               zanemarjamo tisto splošno olajšavo, ki se je zvišala. Zakaj? Iz socialnih razlogov,
               da se najnižji sloji z najnižjimi prejemki razbremenijo. Na drugi strani bi
               pričakoval od vlade, da pove odločno besedo, komu gre ta olajšava ali znižanje te
               olajšave s 3 na 2 v korist, komu v škodo. Ko gledam podatke o povprečni slovenski
               plači in koliko državljanov dobiva tako povprečno, koliko jih dobiva izpod povprečja
               in koliko jih dobiva tisto znatno, znatno nad povprečjem. Pa mi povejte, kdo s
               povprečno ali podpovprečno plačo, kar je večina, lahko še dodatno kupuje to ali ono -
               pa ne bom našteval, da se ne zamerim kulturnikom ali komu drugemu - takih in
               drugačnih del, s katerimi bi lahko potem kot davčno olajšavo znižal svojo dohodnino,
               mislim - dajatve iz dohodnine.</p>
               <p>Na drugi strani, tisti najbogatejši nimajo kreditov za stanovanja in za to in ono,
               oni si kupujejo stanovanja "keš" in še malo "pod roko" in tako naprej. To se pravi,
               za mlade družine in tisti, ki bi želeli ali hoteli in predvsem ki so prisiljeni sami
               reševati svoje stanovanjske probleme, tisti najemajo kredite. In ti krediti oziroma
               obresti so iz tega naslova izvzeti.</p>
               <p>Še enkrat poudarjam, gospe in gospodje, povejte, na čigavi strani ste? Ali ste za
               socialo, da rešujemo te sloje, ali ste na strani kapitalistov, bogatih in da jih
               ščitimo s to višjo olajšavo, za katero se nekateri tako vehementno zavzemate. Hvala.
           </p>
            </sp>
            <sp xml:id="SDZ3-Izredna-42-2004-04-08.sp335">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa državna sekretarka, izvolite.</p>
            </sp>
            <sp xml:id="SDZ3-Izredna-42-2004-04-08.sp336">

               <speaker>MILOJKA KOLAR:</speaker>

               <p>Hvala. Rada bi samo še enkrat pojasnila mogoče v uvodu niste bili dovolj pozorni,
               glede te olajšave za plačane zneske iz samoprispevka. Pomotoma je pri številčenju v
               drugem odstavku tega dopolnjenega predloga člena napisano, da je omejitev 2% letne
               davčne osnove za olajšave, naštete od točke 2 do 9. Ta zadeva se popravlja z
               amandmajem pod zaporedno številko 4, kjer se seveda te točke od 2 do 9, nadomestijo z
               besedilom "točka 1, 3 do 10". Se pravi, točka 2 je izpuščena, ker pomeni, da
               samoprispevek ni znotraj limita 2%. In sem, mislim, tem zelo jasno odgovorila.</p>
            </sp>
            <sp xml:id="SDZ3-Izredna-42-2004-04-08.sp337">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej gospod Drobnič, potem gospod Cukjati. Izvolite.</p>
            </sp>
            <sp xml:id="SDZ3-Izredna-42-2004-04-08.sp338">

               <speaker>MAG. JANEZ DROBNIČ:</speaker>

               <p>Vprašati se moramo, kakšen namen pa imajo te olajšave, ki so pod tem členom 113. Kaj
               je njihov namen? Njihov namen ni izravnava teh socialnih razlik, to ni namen,
               obstojajo drugi instrumenti, ki gradijo na tej strukturi. Ravno tako nimajo te
               olajšave nič z lepotami Slovenije, ki jih omenja Zlobec. Sam sem tudi vesel, da živim
               v Sloveniji, da je Triglav lep, da je zelena trava in še marsikaj. Ampak državljanov
               to ne zanima, ko izpolnjujejo davčno napoved; takrat jih zanima kaj se bo z njihovim
               žepom zgodilo. Skratka, namen teh dejavnosti in olajšav je, da se da impulz za to
               zasebno pobudo v dobrodelnih... <stage xml:id="SDZ3-Izredna-42-2004-04-08.stage55">/Nemir v dvorani./</stage> <stage xml:id="SDZ3-Izredna-42-2004-04-08.stage56">(Ali lahko malo utihneš?)</stage> ..., da
               se da pobudo dobrodelnim, humanitarnim dejavnostim in sindikatom, da ljudje namenjajo
               za knjige; skratka, za tisto, kar je nekako v javnem interesu, ni pa javna služba. To
               je namen tega - da se vzpostavlja ta mehanizem celic civilne družbe, brez
               posredovanja države. Nekaj pa ima tudi učinka za tiste, ki imajo otroke pa kupujejo
               šolske knjige in tako naprej. To je ključni učinek. Samo, če pa tako limitirate, s 3
               na 2%, pomeni, da vam razvoj te civilne družbe, dobrodelnih dejavnosti, humanitarnih
               dejavnosti, ki so za namen blaženja socialnih stisk, da vam tega ni mar - da vam ni
               zadosti mar. To je namen, to je sporočilo, ki ga želimo dati skozi to.</p>
               <p>Na drugi strani je pa minister, ki bi pa seveda rad povlekel čim več denarja v
               proračun. Ampak naj razmisli, katera pa je tista prava meja, da bodo te nevladne
               organizacije, dobrodelne organizacije, civilne organizacije živele, da mu ne bo treba
               dati dodatnih 12 milijard in da bo imel znosne javne finance. Vendar trdimo, na
               osnovi argumentov, da je ta zares prehuda, da bi povsem lahko sprostil tam do 5% -
               "komot". In bi privarčeval na drugih področjih, morda ne to leto, ampak naslednje. In
               še nekaj bi se zgodilo; imeli bi to civilno družbo bolj razvito in tudi zavest,
               odgovornost, solidarnost ljudi za stiske drugih.</p>
            </sp>
            <sp xml:id="SDZ3-Izredna-42-2004-04-08.sp339">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Cukjati, izvolite, potem gospod Kebrič in gospod Zlobec.</p>
            </sp>
            <sp xml:id="SDZ3-Izredna-42-2004-04-08.sp340">

               <speaker>FRANCE CUKJATI:</speaker>

               <p>No, glede samoprispevka je res predlagano, vendar tega še ni, to še ni sprejeto;
               upam, da bo sprejeto, da bo izvzet samoprispevek iz te kvote. Vendar stvari ne
               spremeni.</p>
               <p>Kot sem rekel, dodatno zdravstveno zavarovanje že posrka v večini primerov skorajda
               celotno kvoto davčnih olajšav, kje je še vse drugo. Zaradi tega menimo, da če naj bi
               davčne olajšave predstavljale mehanizem stimulacije, mehanizem spodbujanja za
               določena financiranja, kot je tu tudi navedeno, recimo, priklop na internet in
               podobne stvari, to verjetno je mišljeno kot spodbuda, pač zaradi tega, da se
               informatizacija nadaljuje oziroma da se pospeši. V tem primeru, seveda, ni več nobene
               spodbude za 80% slovenskih državljanov, ki že plačajo dodatno zdravstveno
               zavarovanje. Jih ni več! In verjetno, če bi sledili sami intenci, bi morali resnično
               premisliti o teh 2% in menimo in še vedno menim, da je v pojmovanju 2% pravzaprav
               nesmiselno govoriti o vseh teh alineah in jih naštevati.Delno, malo bi popravili vso
               zadevo, če bi vrnili nazaj na 3%, kljub temu da je v tretjem odstavku naveden nov
               paket do 2%. Hvala.</p>
            </sp>
            <sp xml:id="SDZ3-Izredna-42-2004-04-08.sp341">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kebrič, izvolite.</p>
            </sp>
            <sp xml:id="SDZ3-Izredna-42-2004-04-08.sp342">

               <speaker>IVAN KEBRIČ:</speaker>

               <p>Hvala za besedo. Spoštovanemu poslancu dr. Bajuku repliciram kratko, da ne bom napak
               razumljen. Povprečen državljan je izpolnil davčno napoved, če je davčni obvezanec za
               dohodnino v pol ure. Dobil je izpisek svoje plače, prispevke in ostalo je vnesel v
               ustrezne rubrike, tiste svoje račune je hitro skupaj spravil, ker jih je vse leto
               shranjeval, seštel in v pol ure bil gotov. Tisti pa, ki so dobili deset milijonske
               honorarje v enem letu, pa verjamem, da jim do polnoči v enem dnevu ni bilo dovolj
               časa, da so vse tiste honorarje in vse tisterazne, takšne in drugačne, prihodke, ki
               spadajo pod davčno osnovno in za dohodnino, tisti so pa rabili ure in ure. Hvala
               lepa.</p>
            </sp>
            <sp xml:id="SDZ3-Izredna-42-2004-04-08.sp343">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Zlobec. Potem gospod Bajuk.</p>
            </sp>
            <sp xml:id="SDZ3-Izredna-42-2004-04-08.sp344">

               <speaker>JAŠA ZLOBEC LUKIČ:</speaker>

               <p>Hvala lepa. Glede na to, da me je kolega Drobnič omenil, bi vprašal kolega
               Drobniča... - ven je šel? No, hotel sem ga vprašati, če zna kitajsko. Namreč, kolega
               Drobnič se čisto na vse spozna in zato bi me čudilo, če ne bi znal kitajsko. Hvala.
           </p>
            </sp>
            <sp xml:id="SDZ3-Izredna-42-2004-04-08.sp345">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani kolegi, nimam nič proti tudi ob takih simpatičnih medklicih, vendarle
               prosim, če pogledate, koliko točk imamo danes še na dnevnem redu, tako da vas lepo
               prosim, da uporabite čas res samo za tiste nujne prepričevalne argumente. Gospod Sok,
               izvolite.</p>
            </sp>
            <sp xml:id="SDZ3-Izredna-42-2004-04-08.sp346">

               <speaker>ALOJZ SOK:</speaker>

               <p>Jaz ne da bi odgovarjal gospodu Lukiču Zlobcu, ker to nima nobenega smisla, ampak
               lahko bi pa rekel, da je ta razprava, ki jo je seveda tukaj razvil poslanski kolega
               Drobnič, povsem na mestu in to je logika teh 2% - to, o čemer je on govoril. Zdaj pa,
               če nočete temu prisluhniti in nočete tega razumeti, je to vaš osebni problem. In če
               bi mi hoteli dejansko to civilno družbo na nek način, ki naj bi bila skozi ta
               mehanizem financirana, odlepiti od države, odlepiti od tega vpliva, ki ga ima država
               na to civilno družbo, potem bi seveda morali mi kot politiki razmišljati o tem, da to
               zadevo nadgradimo, ne pa, da jo zmanjšujemo. V tem je ta poanta. In ta, še enkrat
               povem, ta obrazložitev, ki jo je razvil kolega Drobnič, stoji. Ampak žalibog pač je v
               tej državi tako, da se vlada očitno tega noče zavedati, in tudi mi v tem parlamentu
               nočemo tem argumentom prisluhniti in jih razrešiti na takšen način. Kajti, če bi
               povečali to funkcijo financiranja s strani državljanov, bi seveda istočasno
               razbremenili državni proračun. Tako pa ostaja situacija obratna. Državni proračun
               financira vedno več za te razne civilne institucije, državljani pa nimamo na to
               nobenega vpliva. In to seveda ni nekaj, česar Evropska unija, pa tudi demokratične
               države, izven Evropske unije, ne bi poznale. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp347">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sušnik, izvolite.</p>
            </sp>
            <sp xml:id="SDZ3-Izredna-42-2004-04-08.sp348">

               <speaker>FRANC SUŠNIK:</speaker>

               <p>Hvala lepa. Rad bi od spoštovanih predstavnic vlade eno pojasnilo. Namreč, mogoče
               tudi bo to pojasnilo šlo v prid razjasnitve našega amandmaja, ki vrača to splošno
               davčno olajšavo na tri procente. Namreč, samo po sebi se mi odpira vprašanje,
               povezano s peto in šesto točko, ki govori o sredstvih za nakup, gradnjo stanovanjske
               hiše oziroma za vzdrževanje stanovanja ali stanovanjske hiše. Ali ste kaj - verjetno
               ste preštudirali, oziroma naredili tudi primerjavo, kaj bi se zgodilo, če bi bila ta
               olajšava znatna pri tej dohodnini, ne samo 3%. Predvidevam, mogoče 30 ali 40%. V
               kakšni meri bi se posledično zaradi uveljavljanja te olajšave zmanjšalo delo na črno
               oziroma siva ekonomija? In če bi oziroma v kakšni meri bi potem ta izpad iz naslova
               dohodnine lahko nadomestili davki iz dejavnosti? Ker verjamem, da bi potem ljudje to
               stvar vzeli zares in ne bi več iskali uslug pri raznih, bom rekel, šušmarjih, ki
               nimajo urejene dejavnosti. Tukaj mislim, da je ta že prehod z 3 na 2 procente - že 3
               procente ni omembe vredna zadeva, predlog za zmanjšanje na 2% pa mislim, da sploh ni
               resna zadeva.</p>
               <p>Vsekakor bi pa rad odgovor na tisto, kar sem vprašal. Prosim.</p>
            </sp>
            <sp xml:id="SDZ3-Izredna-42-2004-04-08.sp349">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem še gospe državni sekretarki. Bi pred tem, pa potem gospe
               Kolarjevi besedo, gospod Bajuk, izvolite.</p>
            </sp>
            <sp xml:id="SDZ3-Izredna-42-2004-04-08.sp350">

               <speaker>DR. ANDREJ BAJUK:</speaker>

               <p>Hvala lepa. Samo mali komentar. Nisem razumel, v kakšnem smislu je kolega Kebrič
               meni repliciral. Ker ravno za to se zavzemam, da tudi tisti, ki smo - in spadam med
               tiste, ki so v eni uri pripravili svojo dohodnino - imeli možnost, da bi lahko tiste
               papirje, ki smo jih zbrali skozi leto našega sodelovanja in pa podpore takšnim pa
               drugačnim organizacijam in namenom, da bi lahko imeli več besede v tistem trenutku,
               ko odločamo o svojih lastnih sredstvih. Ker ravno za to gre. Tudi za tistega, ki bo
               delal samo nekaj minut svojo olajšavo, predvsem za tistega. Ker kot veste, kar se
               tiče podjetij, ko smo sprejemali zakona, zdaj nekaj dni nazaj, o pravnih osebah, je
               pa ta možnost omejena na 0,3%. In tudi nikjer po svetu nimajo pravne osebe, ne vem,
               večje možnosti, kot bi bila kot neka naša olajšava, kar se tiče fizičnih oseb.</p>
               <p>Vendar bi pa le to rekel, da ravno v tem je bil celoten argument, da bo ravno
               povprečen državljan lahko v tistem trenutku, ko bo te stvari pripravljal, lahko
               razpolagal z večjim procentom svojih prihodkov, ko jih nameni za državo, in jih tudi
               v tem smislu usmerja. Ker to bo pokazalo, da obstane neko večje spoštovanje s strani
               države do volje svojih ljudi. Po drugi strani, obratna podoba tega, da mora pa
               civilna družba "se brigati", s tem da bi privlekla podporo od ljudi, ne pa, da bo
               držala vrste na ministrstvih in čakala samo na proračun. Socialno državo, dokler jo
               bomo razumevali samo kot odgovornost državnega aparata, en velik računalnik, ena
               inventura pravic, ne pa solidarnost in osebna odgovornost, potem se nam pa slabo piše
               za prihodnost. Hvala.</p>
            </sp>
            <sp xml:id="SDZ3-Izredna-42-2004-04-08.sp351">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ3-Izredna-42-2004-04-08.sp352">

               <speaker>DR. DUŠAN MRAMOR:</speaker>

               <p>Mogoče je ob tej razpravi dobro si samo predstavljati, kakšne številke so to 2, 3
               odstotke te osnove. Za leto 2005 je ocena, da sta 2 odstotka 150 milijard tolarjev.
               Torej gre za usmeritev potencialno v civilno družbo, če želite 150 milijard tolarjev,
               kar je približno 9% proračuna.</p>
               <p>Verjetno se boste strinjali, da to ni majhna številka. Poleg tega še za 150 milijard
               tolarjev lahko obresti za kredite, za stanovanjska posojila. Hvala.</p>
            </sp>
            <sp xml:id="SDZ3-Izredna-42-2004-04-08.sp353">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mislim, da lahko zaključimo razpravo. Bila je dolga in mislim, da ste vsi
               dobili zadosti informacij. 6 amandmajev je torej pred nami.</p>
               <p>Najprej glasujemo o amandmaju pod zaporedno številko 1, in sicer poslanske skupine
               SMS k 113. členu. Glasujemo. Navzočih nas je 53, za je glasovalo 9, proti 37.</p>
               <p><stage xml:id="SDZ3-Izredna-42-2004-04-08.stage57">(Za je glasovalo 9.)</stage> <stage xml:id="SDZ3-Izredna-42-2004-04-08.stage58">(Proti 37.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju istih predlagateljev pod zaporedno številko 2, z opombo, če je
               ta amandma sprejet, postane amandma pod točko 3 brezpredmeten. Glasujemo. Navzočih
               nas je 54, za je glasovalo 11, proti 39.</p>
               <p><stage xml:id="SDZ3-Izredna-42-2004-04-08.stage59">(Za je glasovalo 11.)</stage> <stage xml:id="SDZ3-Izredna-42-2004-04-08.stage60">(Proti 39.)</stage></p>
               <p>Ugotavljam, da amandma ni bil sprejet.</p>
               <p>Zato glasujemo o amandmaju pod zaporedno številko 3. To je amandma koalicije
               Slovenija. Glasujemo. Navzočih nas je 58, za je glasovalo 19, proti 36.</p>
               <p><stage xml:id="SDZ3-Izredna-42-2004-04-08.stage61">(Za je glasovalo 19.)</stage> <stage xml:id="SDZ3-Izredna-42-2004-04-08.stage62">(Proti 36.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju pod zaporedno številko štiri treh poslanskih skupin koalicije,
               z opombo, če bo ta sprejet, je amandma pod 5 brezpredmeten. Glasujemo.</p>
               <p>Navzočih nas je 57, za je glasovalo 44, proti 9.</p>
               <p><stage xml:id="SDZ3-Izredna-42-2004-04-08.stage63">(Za je glasovalo 44.)</stage> <stage xml:id="SDZ3-Izredna-42-2004-04-08.stage64">(Proti 9.)</stage></p>
               <p>Ugotavljam, da je amandma sprejet, zato je amandma pod 5 brezpredmeten.</p>
               <p>Glasujemo še o amandmaju pod zaporedno številko 6 poslanskih skupin koalicije.
               Glasujemo. Prekinjam. Nisem prekinila, prekinila nisem, ampak 6. Bomo še enkrat
               glasovali, ker sem videla, da ni jasno, o katerem amandmaju. Na strani 9 je pod
               zaporedno številko 6 amandma poslanskih skupin koalicije. Se opravičujem, ker sem
               hotela skrajšano povedati, da večkrat ne poudarjam, koalicije Slovenije. Vem, da te
               poslanske skupine v tem zboru ni, se opravičujem. Še enkrat glasujemo o amandmaju pod
               zaporedno številko 6. Glasujemo.</p>
               <p>Navzočih nas je 59, za je glasovalo 15, proti 42.</p>
               <p><stage xml:id="SDZ3-Izredna-42-2004-04-08.stage65">(Za je glasovalo 15.)</stage> <stage xml:id="SDZ3-Izredna-42-2004-04-08.stage66">(Proti 42.)</stage> Ugotavljam, da amandma ni bil sprejet.</p>
               <p>Odpiram razpravo o 43. členu in treh amandmajih k temu členu. Pod 1 je amandma
               poslanske skupine SDS in Nove Slovenije. Na klopi imate amandma poslanskega kluba
               LDS, Združene liste socialnih demokratov in DeSUS k 143. členu. O njem bomo odločali
               pod zaporedno številko 2, zdajšnja dve, o tretjem bomo glasovali o amandmaju
               poslanske skupine Nove Slovenije. Torej pod 1, amandma pod 2 na klopi amandma, in pod
               tri bomo glasovali o amandmaju poslanske skupine Nove Slovenije. Odpiram torej
               razpravo z opombo, da si vsi amandmaji med sabo izključujejo. Če sprejmemo amandma
               pod 1, je amandma, ki je na klopi, brezpredmeten, in tudi tretji je brezpredmeten.
               Zdaj odpiram razpravo o vseh treh amandmajih. Proceduralni predlog, gospod Bajuk,
               izvolite.</p>
            </sp>
            <sp xml:id="SDZ3-Izredna-42-2004-04-08.sp354">

               <speaker>DR. ANDREJ BAJUK:</speaker>

               <p>Spoštovana gospa predsedujoča! Naš amandma pod številko 2, sedaj, "da roki pridobitve
               kapitala iz 2. točke prvega odstavka 87. člena in petega odstavka 91. člena se
               pričnejo šteti z dnem dejanske pridobitve kapitala". Ta je postal brezpredmeten, ker
               ni bil sprejet naš amandma k 87. členu in tudi ne naš amandma k 91. členu. Torej je
               ta brezpredmeten, v osnovi je pa še kako veljaven, ampak to bo pa predmet razprave.
               Hvala.</p>
            </sp>
            <sp xml:id="SDZ3-Izredna-42-2004-04-08.sp355">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Bajuk, mislim, da ni brezpredmeten. Glasovali bomo o njem, razen če ga ne
               umaknete. Ste umaknili amandma? Hvala lepa. Amandma poslanske skupine pod zaporedno
               številko 2 v pregledu amandmajev je umaknjen.</p>
               <p>Odpiram razpravo o amandmaju dveh poslanskih skupin pod zaporedno številko 1 in na
               klopeh imate amandma treh poslanskih skupin. Želi kdo besedo? <stage xml:id="SDZ3-Izredna-42-2004-04-08.stage67">(Ne.)</stage> Lahko preidemo na
               odločanje.</p>
               <p>Najprej glasujemo o amandmaju poslanskih skupin SDS in Nove Slovenije, ki se nahaja
               v pregledu pod zaporedno številko 1. Vprašala sem, če želi kdo razpravljati. Nihče ni
               dvignil roke, gospod Bajuk, zato sem zaključila razpravo.</p>
               <p>Glasujemo torej o amandmaju, kot sem povedala. Prekinjam glasovanje. Obrazložitev
               glasu, gospod Bajuk.</p>
            </sp>
            <sp xml:id="SDZ3-Izredna-42-2004-04-08.sp356">

               <speaker>DR. ANDREJ BAJUK:</speaker>

               <p>Hvala lepa. Gre za amandma, ki smo ga vložili skupaj s SDS, da se to črta. Rad bi
               samo poudaril, da bom glasoval za to, ker dejansko ostane zdaj, če pač ostaneta zdaj
               samo dva odstavka, prvi je neobrazložen, sploh se ne ve, zakaj, in tudi vlada se ni
               potrudila, da bi to obrazložila. Dejstvo pa je, da to samo ustvarja možnosti, da bomo
               od zdaj naprej do konca leta imeli še kako velike aktivnosti na področju spreminjanja
               strukture lastništva kapitala. Mislim, da bi bilo to popolnoma napačno sporočilo,
               ampak seveda, to je, kar je želela vlada. Na vsak način se nam pa zdi črtanje tega
               člena zelo umestno, ker je popolnoma nepotrebno govoriti o takšnih predhodnih
               odločitvah, kot so sedaj. Hvala.</p>
            </sp>
            <sp xml:id="SDZ3-Izredna-42-2004-04-08.sp357">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Vizjak, izvolite.</p>
            </sp>
            <sp xml:id="SDZ3-Izredna-42-2004-04-08.sp358">

               <speaker>MAG. ANDREJ VIZJAK:</speaker>

               <p>Sam bom tudi podprl amandma koalicije Slovenija glede črtanja celotnega 143. člena.
               Kaj je bistvo in kaj je razlika med koalicijskim amandmajem in tem našim predlogom?
               Po koalicijskem amandmaju ostane prvi odstavek, ki govori, da ne glede na določbe
               prvega odstavka 87. člena tega zakona, se dobiček, dosežen z odsvojitvijo
               nepremičnine, pridobljene pred 1.1.2002, ne obdavčuje. Mislim, da smo v 87. členu v
               prvem odstavku, ki je bil danes zelo malo deležen razprave, pravzaprav nič, in ki
               govori o kapitalu kot odsvojitvi nepremičnin, v bistvu ta člen praktično ne obdavčuje
               ničesar, kar je bilo nabavljeno pred 1.1.2002, in bo kasneje, kadar pač bo,
               odsvojeno. Mislim, da to ni prav. Mislim, da lahko to brez problema črtamo in bo pač
               davčna obveznost nastala takrat, ko bo pač nekdo odsvojil to nepremičnino. Sicer pa
               poznam razloge, zakaj je predlagan datum 1.1.2002. Hvala.</p>
            </sp>
            <sp xml:id="SDZ3-Izredna-42-2004-04-08.sp359">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo obrazložitve glasov o prvem amandmaju v pregledu k 143.
               členu. Prehajamo na odločanje. Glasujemo! Navzočih nas 56, za je glasovalo 15,proti
               39.</p>
               <p><stage xml:id="SDZ3-Izredna-42-2004-04-08.stage68">(Za je glasovalo 15.)</stage> <stage xml:id="SDZ3-Izredna-42-2004-04-08.stage69">(Proti 39.)</stage></p>
               <p>Amandma ni bil sprejet.</p>
               <p>Sedaj glasujemo še o amandmaju, ki ga ni v pregledu in je na klopi, poslanskega
               kluba LDS in skupin ZLSD in DeSUS k 143. členu. Glasujemo! Navzočih nas je 55, za je
               glasovalo 40, proti 4.</p>
               <p><stage xml:id="SDZ3-Izredna-42-2004-04-08.stage70">(Za je glasovalo 40.)</stage> <stage xml:id="SDZ3-Izredna-42-2004-04-08.stage71">(Proti 4.)</stage></p>
               <p>Ugotavljam, da je bil ta amandma sprejet.</p>
               <p>Odpiram razpravo o 146. členu in amandmaju poslanske skupine Slovenske ljudske
               stranke k temu členu. Kdo želi besedo? Gospod Rokavec, izvolite.</p>
            </sp>
            <sp xml:id="SDZ3-Izredna-42-2004-04-08.sp360">

               <speaker>FRANCI ROKAVEC:</speaker>

               <p>Hvala za besedo. Glede na sprejetje amandmaja na odboru za finance, vidimo v
               poslanski skupini, da je prišlo do premika v pozitivno smer, vendar še vedno ne
               dovolj. Na mestu je ugotovitev, da se kljub postopnosti na področju kmetijstva
               poskuša z dohodnino uvesti dvakratna obdavčitev. Že v razpravi, ob splošni obravnavi
               tega zakona sem povedal, da so cene kmetijskih pridelkov v zadnjih osmih letih padle
               za več kot 100%. Repromaterial se je povečal za 140%. Iz analize, ki jo je pripravil
               sindikat kmetov za vse poslanske skupine, je lahko zelo jasno bilo predstavljeno, da
               je v letih od 1995 do 2003 bila povprečna letna inflacija najmanj 7,5% cene
               kmetijskih proizvodov pa so povprečno padale za 5,6%. Če primerjam položaj pri
               pšenici, je leta 1995 bil prihodek na tono proizvedene pšenice 173,8 evra, leta 2002
               pa le še 131,3 evra. Če seveda tukaj še upoštevamo subvencijo za hektar, v višini
               54.000 tolarjev, še vedno pridobimo negativno razliko 4 evre na tono proizvedene
               pšenice. Se pravi, poleg subvencije, ki je tisto osnovno izravnalno plačilo med
               stroški, med razliko v ceni, ker cene padajo, je dohodkovni položaj pri pšenici za 4
               evre na tono slabši kot v letu 1995, plus tudi subvencije. Pri govedu je ta razlika
               še večja. Leta 1995 je za tono žive teže bila vrednost 1568,4 evre, leta 2002 pa je
               za tono govedi žive teže rejec dobil povprečno 1249,6 evra.</p>
               <p>Skupaj s subvencijami, ki so seveda vključene zraven s 43 tisoči na pitanca, dobimo
               negativno razliko 101 evra na tono govedi.</p>
               <p>To je samo eden do pokazateljev dvojnosti pristopa k obravnavanju dohodnine na
               področju kmetijstva. V tem istem času pa se je katastrski dohodek povečal za več kot
               100%, da ne govorim njegovi dodatni revalorizaciji. Če k temu prištejemo še drugo
               dejstvo, da bo do leta 2007 izpeljana reforma skupne kmetijske politike, po kateri se
               bo tudi spremenil način izplačila in višine neposrednih plačil Eko 0 in pa odločitev
               o modelu izbire reforme, ki je prepuščena posamezni državi članici, v državah
               Evropske unije, kakor tudi pri nas, v tem trenutku potekajo seveda živahne razprave,
               predstavitve možnih kombinacij in modelov, ki naj bi jih reforma tudi dopuščala.
               Seveda v tem letubo šele Slovenija izbrala model kombinacij, v katero smer reforme
               kmetijske politike se bo seveda tudi odločila.</p>
               <p>Spremenjen način obdavčevanja v kmetijstvu v delu, ki je predmet tudi zakona o
               dohodnini, se zato zdi dejansko neopravičen. Zato predlagamo, da se gre korak naprej,
               da se dejansko šele, ko bo z letom 2007 začel delovati nov model, do takrat pa moramo
               korenito spremeniti zakon o, ugotavljanju katastrskega dohodka, poleg tega seveda
               dejansko vrednotenje katastrskega dohodka, ki bo lahko realni pokazatelj dohodkovnega
               položaja v kmetijstvu, in v tistem trenutku pa bi dejansko lahko pristopili tudi k
               obračunavanju po predlaganem modelu. Se pravi, dokler je katastrski dohodek tako
               nerealen, kakor je danes, ki ne sledi dohodkovnemu položaju, samo mimogrede, samo v
               lanskem letu se je katastrski dohodek znižal. Zakaj? Zato ker smo imeli poleg
               negativnega dohodkovnega položaja tudi izrazito neugodne vremenske razmere.</p>
               <p>Zato bi tukaj pričakoval in pričakujem, da bo prevladalo, tako kot tudi v nekaterih
               drugih segmentih, dodatno razmišljanje v smer, da je potrebno poleg enega koraka
               storiti še drugi korak. S tem prehodnim obdobjem bi verjetno v tem času zagotovili
               primeren čas za celovito rešitev tega vprašanja. Zato tudi predlagamo amandma, da se
               tako, kotsmo tudi zapisali, "ne glede na drugi odstavek 60. člena tega zakona, se
               dohodki izplačil iz naslova ukrepov kmetijske politike iz drugega odstavka 59. člena
               tega zakona v davčno osnovno vključijo v letu 2007." Hvala lepa.</p>
            </sp>
            <sp xml:id="SDZ3-Izredna-42-2004-04-08.sp361">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Soka, potem gospod Sušnik.</p>
            </sp>
            <sp xml:id="SDZ3-Izredna-42-2004-04-08.sp362">

               <speaker>ALOJZ SOK:</speaker>

               <p>Hvala, za besedo. Spoštovani minister, sodelavci, kolegice poslanke in poslanci.</p>
               <p>Jaz mislim, da je področje obdavčitve kmetijstva tako pomembna zadeva, da je seveda
               povsem neresno, da zakon obravnavamo, to moram povedati, da zakon obravnavamo, na
               takšen način, se pravi, po nujnem postopku, ob kopici drugih zadev, ki jih je
               potrebno rešiti pred 1. majem, preden bomostopili v Evropsko unijo. Ampak nič ne
               moremo, to ste pač sforsirali in sedaj seveda na tako nujni postopkovni način to
               porivate skozi ta državni zbor.</p>
               <p>Če bomo tukaj na tem področju naredili napako, potem seveda Slovenija ne bo, kot je
               bilo prej povedano, tako lepa, tako zelena in pa obdelana, kajti zavedati se moramo,
               da kmetijstvo nima, vsaj v naši državi ne, zgolj ekonomske funkcije, ampak je to
               bistveno več, predvsem služi obdelanosti krajine in pa poseljenosti.</p>
               <p>Veliko tega je moj predgovornik povedal, ampak če rečemo, in že velikokrat smo tukaj
               v tem parlamentu to iznesli, da je velikost slovenske kmetije danes povprečno
               štirikrat manjša od kmetije v Evropski uniji, to pomeni, da so tudi prihodki na teh
               kmetijah bistveno manjši, da pa bomo nivo primerljivih subvencij dosegli šele leta
               2007. Tudi po vstopu Slovenije v Evropsko unijo bo veliko ukrepov, ki se sedaj
               uvajajo v tem zadnjem letu in ki bodo potem uvedeni, ko bomo že stopili v Evropsko
               zvezo, namenjenih predvsem mladim, ki prevzemajo kmetije. Če jih bomo takoj že z
               letom 2005 vključili v ta novi sistem obdavčitve, potem se ni težko predstavljati, da
               bo to slovensko kmetijstvo za mlade ljudi, za prevzemnike, postalo še bolj
               nezanimivo, kot je že v tem trenutku. Že danes so veliki problemi. Mladienostavno ne
               vidijo perspektive v kmetijstvu, ne vidijo prihodka, ker to vse, kar je kolega
               Rokavec povedal, drži. Cene kmetijskih proizvodov so drastično padle, medtem ko so se
               cene repromateriala povečale. Statistični urad je objavil podatek, da je faktorski
               dohodek v letu 2003 v primerjavi z letom 2002 padel za 23.5%. Seveda, to je posledica
               naravne nesreče, suše, itd., ki smo jo v letu 2003 doživeli. Nihče nam ne jamči, da
               ne bo tudi letos.</p>
               <p>Da pa bi vse to lahko pripravili, da bi lahko sprejeli zakon o katastrskem dohodku,
               uskladili stanje v naravi, ker danes ni usklajeno, je potrebnega dovolj časa. Mislim,
               da bi najmanj ob vsem tem, kar se želi na tem področju storiti, lahko kot vlada
               podprli ta amandma in to novo obdavčitev za dve leti zamaknili, v tem času pa bi
               pripravili vse tisto, kar je potrebno. To se pravi zakon o katastrskem dohodku. Tako
               bi omogočili, da se v tem času kmetije, predvsem prevzemniki, mladi kmetje,
               pripravijo na to novo obliko. Kajti v tem trenutku slovensko kmetijstvo na to ni
               pripravljeno in če ga bomo na takšen način obdavčili, potem bo situacija še toliko
               težja.</p>
               <p>V naši poslanski skupini bomo ta amandma podprli. Tudi sami smo nameravali
               predlagati rešitev v tej smeri, ampak ker jo je predlagala že Ljudska stranka, smo
               enostavno sklenili, da bomo to podprli. In bi bilo zelo dobro, gospod minister, da bi
               tudi ob vseh teh argumentih, tako kot ste prišli z amandmajem glede družinske
               dohodnine oziroma obdavčitve na tem področju, prisluhnili tudi argumentom, ki
               prihajajo s strani agrarnih ekonomistov. To ni nekaj, kar bi si izmislili, ne vem,
               politiki v opoziciji, temveč vas na to opozarjamo agrarni ekonomisti. To so tisti, ki
               danes v Sloveniji najbolj spremljajo in poznajo situacijo. In situacija v slovenskem
               kmetijstvu ni rožnata, prej bi lahko zatrdil, da je v tem trenutku situacija v
               slovenskem kmetijstvu izredno slaba. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp363">

               <speaker>PODPREDSEDNIK VALENTIN POHOREC:</speaker>

               <p>Hvala. Še kolega Sušnik.</p>
            </sp>
            <sp xml:id="SDZ3-Izredna-42-2004-04-08.sp364">

               <speaker>FRANC SUŠNIK:</speaker>

               <p>Hvala lepa, spoštovani podpredsednik. Spoštovani zbor! V vsakem primeru bom podprl
               amandma Slovenske ljudske stranke, ki poskuša odpraviti izrazito škodljivo določbo
               zakona o dohodnini, ki namerava obdavčiti tudi plačila iz naslova ukrepov kmetijske
               politike, kar je po mojem globokem prepričanju v popolnem nasprotju z namenom teh
               izravnalnih plačil, ki so namenjena slabšim pogojem na področju kmetijstva oziroma
               kompenziranju izpada dohodka, na katerega pač kmetje ne morejo vplivati. Glejte, to
               kaže na ignoranco, ker ne verjamem, da bi gospe in gospodje z ministrstva za finance
               ne poznali stanja na področju kmetijstva, ne poznali vseh svaril in poročil, ki jih
               pripravljajo agrarni ekonomisti in ki nesporno realno prikazujejo stanje na področju
               slovenskega kmetijstva. Nesporno je, da vsako leto v obdobju zadnjih dvanajstih let
               beležimo padec ekonomskega položaja na področju kmetijstva. Dohodkovno je kmetijstvo
               vsako leto v slabšem položaju. Rezultat slabšanja položaja na področju kmetijstva je
               ta, da vsak dan, vsak dan, spoštovane gospe in gospodje, ugasne deset kmetij!
               Posledično imamo v zaraščanju 100.000 hektarjev kmetijskih zemljišč. To nepopravljivo
               spreminja izgled Slovenije in nepopravljivo vpliva na razvoj življenja in potek
               razvoja podeželja.</p>
               <p>Pretirana administracija, ki se vzporedno tem dogodkom oziroma s tem slabšanjem
               položaja kmetijstva odvija, je evidentna. Leta 1992 je bilo na ministrstvu za
               kmetijstvo zaposlenih 96 uradnikov, leta 2003 jih je 819. Tukaj notri pa ni všteta še
               množica tistih, ki so bili preneseni na kmetijsko-gozdarsko zbornico. Slovenija je
               najbolj veterinarska država, z najbolj nemogočimi, neživljenjskimi, najbolj strogimi
               veterinarskimi predpisi, kar posledično vpliva na izrazito slab položaj živinorejske
               govedoreje, ki je vodilna panoga na področju slovenskega kmetijstva. Dobro so vam
               znana dejstva, daje izračunavanje katastrskega dohodka nerealno, neživljenjsko in ne
               odraža dejanskega stanja oziroma možnosti pridobivanja dohodka na teh površinah. Ob
               vsem tem, da vse to poznate, da poznate vse te negativne trende na področju
               kmetijstva, je popolnoma nerazumljivo, da pridete s predlogom, da se obdavči tisto,
               kar država kmetu da, zato da bi se obdržal, da bi preživel. Poslušajte, to je
               skregano z vsako logiko in ne prinese nobene resne kritike. Kaj se bo zgodilo, če se
               bo trend nadaljeval. Kdaj, se je zadnjič nekdo upravičeno vprašal, bo v Sloveniji več
               kmetijskih uradnikov kot kmetij? Verjetno zelo hitro. Zelo hitro. In to gospodje iz
               koalicije mirno gledate in opazujete. Jaz verjamem, da se ta problematika dotika
               vsega skupaj tri procente slovenskega prebivalstva in da to z vidika volilne
               matematike ni zanimiva in interesantna tema. Verjamem, ampak posredno bo to vplivalo
               na celotno stanje slovenskega gospodarstva. Predvsem pa bo to pustilo nepopravljive
               posledice na večini slovenskega ozemlja.</p>
               <p>Jaz bom zaključil samo s tem, da me nič ne čudi, da se je minister But poslovil z
               ministrskega mesta z nasmehom na ustih, zato ker mu je padlo z ramen hudo breme. Vaš
               nadaljnji pogled na to kmetijstvo se pa zrcali tudi že iz kadrovske ponudbe, ker nič
               dobrega se nam najbrž ne obeta tudi v naprej, ker s prihodom novega veterinarja v
               politiko, ki je povezana s slovenskim kmetijstvom, ki naj bi kreirala kmetijsko
               politiko, se nam obetajo verjetno še slabši časi. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp365">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Sušnik. Želi še kdo besedo? Najprej minister. Imate besedo, prosim.
           </p>
            </sp>
            <sp xml:id="SDZ3-Izredna-42-2004-04-08.sp366">

               <speaker>DR. DUŠAN MRAMOR:</speaker>

               <p>Hvala lepa. Najprej, oprostite, gospod Sok, ampak postopek je normalen. Ni nujni
               postopek za ta zakon. Zakon je prišel v parlament v decembru, tako da mislim, je
               normalni postopek.</p>
               <p>Druga stvar, gospod Rokavec, v zvezi s tem, kako smo prisluhnili kmetom in njihovim
               težavam. Jaz mislim, da je na tem področju odbor, kar sem jaz že povedal v uvodni
               besedi in potem še gospod Pucko, izjemno prisluhnil kmetov in je bilo sprejetih vrsto
               amandmajev. Danes se predlaga še en amandma k 147. členu, ki naj bi še določeno stvar
               rešil. Hkrati smo se zavezali in jutri gre v parlament sprememba zakona o KD-ju.
               Hkrati smo se zavezali narediti navodilo in prilagoditi na nivo sedanjih tržnih cen
               tiste dejansko disparitete, ki so v obstoječi metodologiji. Tako smo se zavezali to
               letos narediti. Ko sem imel jaz razgovor tudi s predstavniki sindikatov kmetov, so
               celo poudarili, če bi bil izračun popolnoma ustrezen, kar bo seveda naredil inštitut,
               potem so rekli, bi bil lahko v letu 2007 že 100% EKO0 in EKO1 vključen v osnovo. Mi
               smo seveda rekli, da je potrebno prehodno obdobje, ker se bodo tudi njim povečevala
               EKO0 in EKO1 plačila v naslednjih letih. S tega vidika je tudi dogovor po mojem
               mnenju, eno razumevanje, da če bo to urejeno, da potem ni problema s tem. Po tem, kar
               smo sprejeli na odboru, v vseh teh spremembah, jaz mislim, da smo šli kmetom res
               maksimalno naproti. Držijo vaši podatki o padanju cen kmetijskih proizvodov, vendar
               hkrati bi bilo pa ustrezno navesti, da v zadnjih treh letih so se pa EKO0 in EKO1
               plačila povečala za 133%.</p>
               <p>Enostavno skozi to politiko, ki jo, bi rekel, Slovenija na tem področju v primerjavi
               z drugimi pristopnicami zares s posluhom za kmetijstvo pelje, da je potrebno
               poudariti, da te izravnave potem so tukaj prisotne in da bodo do 2007 v višini 100%
               teh nadomestil, ki jih imata tudi avstrijski kmet ali francoski kmet. Mi pa še ne
               bomo takrat na 100% plač oziroma na 100% produktivnosti in tako naprej.</p>
               <p>Tukaj smo šli mi res kmetom naproti maksimalno.</p>
            </sp>
            <sp xml:id="SDZ3-Izredna-42-2004-04-08.sp367">

               <speaker>PODPREDSEDNIK VALENTIN POHOREC:</speaker>

               <p>Ima dve prijavi za razpravo. Kolega Sok in kolega Rokavec. Najprej kolega Sok, imate
               besedo.</p>
            </sp>
            <sp xml:id="SDZ3-Izredna-42-2004-04-08.sp368">

               <speaker>ALOJZ SOK:</speaker>

               <p>Jaz, prvič se z ministrom ne morem strinjati, da je to normalni postopek. Torej na
               prejšnji seji smo obravnavali zakon v prvi obravnavi, danes pa na izredni seji
               obravnavamo tako kompleksen zakon, kot je zakon o dohodnini. To sicer vi lahko
               smatrate za normalen postopek, ampak na izredni seji sprejemati tako kompleksen
               zakon, s tolikimi posledicami, seveda za mene ni normalno. Škoda je, da ni dovolj
               časa teh zadev predebatirati v javnosti. Škoda je, da ne upoštevate opozoril agrarnih
               ekonomistov, ki sigurno to področje, gospod minister, veliko bolje poznajo, kot pa ga
               poznate vi.</p>
               <p>In na takšen način, kot se to sprejema, bo seveda narejena velika škoda za slovensko
               kmetijstvo. Posledica te odločitve pa bo, da bo, kot je bilo že večkrat povedano, še
               več slovenskih kmetij propadlo, da bo še več mladih ljudi odhajalo v mesta, da bodo
               na podeželju ostajali ostareli starši, da se bo to podeželje še bolj intenzivno kot
               danes zaraščalo. Istočasno pa bo Slovenija postajala vedno večji uvoznik hrane. Tudi
               to je resnica, da Slovenija vsako leto uvaža vedno več hrane, doma pa se nam
               zaraščajo vedno večje površine. To je seveda posledica nepravilne kmetijske politike.
               Seveda niste vi za njo krivi. Največja krivda za to pač pripada tistim, ki so to
               področje kmetijstva vodili, ki so bili za njega odgovorni. Od tu naprej, ko pa bo
               sprejet takšen zakon za obdavčevanje kmetov, pa boste seveda nosili so odgovornost za
               nadaljnje propadanje tudi vi, gospod minister.</p>
               <p>Hvala lepa.</p>
            </sp>
            <sp xml:id="SDZ3-Izredna-42-2004-04-08.sp369">

               <speaker>PODPREDSEDNIK VALENTIN POHOREC:</speaker>

               <p>Hvala lepa. In še kolega Rokavec ima besedo.</p>
            </sp>
            <sp xml:id="SDZ3-Izredna-42-2004-04-08.sp370">

               <speaker>FRANCI ROKAVEC:</speaker>

               <p>Hvala za besedo. No, lepo je, da je minister priznal, da so bili podatki točni. Tudi
               moji podatki, ki sem jih navajal, gospod minister, moral skupaj z subvencijami, pri
               govedu skupaj s subvencijami. Tako da to ne drži, da niso bile vključene tudi
               subvencije v teh primerjavah, ki sem jih seveda navedel. Ampak druga težava je.
               Težava je v tem, da zelo kompleksno področje ugotavljanja katastrskega dohodka se
               sedaj napoveduje, da ga bomo v kratkem rešili. Vemo, koliko časa se je to področje že
               hotelo reševati, in se ga še ni rešilo.</p>
               <p>V hitrosti se zelo velikokrat naredijo tudi napake. Že ta zakon gre po moji oceni v
               parlamentarni proceduri bistveno prehitro. Jaz bi zelo želel, da bi prišli do novega
               zakona o ugotavljanju katastrskega dohodka, ki bi dejansko ugotavljal dohodkovni
               položaj. Menim, da če bi imeli tako rešitev na mizi, da bi se lahko veliko lažje
               pogovarjali o rešitvah pri tem zakonu o dohodnini.</p>
               <p>In za konec. Zagotovo imate v finančnem ministrstvu jasno izračunane podatke, kaj bi
               pomenil naš amandma, kakšne finančne posledice za izpad prihodka za leto 2005 in
               2006. Zato in bi bilo to zelo dobro slišati pred odločanjem o tem amandmaju. Hvala
               lepa.</p>
            </sp>
            <sp xml:id="SDZ3-Izredna-42-2004-04-08.sp371">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolega Sušnik.</p>
            </sp>
            <sp xml:id="SDZ3-Izredna-42-2004-04-08.sp372">

               <speaker>FRANC SUŠNIK:</speaker>

               <p>Hvala lepa. Tudi meni manjka še en podatek. Glede na to, kaj je bilo sprejeto in
               zapisano v 146. členu na odboru za finance, bi pričakoval, da so vam znane neke
               številke, neka projekcija izboljšanja ekonomskega položaja slovenskega kmetijstva, da
               se vam je zapisalo tule notri, da se bo zdaj s korakom 25% povečevalo obremenjevanje
               teh plačil iz naslova ukrepov kmetijske politike. Povejte, kateri so tisti
               pričakovani pozitivni finančni premiki, kazalci, ki bi kazali na izboljšanje stanja
               na področju kmetijstva, na izboljšan ekonomski položaj na področju kmetijstva, da ste
               se odločili za tako postopno obremenitev plačil iz naslova ukrepov kmetijske
               politike, ki bi potem pa nekje v letu 2008 100% zajeli ta izplačila, ob dejstvu, ki
               ga je moj predhodnik navedel, da tudi izplačila iz naslova ukrepov kmetijske politike
               ne kompenzirajo znižanja prodajnih cen oziroma ne kompenzirajo slabega dohodkovnega
               položaja na področju kmetijstva. Izračuni, ki so jih dali na razpolago agrarni
               ekonomisti, jasno kažejo, da tudi ob prištetih subvencijah ne dosežemo tistih
               prodajnih cen in ne izboljšamo dohodkovnega položaja na področju kmetijstva, kot so
               bila prisotna na tem področju v preteklem obdobju.</p>
               <p>Še enkrat bi rad vedel razlog. Zelo vesel bom napovedi izboljšanja, ker samo ta
               napoved izboljšanja ekonomskega položaja upravičuje postopno povečanje obdavčevanja
               neposrednih izplačil, tako kot je napisano v 146. členu. Če neke realne napovedi
               boljšega ekonomskega položaja ni, potem je to v celoti zgrešeno. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp373">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi še kdo razpravljati? Vlada? Gospod minister, prosim.</p>
            </sp>
            <sp xml:id="SDZ3-Izredna-42-2004-04-08.sp374">

               <speaker>DR. DUŠAN MRAMOR:</speaker>

               <p>Mogoče bi samo to dodal, da zdaj v teh spremembah, teh amandmajih, ki so bili
               sprejeti na odboru, je tudi dana možnost kmetom, da vodijo knjigovodstvo in s tega
               vidika prikažejo dejanske prihodke in stroške ter še razdelijo potem na družinske
               člane, ki na kmetiji sodelujejo. Tako mislim, da je to rešitev, ker če kdo želi
               dejansko stanje prikazati, ga tudi lahko. Hvala.</p>
            </sp>
            <sp xml:id="SDZ3-Izredna-42-2004-04-08.sp375">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še kolega Rokavec, imate besedo.</p>
            </sp>
            <sp xml:id="SDZ3-Izredna-42-2004-04-08.sp376">

               <speaker>FRANCI ROKAVEC:</speaker>

               <p>No, opozoril bi samo na eno pomembno dejstvo. Slovenija ima štirikrat manjšo
               kmetijsko posest, kakor je povprečje v Evropski uniji. S tem predlogom, ne bomo
               udarili samo čistih kmetij. Udarili bomo tudi največji segment tako imenovanih
               polkmetij, ker se bo njihova obremenitev tudi bistveno povečala po tem dohodninskem
               zakonu. To mislim, da je tisto ključno vprašanje: ali bomo pustili zemljo zaraščanju
               ali pa bomo omogočili tudi preko davčne zakonodaje tak pristop, da bo ta zemlja še
               vedno obdelana? To pa je tisto nasprotno vprašanje. Danes je bilo veliko govora v tej
               dvorani, zakaj smo lahko Slovenci ponosni na marsikakšno ureditev na marsikaterem
               področju. Zato, ker smo tudi sledili svoji specifičnosti. V tem primeru pa bo
               verjetno odklon od svoje specifičnosti prinesel to, da bo dejansko tudi negativni
               efekt izražen v pripravljenosti za kmetovanje na posameznih področjih. Hvala.</p>
            </sp>
            <sp xml:id="SDZ3-Izredna-42-2004-04-08.sp377">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Sok še enkrat.</p>
            </sp>
            <sp xml:id="SDZ3-Izredna-42-2004-04-08.sp378">

               <speaker>ALOJZ SOK:</speaker>

               <p>Čisto na kratko. Gospod minister, jaz imam en predlog. Jaz predlagam, da danes v tej
               drugi obravnavi podprete ta predlog amandmaja in potem do tretje obravnave še enkrat
               preštudirajte ta predlog, potem pa se še vedno lahko v tretji obravnavi eventualno na
               predlog vlade ta člen popravi. Če pa danes tega amandmaja ne sprejmemo, potem bo
               seveda ta člen ostal zaprt in ga potemni možno več spreminjati. Vzemite si še en
               mesec časa, pa to zadevo še enkrat prediskutirajte. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp379">

               <speaker>PODPREDSEDNIK VALENTIN POHOREC:</speaker>

               <p>Minister, želite še besedo, glede na predlog? <stage xml:id="SDZ3-Izredna-42-2004-04-08.stage72">(Ne.)</stage> Zaključujem torej razpravo o 146.
               členu in vloženem amandmaju Slovenske ljudske stranke k temu členu. Prešli bomo na
               glasovanje. Prosim za pozornost. O amandmaju Slovenske ljudske stranke k 146. členu
               bomo glasovali. Glasujemo. Navzočih nas je 60, za je glasovalo 21, proti 39.</p>
               <p><stage xml:id="SDZ3-Izredna-42-2004-04-08.stage73">(Za je glasovalo 21.)</stage> <stage xml:id="SDZ3-Izredna-42-2004-04-08.stage74">(Proti 39.)</stage></p>
               <p>Amandma ni dobil podpore.</p>
               <p>Prehajam na člen 147a. Odpiram razpravo o tem amandmaju k členu 147a, ki so ga
               vložile tri poslanske skupine LDS, Združena lista in DeSUS. Želi kdo besedo? <stage xml:id="SDZ3-Izredna-42-2004-04-08.stage75">(Nihče.)</stage>
               Zaključujem razpravo in dajem predlog amandmaja na glasovanje. Prosim za pozornost,
               bomo glasovali. Glasujemo! 60 navzočih, za je glasovalo 49, proti 6.</p>
               <p><stage xml:id="SDZ3-Izredna-42-2004-04-08.stage76">(Za je glasovalo 49.)</stage> <stage xml:id="SDZ3-Izredna-42-2004-04-08.stage77">(Proti 6.)</stage></p>
               <p>Ugotavljam, da je amandma sprejet.</p>
               <p>Prehajamo na člen 148, h kateremu sta vložena dva amandmaja. Prvi je Slovenske
               ljudske stranke, da se člen črta, in drugi treh poslanskih skupin, LDS, Združene
               liste in DeSUS. Odpiram razpravo. Vili Trofenik ima besedo.</p>
            </sp>
            <sp xml:id="SDZ3-Izredna-42-2004-04-08.sp380">

               <speaker>VILI TROFENIK:</speaker>

               <p>Hvala za besedo. V 3. členu zakon, ki je predmet obravnave, govori, da je dohodnina
               prihodek državnega proračuna. S tega vidika 148. člen nima mesta v tem zakonu, pač pa
               spada v neka druga dva zakona, ki govorita o tistih deležih oziroma najprej, da se
               dohodnina odstopa lokalnim skupnostim v deležu - to sta zakon o lokalni samoupravi in
               zakon o financiranju občin. Prvotni tekst, ki je bil objavljen v Poročevalcu, bi
               lahko rekli, da je bolj kozmetične narave. Vendar kozmetične narave v tem smislu, da
               škodi kvaliteti zakona bolj kot koristi. Seveda nadalje je bil na obravnavi na odboru
               sprejet amandma, ki je ta člen v celoti spremenil in ga še bistveno poslabšal. Še
               slabša varianta pa je zdaj eden izmed amandmajev oziroma ta drugi amandma, ki je
               predlagan k temu členu zakona. Zakaj? Niti v 142. členu ustave, ki edini opredeljuje
               obveznost države, da zagotavlja lokalnim skupnostim, ki nimajo zadosti lastnih
               prihodkov, da bi zagotovile izvrševanje ustavnih in zakonskih nalog, niti v evropski
               listini o lokalni samoupravi ni mesta ali temelja za tako rešitev, ki je tu napisana.
               Kakor hitro sta dva člana vlade sprejela delegacijo predstavnikov tistih občin, ki so
               si na tak način zaželeli v zakonu o dohodnini zagotoviti privilegiran položaj, od
               takrat naprej ni možno več razumeti ali pa verjeti resnim namenom sprememb zakona o
               dohodnini. Zakaj? 22občin, ki se samofinancirajo, ima v cenah, bom rekel, v številkah
               ali v proračunu za letošnje leto dobrih 18 milijard presežkov. Posebej med temi 22
               občinami jih je 5 posebnega statusa, ki že samo s prihodki iz 21. člena, to je 35%
               dohodnina, in pa štirjenepomembni po velikosti prihodki ali davki, pridobijo več
               prihodkov, kot je njihova primerna poraba. Na eni strani imamo 18 milijard presežkov
               vis a vis 38 milijardam finančne izravnave. Če bi predlagatelji gospodarno ravnali,
               bi z neuvrščanjem tega členav ta zakon lahko pridobili za državni proračun okroglih 5
               milijard. Zakaj? Od 131 milijard prihodkov lokalnih skupnosti iz naslova dohodnine
               pripada 70 milijard tem 22 občinam. In če je točna ocena predlagatelja zakona, da
               bodo negativni učinki predlaganega zakona za lokalne proračune znašali dobrih 9
               milijard, potem se da zelo enostavno oceniti, da bo 5 milijard od teh istih lokalnih
               skupnosti, ki teh sredstev, pod narekovaji povedano, "ne potrebujejo" za izvrševanje
               svojih ustavnih in zakonskih obveznosti. Iz tega jasno sledi, da ni skrb za čim večji
               državni proračun, ampak posredno, hote ali nehote, skozi takšen 148. člen, pa še
               skozi amandmiran, gre za skrb za privilegije nekaterih. Seveda to je treba postaviti
               vis-a-vis nekaterim odločitvam, zlasti trem, ki so se zgodile v tem državnem zboru od
               lanskega poletja pa vse do danes. Najprej smo z zakonom o gradnji objektov odpravili
               nadomestilo za stavbno zemljišče od infrastrukturnih objektov. Tam je državni
               proračun samo na reki Dravi pridobil v škodo občin 3 milijarde pa pol. Potem smo v
               spremembah zakona o igrah na srečo dodelili privilegije nekaterim občinam v višini
               milijarde 800. In zdaj s tem zakonom poskušamo zopet zagotoviti privilegije nekaterim
               občinam v višini 5 milijard ali 6 milijard 800 privilegij, na drugi strani pa samo na
               eni reki ali 32 občinam. ob eni reki vzamemo polovico tega ali 3 in pol milijard.
               Temu seveda ne moremo reči kvalitetno, sistemsko, transparentno in pravično
               financiranje lokalnih skupnosti. Zato seveda ta člen nima kaj iskati, in to je tudi
               utemeljitev v tem zakonu, zakaj predlagamo ukinitev ali črtanje tega člena. Vendar je
               zanimiva geneza od osnovnega teksta preko sprejetega amandmaja, spremenjenega teksta
               na odboru, in zdaj drugega amandmaja. Najmanj škodljiv je bil prvotni tekst. Je pa
               nelogičen in ni v čast predlagateljem, ker govori dobesedno: "Finančni učinki tega
               zakona se bodo upoštevali pri oceni lastnih prihodkov občin za leto 2000, če se bo iz
               tega razloga obseg lastnih prihodkov občin spremenil." Spoštovani predlagatelji, v
               obrazložitvi ste pa napisali, da se spreminja za 9 milijard in 100. Zakaj potem ta
               če? Ali mislite, da nihče tega ne bere? Tekst, ki je po seji odbora za finance kot
               integralni tekst, je pa še bolj zanimiv, ker uvaja drugo vrsto finančne izravnave. In
               sicer tako, da bi imeli najprej za vse občine sorazmerni del dohodnine, potem bi pa
               izvajali še finančno izravnavo. Ta dohodninska finančna izravnava bi doletela vseh
               193 občin in bi pomenila dejansko škodo za državni proračun na postavki prihodkov iz
               naslova dohodnine. Pomenila bi za nekatere, tiste, ki prejemajo finančno izravnavo,
               toliko, manjšo, drugo finančno izravnavo, za tiste, ki ne prejemajo finančne
               izravnave, pa dobrodošel priboljšek, ki nima podlage v ustavi, še enkrat trdim, niti
               v listini o evropski lokalni samoupravi.</p>
               <p>Drugi amandma, ki pa v drugem odstavku črta besedo "dohodnine", je seveda nastal,
               verjamem, sedaj ko so pogruntali, da tak tekst pomeni izgubo za državni proračun, v
               breme finančne izravnave tistih, ki so po ustavi upravičeni do finančne izravnave. To
               se pravi, še ena višja oblika privilegija, ne v škodo državnega proračuna, ampak v
               škodo že sprejetega proračuna in višine finančne izravnave tistim, ki jim pripada po
               ustavi in po evropski listini. To je pa višek rešitve in višek sprenevedanja in
               seveda na drugi strani višek privilegiranega položaja nekaterih, ki si poskušajo to
               zagotoviti.</p>
               <p>Obrazložitev ni kompleksna in pravična, če ne opozorimo na leto 1998. V letu 1998 smo
               povečali iz 30 na 35% pripadajočo dohodnino iz dveh razlogov. Prvič, da bi bili vsi
               proračuni manj odvisni od državnega proračuna. In drugič, ker smo vedeli, da gre za
               presežke, da bi na drugi strani omogočili odgovorno izvajanje ustanoviteljskih
               obveznosti na področju kulture za 36 zavodov, ki so slučajno bili tako porazdeljeni,
               da so bili v tistih občinah, ki so na tak način imeli presežek. Danes seveda vseh teh
               36 zakonov financira državni proračun. Sredstva so pa ostala. Razloga za to ni več,
               da so sredstva ostala na tistih lokacijah. To se pravi, že je v tem trenutku nek
               privilegij, ki se je tiho izvedel, postopoma vsako leto nekaj, prihodki so ostali,
               sedaj pa poskušamo z nepravim zakonom tem privilegijem podaljšati življenje ali pa
               uzakoniti.</p>
               <p>Naj povem primerljivo. Dohodnina je najslabši vir za lokalne skupnosti, ker je
               neustrezno porazdeljena, ne po krivdi ali po zaslugah lokalnih skupnosti, ampak je tu
               nek drug razlog. To je tudi v drugih državah tako. Zato Bavarci odstopajo samo 15%
               dohodnine, ne 30, ne 35, zato pa imajo vsaj štiri do pet enakovrednih, po absolutnem
               znesku, drugih virov. Zatp bi svetoval vladi ali predlagateljem, da za izpad
               dohodnine v višini 9 do 10 milijard, odvisno kakšni bodo učinki na kontu lokalnih
               skupnosti, je zelo enostavno najti nadomesten vir, ki je enakomerno razdeljen, ki bo
               imel pozitivne učinke, ne bo toliko negativnih učinkov in vam kar enega pove. To je
               45% registracijskih taks za avtomobile. Registracijske takse oziroma avtomobili so v
               Sloveniji tako enakomerno porazdeljeni, kot smo prebivalci. Toliko deleža, kolikor je
               prebivalcev v posamezni lokalni skupnosti, je tudi avtomobilov. To je pač slovenska
               specifika. In če kdo ne verjamem, mu pokažem graf. Vidite, tu sta dve krivulji, ki
               povsem sovpadata, tako avtomobili, pa registracijska taksa, ki je povezana,kakor tudi
               prebivalstvo. Niti Ljubljana nima bistvene razlike. Za eno odstotno točko je več
               avtomobilov, kot je prebivalcev.</p>
               <p>Da zaključim po nepotrebnem. Za kvaliteto zakona je edini izhod, da se ta člen črta
               in da se sprejme prvi amandma. Seveda ne vem, če ste se predlagatelji drugega
               amandmaja zavedali, kaj ste zapisali, ker če črtate besedo dohodnina pomeni to
               zavestno obremenjevanje obstoječe finančne izravnave za tiste, ki jim to pripada, na
               račun ali pa v korist tistih, ki jim to po ustavi ne pripada.</p>
               <p>Že vnaprej odbijam vsako eventualno pripombo za spopad med bogatimi občinami ali
               ostalimi. Ne gre za to. Gre za doslednost, korektnost in tudi je na nek način
               uzakonjanje takih privilegijev in nedopustno spremenjen odnos od zakona do zakona. Ko
               smo sprejemali spremembe zakona o igrah na srečo, je minister grozil z odstopom - jaz
               bi tudi - ker so mu pobrali milijardo osemsto. Ko je nek drug minister z nekim drugim
               zakonom pobral občinam samo v delu Slovenije tri milijarde in pol, nihče ni
               protestiral. Danes ko pobirmo oziroma zagotavljamo s tem zakonom zopet privilegij 5
               milijard eni skupini občin, tudi skoraj nihče ne protestira. To ni v čast sistemu
               financiranja in s takimi izgovori do zakona o financiranju občin novih to ni noben
               argument. Če bi hoteli, bi ta zakon že zdavnaj imeli, ker je najbolj tako pomemben
               kot zakon o dohodnini. Hvala.</p>
            </sp>
            <sp xml:id="SDZ3-Izredna-42-2004-04-08.sp381">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi še kdo besedo? Gospod Sušnik.</p>
            </sp>
            <sp xml:id="SDZ3-Izredna-42-2004-04-08.sp382">

               <speaker>FRANC SUŠNIK:</speaker>

               <p>Hvala lepa. Jaz bi se prav tako rad dotaknil tega 148. člena, predvsem samo s tega
               vidika, da bi želel poudariti, da se z uveljavitvijo tega 148. člena, jaz ne dvomim,
               da bo obstal tak, samo še enkrat potrdi in uzakoni tisto nesprejemljivo, nepravilno,
               nedopustno in nevzdržno stanje na področju financiranja občin, ki tolerira občine,
               kar 168 jih je, ki imajo nek nivo primerne porabe, ki, po domače povedano dopušča, da
               je poraba na prebivalca tistih 99 ali 100.000 tolarjev, in na drugi strani uzakonja
               23 občin, kjer pa 90.000 tolarjev ni dosti, ker je treba imeti 220.000, 240.000,
               250.000 tolarjev. Jaz ne dvomim, da je poraba in potreba glede na slab odnos in pa na
               centralizacijo porabe, glede na to, da je Slovenija čisto na repu glede bruto
               družbenega proizvoda, ki ga namenja lokalni skupnosti. Ne trdim, da je 200.000
               tolarjev preveč na prebivalca za eno spodobno financiranje zakonskih obveznosti in
               potreb neke lokalne skupnosti. Vsekakor pa to kaže, da pa je tistih 95.000, 96.000
               ali 100.000 tolarjev, s čimer mora biti zadovoljnih 167 občin, odločno premalo,
               odločno premalo.S tem ste praktično priznali, da je 167 občin podhranjenih, ker ste
               spoznali, da pa občine, ki se soočajo, ki bi bile z uveljavitvijo tega zakona
               prikrajšane oziroma odvzeto nekaj več prihodkov, kar prinese primerna poraba, in jaz
               sem s tega vidika zadovoljen, da je do tega člena prišlo. Ta člen bi prišel zelo prav
               pri argumentiranju in pri uveljavitvi novega zakona o financiranju občin. Zelo prav
               bo prišel. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp383">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Ali želi še kdo besedo? Janez Podobnik.</p>
            </sp>
            <sp xml:id="SDZ3-Izredna-42-2004-04-08.sp384">

               <speaker>JANEZ PODOBNIK:</speaker>

               <p>Hvala podpredsednik. Ali bi predstavniki vlade povedali stališče, ali podpirajo
               amandma pod točko 2 ali ne?</p>
            </sp>
            <sp xml:id="SDZ3-Izredna-42-2004-04-08.sp385">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Rokavec. Isto. Gospa državna sekretarka imate besedo.</p>
            </sp>
            <sp xml:id="SDZ3-Izredna-42-2004-04-08.sp386">

               <speaker>MILOJKA KOLAR:</speaker>

               <p>Hvala za besedo. Jaz bi spomnila ob tej priliki, preden bi odgovorila na vprašanje
               gospoda Podobnika, da se boste vi spomnili ob zadnji noveli sprememb zakona o DDV, ko
               smo zaradi usklajevanja s šesto direktivo morali iz segmenta obdavčitve dvoodstotnega
               davka na promet nepremičnin prenesti za stavbna zemljišča v obdavčitev z davkom na
               dodano vrednost po v 20% stopnji. Če se ne motim, je nekaj županov sprožilo na to
               temo ustavni spor, da se je seveda z novelo zakona o DDV odvzelo primarni vir
               financiranja občin. Veste, da smo potem v ZIPRU pripravili neke določene rešitve s
               preračuni, dajanjem podatkov, da smo, nekako nadomestili ta prvotni vir po spremembi
               in obračunavanju zakona v sistem DDV.</p>
               <p>Zakaj sem to povedala? Zaradi tega, ker mislim, se strinjam z razpravljavci, da je
               nujno pripraviti ali se uskladiti in uveljaviti zakon o financiranju občin. Vemo, da
               so težave v sedanjem sistemu, vemo tudi, kakšne spremembe so se med tem opravile,
               predvsem z vidika posameznih normativov in zahtev ministrstev, po katerem so občine
               dobile posamezne dodatne obveznosti financiranja predvsem na lokalnem nivoju. Vendar
               glede na ustavno odločbo in ob postavki, tako kot je navedeno v prvem stavku tega
               člena, da bi to še dodatno pospešilo dokončno uskladitev in uveljavitev zakona, ki bo
               na novo uredil financiranje občin, in glede na to, da bi tudi v tem delu bila možna
               usoda ustavne opredelitve, se nekako s tem tekstom strinjamo. S tem pa seveda naj
               dodam še to, da ni črtanje same besede "dohodnina" razumljeno, da sistem posega
               kakorkoli v finančno izravnavo. To črtanje je v bistvu potrebno samo zato, da se bodo
               nakazovala sredstva iz prihodkov proračuna in ne samo iz prihodkov iz naslova
               dohodnine. Hvala.</p>
            </sp>
            <sp xml:id="SDZ3-Izredna-42-2004-04-08.sp387">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolega Trofenik še želi besedo. Jo imate.</p>
            </sp>
            <sp xml:id="SDZ3-Izredna-42-2004-04-08.sp388">

               <speaker>VILI TROFENIK:</speaker>

               <p>Hvala. Se opravičujem, ampak izzvala me je državna sekretarka. Sedaj bo seveda malo
               čudno izgledalo, da bom jaz kot laik ugovarjal profesionalcu. Vendar, gospa
               Kolarjeva, ne zameriti: utemeljitev z ustavno odločbo je strel v prazno. Na ustavnem
               sodišču ustavnem ste izgubili predlagatelji, na kar smo vas opozarjali, ker ste vzeli
               temeljni vir lokalni skupnosti, to je davek na promet od nepremičnin. To je pa čisto
               nekaj drugega kot višina odstopljenega davka. Zato te obrazložitve ne morem sprejeti
               in marsikdo drug je ne sprejme, ker enostavno ne drži.</p>
               <p>Seveda je pa ustavna odločba bila nekaj dobrega, ker ste se očitno v davčni
               birokraciji nekaj naučili oziroma ste nekaj priznali. To sem vam povedal že tudi ob
               obravnavanju ZIPRO-ja lansko leto. Do takrat ste trdili, ne glede na evropsko prakso,
               da se DDV ne da deliti med različnimi nivoji: med lokalnimi skupnostmi in naprej.
               Tako kot za trošarine ste isto to trdili, ob sprejemanju DDV-ja, od sprejemanju
               trošarin, ko smo vas nekateri opozarjali, da bi bilo pametno razmisliti po vzoru
               evropskih zakonodaj, ki odstopajo deleže. In jaz sem bil najbolj vesel, ko ste z
               ZIPRO-jem za letošnje in prihodnje leto priznali, da to gre, vendar niste bili
               dosledni in ste to priznali samo eni skupini občin, ne pa vsem. In pri tem ste
               napravili eno katastrofalno matematično napako da ste si zopet pomislili samo na
               tiste, ki so nad nivojem, tiste pod nivojem ste že hoteli reševati na neprincipialni
               način prek finančne izravnave - in zanimivo bi bilo če bi kdo ZIPRO napadel pred
               ustavnim sodiščem - , pozabili ste pa tiste, ki se jimlahko zgodi, da jih en promet
               nepremičnine iz dotiranih vrže preko meje. Ne vem, kaj bi se vam takrat zgodilo pri
               tehnični realizaciji zakona. To se pravi, ta argumentacija, da zaradi tega vnašate
               148. člen - oprostite, enostavno ne zdrži resne presoje. Je pa zanimiva možnost, da
               se o tem lahko javno spregovori. Hvala.</p>
            </sp>
            <sp xml:id="SDZ3-Izredna-42-2004-04-08.sp389">

               <speaker>PODPREDSEDNIK VALENTIN POHOREC:</speaker>

               <p>Hvala. Še gospa državna sekretarka.</p>
            </sp>
            <sp xml:id="SDZ3-Izredna-42-2004-04-08.sp390">

               <speaker>MILOJKA KOLAR:</speaker>

               <p>Vseeno bi želela na kratko odgovoriti. Torej, DDV nikjer ni v Evropi, da bi lahko
               bil prihodek v proračunu lokalnih skupnosti. Lahko govorimo o tem, da se iz pobranega
               DDV, ki gre v državni proračun, konkretno iz tega dela nekaj nameni. To je bil
               primer, ko govorimo o tej nadomestitvi z davkom napromet nepremičnin.</p>
               <p>In še odgovor na drugo vprašanje. Tudi ta delitveni ključ, 35% iz naslova dohodnine,
               je pri izračunu primarna fiskalna kapaciteta oziroma vir lokalnih skupnosti.
               Hvala.</p>
            </sp>
            <sp xml:id="SDZ3-Izredna-42-2004-04-08.sp391">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Davorin Terčon ima besedo.</p>
            </sp>
            <sp xml:id="SDZ3-Izredna-42-2004-04-08.sp392">

               <speaker>DAVORIN TERČON:</speaker>

               <p>Hvala lepa, gospod podpredsednik. Torej, vseeno bi rad kolegu Trofeniku povedal, da
               se v resnici strinjam z mnogimi njegovimi argumenti. Sam tudi trdim, da je sistem
               financiranja občin nevzdržen in da bi čim prej kazalo priti do nekega novega izdelka,
               ne pa tega, ki ga imamo, pri katerem je kolega Trofenik tudi sodeloval, kot se
               spomnimo. Ampak način, na katerega ste se tu lotili, gospodje iz Ljudske stranke, bom
               rekel,da je način tipične "fovšarije" in ničesar drugega. Namreč, ta amandma ne
               pomeni popravka neke krivice, za katero lahko rečemo, da obstaja pri financiranju
               občin v Sloveniji. Ne pomeni neke redistribucije. Ta amandma v resnici samo jemlje
               nekaterim; tistim, ki imajo manj, pa nič ne daje. Občine, ki imajo do zdaj finančno
               izravnavo, jo bodo imele tudi naprej. Občine, ki so iznad finančne izravnave, pa
               ostajajo na istem, seveda, če ostane 148. člen. Vi ste pa črtali 148. člen, in to je
               isto, kot da bi rekel,če gre že meni slabo, naj gre še sosedu slabo, naj še sosedu
               crkne koza. To je amandma "fovšarije" in ničesar drugega, gospod Trofenik. Zadevo je
               treba rešiti sistemsko - strinjam se, da so prevelike razlike -, ampak ne tako, da če
               gre enemu slabo, naj gre še drugemu - tako, da bomo pustili pa ta denar državnemu
               proračunu, ga centralizirali in ga nobena občina ne bo imela. Zadevo je treba urediti
               na nek drug način, ne pa, samo s "fovšarijo" bomo vzeli še tistim, ki nekaj imajo.
           </p>
            </sp>
            <sp xml:id="SDZ3-Izredna-42-2004-04-08.sp393">

               <speaker>PODPREDSEDNIK VALENTIN POHOREC:</speaker>

               <p>Hvala, kolega Terčon. Vili Trofenik ima besedo.</p>
            </sp>
            <sp xml:id="SDZ3-Izredna-42-2004-04-08.sp394">

               <speaker>VILI TROFENIK:</speaker>

               <p>Najprej gospe sekretarki: če želite imeti literaturo, kjer se DDV deli na različnih
               nivojih po Evropi, vam jo bom jaz priskrbel; upam pa, da jo imate. Ne govorim o
               tehnikah, ki so zapletene, se strinjam, da je trošarine lažje deliti, ampak se da, in
               je v praksi, tudi trošarine - kar Avstrijo poglejte, čez mejo, tam se neki trošarini
               reče "biersteuer" in se deli na tri nivoje. O DDV-ju pa lahko tudi na Bavarsko
               pogledamo pa še kam, v Švico. Pa ne bi o tem, samo zato, ker ste to odprli drugi.</p>
               <p>Kolegu Terčonu. V osnovi zavračam, kolega Terčon, nisem omenil - zdaj pač bom, za
               tiste, ki ne vedo -, da ste bili med predlagatelji tistega privilegiranega amandmaja,
               ki je izšel v nekem nesistemskem zakonu; govorim o nesistemskem z vidika financiranja
               občin. Zanimivo pa, da se ne zavedate, da imamo nekaj vrst koncesijskih dajatev in da
               imamo za vsako drug sistem. Imamo celo koncesijske dajatve za energetsko izkoriščanje
               rek in v tej ljubi mali Sloveniji imamo samo tri reke; za dve reki in pol velja en
               sistem, in ti dve reki in pol sta Drava, Soča in zgornji del Save, za spodnji del
               Save pa velja drug sistem. A mislite, da je to primerno? Potem imamo še neke druge,
               in tam, kjer je vzhodni del Slovenije bil prizadet, ko je država prihranila 3,5
               milijarde, da jih lahko zdaj investira v druge dele Slovenije, takrat nihče ni hotel
               pomagati. Nič drugega ne plediramo - za izenačevanje in za nobeno "fovšijo" ne gre.
               Vi mislite, da s takim tekstom 148. člena rešujete v prehodnem obdobju probleme
               financiranja. Ni res! Ker uzakonjate del stvari, ki nimajo ustavne podlage. Zelo
               enostaven je 142. člen, zelo enostavna je evropska listina o lokalni samoupravi, kjer
               eksplicitno piše, kdaj pripada pomoč države lokalni skupnosti. Na to opozarjam, na
               nič drugega. In tudi, če bi razumeli ali pa se poglobili v problematiko, bi videli,
               da zagovarjam nek drug vir, več drugih virov, namesto dohodnine.</p>
               <p>Dobro in kvalitetno bi bilo, če bi dohodnino s 35 razpolovili, na pamet govorim, kot
               pripadajoči vir občinam. Ker bi odpravili te anomalije, te skoke in bi druge vire
               zagotovili, ampak te pripravljenosti ni. In gre za veliko mero naivnosti, tisti, ki
               pristajate, da je pomembna višina odstopljene dohodnine, da je to kvaliteta
               financiranja. Ja, za marsikoga ja v danem trenutku, ki pa ni, jaz ne bi o teoriji
               davkov razlagal, pa te stvari, ker to sem ne spada. In ne tako jemati, na tak način.
               Nedopustne so razlike, ker se parcialno uzakonja korak po korak v različnih zakonih -
               po trenutnem razpoloženju večine v parlamentu.</p>
            </sp>
            <sp xml:id="SDZ3-Izredna-42-2004-04-08.sp395">

               <speaker>PODPREDSEDNIK VALENTIN POHOREC:</speaker>

               <p>Kolega Terčon.</p>
            </sp>
            <sp xml:id="SDZ3-Izredna-42-2004-04-08.sp396">

               <speaker>DAVORIN TERČON:</speaker>

               <p>Jaz in kolega Trofenik imava že dolgo časa vročo linijo, kar se tiče financiranja
               občin. Oba se strinjava, da so velike krivice pri sistemu financiranja občin.</p>
               <p>Edina razlika med menoj in njim, da on je zelo močno - in mislim, da je bil glavni
               pogajalec s strani SLS, ko je ta zakon o financiranju občin nastajal - , jaz pa sem
               nekoliko manj oziroma bistveno manj sem sodeloval. Zato, gospod Trofenik, to kritiko
               naslovite v prvi vrsti nase, potem pa name. Vi ste razširili to debato na področje
               koncesij zakona iger na srečo. Jaz ne želim zdaj tukaj obrazložiti. Čisto na kratko
               bom povedal, da sva midva to debato izčrpala takrat, ko je to bilo. V paket
               financiranja občin sem dal vse prihodke, ne samo koncesije. Vse prihodke, ker na
               koncu koncev je za občine pomembno, koliko denarja dobijo. Ali se to imenuje
               koncesija ali se to imenuje kaj drugega, to ni pomembno. In ko smo dali vse prihodke,
               smo videli, da je zadeva drugačna. Drugačna je pa še upoštevaje zakon o igrah na
               srečo, ki smo ga sprejeli, ki je točno namenski denar dal. Ampak jaz ne bi
               polemiziral z vami, gospod Trofenik, tudi zaradi tega ne, ker z ničemer v vašem
               odgovoru niste ovrgli tistega, kar sem rekel: da edini namen tega amandmaja je, da
               naj sosedu crkne koza. Zato ker mi nimamo, ne bodo imeli tudi drugi. In ničesar
               drugega ni. In preberite si 148. člen, pa vaš amandma. Popolnoma ničesar drugega ni!
               Vaša občina ne bo nič na izgubi s tem, nekatere občine pač bodo. Če mislimo narediti
               korekten sistem, in če boste sodelovali še kdaj zraven, gospod Trofenik, naredite ga
               res korektnega, ne pa na tak način, da preveva neko samo "fovšarijo" in ničesar
               drugega.</p>
            </sp>
            <sp xml:id="SDZ3-Izredna-42-2004-04-08.sp397">

               <speaker>PODPREDSEDNIK VALENTIN POHOREC:</speaker>

               <p>Gospod Trofenik ima še besedo.</p>
            </sp>
            <sp xml:id="SDZ3-Izredna-42-2004-04-08.sp398">

               <speaker>VILI TROFENIK:</speaker>

               <p>Dargi kolega, očitno ne poznate in ne razumete. Si prizadevam! In ta vaš amandma
               pomeni direktno iz postavke, ki je samo ena v državnem proračunu finančna izravnava,
               vzeti še pet milijard zraven za finančno izravnavo, ki ne more biti finančna
               izravnava, ker niti po zakonu, niti po ustavi ni definirana. V tem je bistvo
               problema, nobena fovšija.</p>
            </sp>
            <sp xml:id="SDZ3-Izredna-42-2004-04-08.sp399">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lahko zaključim razpravo in prehajamo na glasovanje. Najprej bom dal na
               glasovanje prvi amandma Slovenske ljudske stranke, da se člen 148 črta. Prosim za
               pozornost. Če bo ta sprejet, je seveda drugi brezpredmeten. Glasujemo. Navzočih nas
               je 57, za je glasovalo 13, proti 39.</p>
               <p><stage xml:id="SDZ3-Izredna-42-2004-04-08.stage78">(Za je glasovalo 13.)</stage> <stage xml:id="SDZ3-Izredna-42-2004-04-08.stage79">(Proti 39.)</stage></p>
               <p>Amandma ni dobil podpore. Zato bom dal na glasovanje amandma pod številko 2 treh
               poslanskih skupin. Prosim za pozornost. Glasujemo o amandmaju pod številko 2.
               Navzočih nas je 56, za je glasovalo 40, proti 12.</p>
               <p><stage xml:id="SDZ3-Izredna-42-2004-04-08.stage80">(Za je glasovalo 40.)</stage> <stage xml:id="SDZ3-Izredna-42-2004-04-08.stage81">(Proti 12.)</stage></p>
               <p>Ta amandma je sprejet.</p>
               <p>Sedaj se moramo vrniti še enkrat nazaj na člen 108, na katerega je Slovenska ljudska
               stranka vložila popravek svojega amandmaja. Želi kdo besedo? Kolega Janez Podobnik.
           </p>
            </sp>
            <sp xml:id="SDZ3-Izredna-42-2004-04-08.sp400">

               <speaker>JANEZ PODOBNIK:</speaker>

               <p>Hvala lepa. Skupaj z nekaterimi kolegi in tistimi, ki se ukvarjajo s to problematiko,
               smo poskušali našo razpravo zapisati v amandma in smo to naredili na način, da smo
               zapisali: "Upoštevanje zmanjšane davčne osnove se podaljša tudi po 26-em letu oziroma
               po 6-ih letih študija v primerih, ko dodiplomski študij traja več kot 8 semestrov, in
               sicer za vsak nadaljnji semester za 6 mesecev, ter v primerih študija v tujini za čas
               trajanja tega študija." Torej, sprememba amandmaja je šla v smislu moje prejšnje
               razprave in nekaterih kolegov.</p>
               <p>Če dovolite, gospod podpredsednik. Ko smo pogledali stenogram razprave gospod
               ministra, ki se nam je sedaj po vroči razpravi o občinah zopet priključil, pa bi
               vendar na podlagi vaše interpretacije, ki je zelo pomembna, vam postavil eno
               vprašanje, gospod minister, če bi nam želeli odgovoriti na to vprašanje.</p>
               <p>Ali pravilno razumemo vsebino prvega odstavka 108. člena, ki govori o posebnih
               olajšavah. Če študent preko študentskega dela zasluži eden tolar več kot milijonov
               600 tisoč tolarjev, ali se mu potem olajšava v višini 668 tisoč 100 tolarjev ne
               prišteva več, se mu je ne šteje?</p>
               <p>Namreč, če bi se to zgodilo, če bi bila ta naša interpretacija točna, potem ne drži
               vaša razlaga, gospod minister, v prvem delu vašega odgovora. Ali bi nam želeli
               odgovoriti na to vprašanje?</p>
            </sp>
            <sp xml:id="SDZ3-Izredna-42-2004-04-08.sp401">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Gospod minister, imate besedo.</p>
            </sp>
            <sp xml:id="SDZ3-Izredna-42-2004-04-08.sp402">

               <speaker>DR. DUŠAN MRAMOR:</speaker>

               <p>Drži taka razlaga. Če greš preko milijon 600 tisoč, seveda si polno obdavčen tako,
               kot so vsi ostali. Zato, ker je to več, kot je minimalna plača. Do minimalne plače
               obdavčitev nič, od minimalne plače do milijon 600 je pač z določenimi olajšavami in
               nad milijonov 600 je polno obdavčenje.</p>
            </sp>
            <sp xml:id="SDZ3-Izredna-42-2004-04-08.sp403">

               <speaker>PODPREDSEDNIK VALENTIN POHOREC:</speaker>

               <p>Janez Podobnik, ima besedo.</p>
            </sp>
            <sp xml:id="SDZ3-Izredna-42-2004-04-08.sp404">

               <speaker>JANEZ PODOBNIK:</speaker>

               <p>Hvala, gospod minister, za vaš odgovor. Sam menim, da nismo drugo tako razumeli te
               rešitve, ne vem, če se zavedate, kaj to pomeni v praksi. Namreč, menim, da bi bilo
               korektno, da bi ta del besedila črtali in da bi zagotovili možnost, da se realno
               gledano obdavči samo tisti dohodek, ki presega milijonov 600 tisoč letno. To se
               pravi, na podlagi vaše interpretacije študent, katerega dohodki bi za en tolar bili
               višji od milijon 600 tisoč, izgubi celotno posebno osebno olajšavo. Ali ne bo taka
               rešitev prispevala k še večjih kršitvam zakonodaje? Študenti bodo v tem primeru
               dobesedno prisiljeni, da bodo delali "na črno". Ali se vam ne zdi, da ta rešitev gre
               v smeri, kjer bodo pač študenti šibkejša stranka v tem razmerju in ne bodo imeli
               možnosti izbire, in ker so študentje, ki delajo prek napotnic, vsaj zavarovani, če pa
               delaš na črno, pa nisi, si prepuščen samemu sebi?</p>
               <p>Zato bi, gospod podpredsednik, če dovolite, vložil še en amandma: V prvem odstavku se
               črta besedilo "in njegovi dohodki, ki so predmet obdavčitve po tem zakonu v letu, za
               katero se odmerja, ne presegajo milijon 600 tisoč tolarjev". Na kratko bi utemeljil.
               S črtanjem tega besedila zagotovimo, da se realno gledano obdavči samo tisti dohodek,
               ki presega milijon 600 tisoč tolarjev letno. V nasprotnem primeru bi namreč študent,
               katerega dohodki bi bili - govorim pač simbolno - za en tolar višji od milijona 600
               tisoč, izgubil celotno posebno olajšavo. S tem amandmajem pa omogočimo, da se ta
               posebna osebna olajšava obdrži v vsakem primeru, obdavči pa se razlika.</p>
            </sp>
            <sp xml:id="SDZ3-Izredna-42-2004-04-08.sp405">

               <speaker>PODPREDSEDNIK VALENTIN POHOREC:</speaker>

               <p>Če sem pravilno razumel, ne gre samo za popravek vašega amandmaja k členu 108, ki je
               zapisan pod številko 1, ampak gre za nov amandma ali še za en amandma - enkrat
               popravek vašega bivšega in... Prosim, če to razložite. Imate besedo.</p>
            </sp>
            <sp xml:id="SDZ3-Izredna-42-2004-04-08.sp406">

               <speaker>JANEZ PODOBNIK:</speaker>

               <p>Šele na podlagi odgovora gospoda ministra smo lahko potem utemeljili naš amandma.
               Najprej smo popravili naš osnovni amandma, ampak smo šele iz magnetograma gospoda
               ministra razumeli tekst tako, kot ga je pač minister citiral. In bi prosil, če bi
               lahko tudi ta amandma prebrali ali pa razdelili, da o njem odločamo.</p>
            </sp>
            <sp xml:id="SDZ3-Izredna-42-2004-04-08.sp407">

               <speaker>PODPREDSEDNIK VALENTIN POHOREC:</speaker>

               <p>Poslanska skupina Slovenske ljudske stranke predlaga k 108. členu amandma: V prvem
               odstavku se črta besedilo "in njegovih dohodkih, ki so predmet obdavčitve po tem
               zakonu v letu, za katero se odmerja, ne presegajo milijona 600 tisoč tolarjev". Ali
               je treba amandma razmnožiti in dati na klop? <stage xml:id="SDZ3-Izredna-42-2004-04-08.stage82">(Ne.)</stage> Bomo razumeli, za kaj gre? Želi še
               kdo besedo? Če ne, bom... Kolega Podobnik.</p>
            </sp>
            <sp xml:id="SDZ3-Izredna-42-2004-04-08.sp408">

               <speaker>JANEZ PODOBNIK:</speaker>

               <p>Hvala lepa. Samo še tole. Če bi bila vsaj ena od teh rešitev sprejeta, imamo možnost,
               da morda do jutri ponovno proučimo to interpretacijo in morda najdemo boljšo rešitev.
               Menimo, da smo predlagali korektno rešitev. Ni bilo enostavno napisati drugega
               amandmaja, vam zagotavljam.</p>
            </sp>
            <sp xml:id="SDZ3-Izredna-42-2004-04-08.sp409">

               <speaker>PODPREDSEDNIK VALENTIN POHOREC:</speaker>

               <p>Gospod minister, prosim.</p>
            </sp>
            <sp xml:id="SDZ3-Izredna-42-2004-04-08.sp410">

               <speaker>DR. DUŠAN MRAMOR:</speaker>

               <p>Rad bi, gospod Podobnik, še enkrat poudaril: do milijon 600 tisoč ima krepko več kot
               95% zavezancev, študentov, svojih prihodkov, več kot 95%! <stage xml:id="SDZ3-Izredna-42-2004-04-08.stage83">/Oglašanje iz ozadja./</stage> Ne,
               sem rekel, do minimalne plače, ki niso nič obdavčene, jih ima 91. To se pravi, to,
               kar vi zdaj želite, je v bistvu razširitev na tistih 3, 4%, ki imajo pač teh dohodkov
               prek milijona 600 tisoč.</p>
            </sp>
            <sp xml:id="SDZ3-Izredna-42-2004-04-08.sp411">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lahko zaključim razpravo in bi šli na odločitve? Prosim zdaj za
               pozornost, da bomo vedeli, kako bomo odločali.</p>
               <p>Najprej bom dal na glasovanje amandma Stranke mladih Slovenije, ki je zapisan v točki
               2 na strani 5 pregleda amandmajev. Tretji amandma, ki ga je vložila Slovenska
               demokratska stranka, je v bistvu enak. Če bo eden od teh dveh oziroma ta dva
               sprejeta, so nadaljnji amandmaji Slovenske ljudske stranke brezpredmetni. Ja -
               popravek, in tisti dodatni, saj se razumemo! Torej dajem na glasovanje amandma
               Stranke mladih k 108. členu na strani 5 in amandma Slovenske demokratske stranke na
               strani 6, pod točko 3, ki sta si enaka. Prosim za pozornost, o tem bomo glasovali.</p>
               <p>Glasujemo. Navzočih nas je 57, za amandma je glasovalo 14, proti 41.</p>
               <p><stage xml:id="SDZ3-Izredna-42-2004-04-08.stage84">(Za je glasovalo 14.)</stage> <stage xml:id="SDZ3-Izredna-42-2004-04-08.stage85">(Proti 41.)</stage></p>
               <p>Amandmaja nista dobila podpore.</p>
               <p>Zato bom sedaj dal na glasovanje popravljeni amandma Slovenske ljudske stranke k
               členu 108. Torej tisti popravljeni amandma, ki je sicer bil pod točko 1 na strani 5
               zapisan.</p>
               <p>Prosim za pozornost, ta amandma dajem na glasovanje.</p>
               <p>Glasujemo. Navzočih nas je 55, za je glasovalo 11, proti 38.</p>
               <p><stage xml:id="SDZ3-Izredna-42-2004-04-08.stage86">(Za je glasovalo 11.)</stage> <stage xml:id="SDZ3-Izredna-42-2004-04-08.stage87">(Proti 38.)</stage></p>
               <p>Ta amandma ni dobil podpore.</p>
               <p>In sedaj dam še ta amandma, jaz ga bom še enkrat prebral, je kratek, k členu 108. V
               prvem odstavku se črta besedilo "in njegovi dohodki, ki so predmet obdavčitve po tem
               zakonu, v letu, za katerega se odmerja, ne presegajo milijon 600 tisoč tolarjev". Ta
               amandma dajem na glasovanje. Prosim za pozornost.</p>
               <p>Glasujemo. Navzočih nas je 55, za je glasovalo 6, proti 41.</p>
               <p><stage xml:id="SDZ3-Izredna-42-2004-04-08.stage88">(Za je glasovalo 6.)</stage> <stage xml:id="SDZ3-Izredna-42-2004-04-08.stage89">(Proti 41.)</stage></p>
               <p>Tudi ta amandma ni dobil podpore.</p>
               <p>S tem smo se po sedmih urah in nekaj prebili skozi člene in amandmaje zakona o
               dohodnini v okviru druge obravnave, ki jo s tem zaključujem.</p>
               <p>Državni zbor bo... Minister, želite besedo? Prosim.</p>
            </sp>
            <sp xml:id="SDZ3-Izredna-42-2004-04-08.sp412">

               <speaker>DR. DUŠAN MRAMOR:</speaker>

               <p>Spoštovane poslanke in poslanci! Glede na to, da je bilo v drugi obravnavi sprejetih
               amandmajev k manj kot desetini členov dopolnjenega predloga zakona o dohodnini,
               predlagam, da se v skladu s 138. členom poslovnika državnega zbora na tej seji opravi
               tudi tretja obravnava.</p>
            </sp>
            <sp xml:id="SDZ3-Izredna-42-2004-04-08.sp413">

               <speaker>PODPREDSEDNIK VALENTIN POHOREC:</speaker>

               <p>Hvala za vaš predlog. Tretja obravnava je lahko po 24 urah. Taka je obrazložitev
               našega poslovnika, ki ga je treba spoštovati. Je že bila tu s strani predsednika
               državnega zbora podana, in je ne moremo pri naslednji točki spreminjati. Tako da -
               kolega Anderlič to ste želeli povedati? Sedaj bom jaz dal... Razen če bomo jutri
               delali zvečer. Državni zbor bo torej tretjo obravnavo predloga zakona opravil na
               naslednji seji. Na podlagi tretjega odstavka 137. člena poslovnika predlagam zboru,
               da sprejme še naslednji sklep: "Predlog zakona za tretjo obravnavo pripravi vlada
               Republike Slovenije." Ta predlog sklepa dajem na glasovanje. Obrazložitev glasu,
               kolega Rokavec, na predlog sklepa.</p>
            </sp>
            <sp xml:id="SDZ3-Izredna-42-2004-04-08.sp414">

               <speaker>FRANCI ROKAVEC:</speaker>

               <p>Hvala za besedo. Jaz bom glasoval proti temu predlogu sklepa. Če imamo vsaj malo
               razsodnosti, lahko ugotovimo, da bo jutri ob 19. uri in 29 minut šele pretekel
               poslovniški rok 24 ur.</p>
            </sp>
            <sp xml:id="SDZ3-Izredna-42-2004-04-08.sp415">

               <speaker>PODPREDSEDNIK VALENTIN POHOREC:</speaker>

               <p>Kolega Rokavec, jaz sem ravno dal predlog, da bomo na naslednji seji, in samo sklep,
               da vlada pripravi predlog zakona v tretji obravnavi. Ta predlog dajem na glasovanje.
               Glasujemo o predlogu sklepa. 50 navzočih, 42 za, 4 proti.</p>
               <p><stage xml:id="SDZ3-Izredna-42-2004-04-08.stage90">(Za je glasovalo 42.)</stage> <stage xml:id="SDZ3-Izredna-42-2004-04-08.stage91">(Proti 4.)</stage></p>
               <p>Sklep je sprejet.</p>
               <p>S tem tudi zaključujem točko dnevnega reda o predlogu zakona o dohodnini.</p>
               <p>Kolegice in kolegi, prehajamo na <title xml:id="SDZ3-Izredna-42-2004-04-08.title3">13. TOČKO DNEVNEGA REDA,</title> to je na</p>
               <p>
                  <title xml:id="SDZ3-Izredna-42-2004-04-08.title4">OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O TROŠARINAH,
               NUJNI POSTOPEK.</title>
               </p>
               <p>V zvezi s to točko dnevnega reda so bili v zakonodajni postopek vloženi trije
               predlogi zakonov, in sicer ... Prosim za pozornost, ker nadaljujemo delo. Predlog
               zakona o dopolnitvi zakona o trošarinah,  EPA 1322-III , druga obravnava, ki ga je državnemu zboru predložila
               dne 15.9.2000 skupina poslancev s prvopodpisanim Francem Kanglerjem. Nato predlog
               zakona o dopolnitvi zakona o trošarinah  EPA 127-III , druga obravnava, ki so ga državnemu zboru predložile
               23.2.2001 v obravnavo skupina poslancev s prvopodpisanim Davorinom Terčonom, nato pa
               Mario Gasparini in Aleksander Merlo. In še tretji predlog zakona o spremembah in
               dopolnitvah zakona o trošarinah, 1199-II, nujni postopek, ki ga je državnemu zboru
               Republike Slovenije dne 19.3.2004 predložila vlada Republike Slovenije.</p>
               <p>Odbor za finance in monetarno politiko je ob razpravi o navedenih predlogih zakona
               odločil, da jih bo obravnaval v skladu s tretjin odstavkom 117. člena poslovnika. Ob
               enem je tudi sklenil, da bo naslednji nadaljnji postopek v skladu s 127. členom
               poslovnika vodil na podlagi predloga zakona, ki ga je državnemu zboru predložila
               vlada Republike Slovenije.</p>
               <p>V skladu s četrtim odstavkom 118. členom poslovnika za dopolnilno obrazložitev
               predloga zakona pozivam vse sopredlagetelje predloga zakona, to je vlado Republike
               Slovenije, Franca Kanglerja in Davorina Terčona, Maria Gasparinija in Aleksandra
               Merla. Kdo od navedenih želi besedo? Predstavnica vlade? Državna sekretarka, gospa
               Milojka Kolar, imate besedo.</p>
            </sp>
            <sp xml:id="SDZ3-Izredna-42-2004-04-08.sp416">

               <speaker>MILOJKA KOLAR:</speaker>

               <p>Hvala. Bom zelo kratka. Kot veste, smo zakon o trošarinah spremenili že lansko leto
               in takrat prilagodili vse rešitve, ki jih zahteva polnopravno članstvo v Evropski
               uniji. Med tem časom pa je Evropska unija sprejela tako imenovano novo direktivo,
               energetsko direktivo, zaradi tega je danes pred vami ta predlog sprememb in
               dopolnitev zakona o trošarinah. S to novo direktivo, s temi spremembami določamo
               znesek trošarine za izdelke, ki do sedaj niso imeli značaja trošarinskih izdelkov.
               Poleg mineralnih olj in plina se s trošarino obdavčijo še tako imenovani energenti,
               kot so premog, koks in električna energija. Hkrati pa zakon upošteva odobreno
               prehodno obdobje, in sicer do 1. januarja 2007 za elektriko in do 1. maja 2004, ko se
               za naravni plin pričakuje, da bo dosedanji znesek, ki je nižji od evropskega
               minimuma, določenega z direktivo. Določijo se tudi novi višji zneski trošarine le za
               tista mineralna olja in plin, ki niso dosegla minimalnih zneskov iz direktive, to pa
               so letalski in osvinčeni bencin ter kerozin za pogonski namen.</p>
               <p>Predlog zakona vsebuje še dopolnitve glede definicije imetnikov trošarinskih
               skladišč, glede na to, da vstopamo v enotni trg. To dovoljenje bo lahko prejela tudi
               oseba, ki se ukvarja s trgovanjem s trošarinskimi izdelki, s čimer pa se bo
               dosedanjim uvoznikom trošarinskih izdelkov iz drugih držav članic EU omogočila tudi
               po vstopu v EU ohranitev enakega načina obdavčenja, kot so ga imeli do 1. maja.
               Hvala.</p>
            </sp>
            <sp xml:id="SDZ3-Izredna-42-2004-04-08.sp417">

               <speaker>PODPREDSEDNIK VALENTIN POHOREC:</speaker>

               <p>Hvala lepa za uvodno obrazložitev predloga zakona. Predlog zakona je obravnaval odbor
               za finance in monetarno politiko. Besedo dajem predsedniku odbora, gospodu Cirilu
               Pucku, ki bo predstavil poročilo odbora. Prosim.</p>
            </sp>
            <sp xml:id="SDZ3-Izredna-42-2004-04-08.sp418">

               <speaker>CIRIL PUCKO:</speaker>

               <p>Hvala lepa, gospod podpredsednik. Kolegice in kolegi! Odbor za finance in monetarno
               politiko se je, da bi lahko uvrstil na dnevni red predlog zakona vlade, moral
               spopasti z dvema drugima zakonoma, in sicer z zakonom o dopolnitvi zakona o
               trošarinah <stage xml:id="SDZ3-Izredna-42-2004-04-08.stage92">(
                     EPA 1322 )</stage>, ki ga je državnemu zboru dne 15.9.2000 v obravnavo
               predložil kolega Franc Kangler, ins predlogom zakona o dopolnitvi zakona o trošarinah
                  <stage xml:id="SDZ3-Izredna-42-2004-04-08.stage93">(
                     EPA 127 )</stage>, ki so ga v proceduro vložili 23.2.2001 kolegi Davorin
               Terčon, Mario Gasparini in Aleksander Merlo. Najprej je odbor odločal, ali bo
               navedene predloge zakonov obravnaval v okviru iste točke dnevnega reda. V skladu s
               127. členom poslovnika je odbor na tej seji odločil, na podlagi katerega izmed treh
               predlogov zakonov bo pripravil dopolnjen predlog zakona. Na podlagi iste določbe
               poslovnika je odbor potem odločil, katera vsebina iz drugih predlogov zakonov se
               vključi v predlog zakona vlade. Ugotovili smo, da nobeden izmed teh dveh predlogov
               zakona ni primeren za to, da bi se ju vključilo v predlog zakona.</p>
               <p>Na koncu je odbor sprejel sklep, da je vladni zakon osnova, ki bo osnova za
               dopolnjeni predlog proračuna in potem smo glede na mnenje zakonodajno-pravne službe
               spremenili posamezne člene, in sicer 13., 16. in 18., tako pripravili dopolnjen
               predlog proračuna, ki je sedaj pred vami, in upam, da bo tudi danes sprejet.</p>
            </sp>
            <sp xml:id="SDZ3-Izredna-42-2004-04-08.sp419">

               <speaker>PODPREDSEDNIK VALENTIN POHOREC:</speaker>

               <p>Hvala lepa, za to poročilo. Sledi predstavitev stališč poslanskih skupin. Po vrsti
               prisotnih bom dal besedo Ivanu Božiču. Stališče Slovenske ljudske stranke.</p>
            </sp>
            <sp xml:id="SDZ3-Izredna-42-2004-04-08.sp420">

               <speaker>IVAN BOŽIČ:</speaker>

               <p>Hvala lepa, gospod podpredsednik. Spoštovane predstavnice vlade, kolegice in kolegi.</p>
               <p>Stališče poslanske skupine Slovenske ljudske stranke do predloga zakona o spremembah
               zakona o trošarinah. Kljub temu da smo konec lanskega leta naš trošarinski sistem že
               uskladili z direktivami Evropske unije na področju trošarin, nam je predlagatelj
               posredoval predlog sprememb že usklajenega zakona, zaradi nadaljnje prilagoditve
               zahtevam direktive Sveta 2003/96 o preoblikovanju okvirov skupnosti obdavčitve
               energentov in električne energije. Pripominjamo, da verjetno bomo imeli v bodoče
               imeli veliko takih direktiv in bomo zakonodajo pogosto še dodelovali.</p>
               <p>Predlagatelj navaja, da se je Slovenija zavezala, da bo do 1. maja 2004 prevzela v
               svoj pravni red tudi to novo direktivo in da je Slovenije le, glede nivoja minimalne
               obdavčitve za elektriko in zemeljski plin zahtevala prehodno obdobje, in sicer za
               elektriko do 1. januarja 2007 in za naravni plin do 1. maja 2014 leta. Prehodno
               obdobje za elektriko omogoča že sama direktiva, med tem ko evropskakomisija glede
               prehodnega obdobja za naravne pline Evropskemu svetu predlagala, da ga odobri ob
               pogoji, da pred tem datum poraba naravnega plina v celotni končni uporabi energentov
               ne bo dosegla 25%. S predlaganim zakonom se je tako v slovenski pravni redv zakon o
               trošarinah prenaša celotna direktiva Sveta številka 2003/96 in posebne rešitve, ki
               jih je v zvezi z obdavčitvijo naravnega plina Komisija predlagala Svetu v sprejem.
               Pri tem nas moti dejstvo, da predlagatelj ne pojasni, če je prehodno obdobje
               zanaravni plin bilo odobreno in v kakšni vsebini ga je naša država Slovenije sploh
               predlagala.</p>
               <p>Iz 13. člena predloga zakona namreč izhaja, da je trošarina za ta plin vendarle
               uvedena in to s tem, da 13. odstavek 13. člena predloga določa znižano stopnjo, 1,50
               tolarjev za kubični meter do 1. maja 2014.</p>
               <p>Menimo, da je za potrebe obravnave na tem zboru skoraj da nujno, da predlagatelj
               pojasni, kakšno je stanje na področju prehodnega obdobja in - če sploh - kakšna je
               vsebinska karakteristika tega prehodnega obdobja.</p>
               <p>V ostalih delih se s predlagateljem strinjamo, saj je uredil nekatera odprta
               vprašanja, že jeseni sprejete novele zakona o trošarinah, predvsem v delu omogočanja,
               da dovoljenja za trošarinsko skladišče prejme tudi oseba, ki se ukvarja le s
               trgovanjem s trošarinskimi izdelki, ter v delu uporabe trošarinskega dokumenta s
               strani oproščenega uporabnika. Menimo, da sta ti dve rešitvi pozitivni, saj gresta v
               smeri večje možnosti pretoka trošarinskih izdelkov med državami članicami. Hvala
               lepa.</p>
            </sp>
            <sp xml:id="SDZ3-Izredna-42-2004-04-08.sp421">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi besedo Ciril Pucko za stališče poslanskega kluba LDS? Prosim.</p>
            </sp>
            <sp xml:id="SDZ3-Izredna-42-2004-04-08.sp422">

               <speaker>CIRIL PUCKO:</speaker>

               <p>Hvala lepa. Poslanska skupina Liberalne demokracije Slovenije bo navedeni predlog
               zakona podprla. Predvsem iz razlogov, da bi sledili tistemu, kar je bilo obrazloženo
               v mnenju predlagatelja. Hkrati bomo podprli tudi amandma, ki ga je vložil naš
               poslanski klub. Iz obrazložitve je jasno, zakaj je potreben ta amandma. Hvala
               lepa.</p>
            </sp>
            <sp xml:id="SDZ3-Izredna-42-2004-04-08.sp423">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi besedo Bogdan Barovič za stališče poslanske skupine Slovenske
               nacionalne stranke? Imate besedo.</p>
            </sp>
            <sp xml:id="SDZ3-Izredna-42-2004-04-08.sp424">

               <speaker>BOGDAN BAROVIČ:</speaker>

               <p>Hvala predsedujoči. Drži. Slovenska nacionalna stranka je vedno budna. Vsaj s 25
               odstotki navzočnosti. In še tam lahko pohvalimo žensko.</p>
               <p>Spoštovane kolegice in kolegi! No, prav je, da vemo, ali pa, da se zavedamo, da je
               bil zakon o trošarinah doslej spremenjen že štirikrat. Mislim, da prvič 1999. leta,
               2001. leta dvakrat in zadnjič 2003. leta. No, veseli bi bili, da bi bilo temu enkrat
               tako. Toda, ko je bilo jeseni 2003 pri zadnji spremembi zakona o trošarinah dosežena
               skladnost z evropskimi direktivami, pa si je seveda Evropa - mislim,da oktobra 2003 -
               izmislila novo direktivo in posledica je pač tu. Slišali smo že obrazložitvi tudi
               predstavnikov vlade, da gre za trošarine, za novost, in sicer na področju elektrike,
               premoga, koksa, plinov ter mineralnih olj. No, zgodbe okoli prehodnihobdobij bi lahko
               širili, ampak mislim, da ni "fer", da o teh zadevah govorimo danes tu. Res pa je, da
               je Slovenija želela prehodno obdobje za elektriko in da tega prehodnega obdobja ni
               dobila, ker je menda evropska komisija ugotovila, da direktiva sama posebi omogoča
               prehodno obdobje za dosego minimalne stopnje.</p>
               <p>Zato bi se jaz tudi pridružil že postavljenemu vprašanju - mislim, da danes - , če bi
               lahko nekoliko več vedeli o tem, kaj to pomeni, torej do 1. januarja 2007 že samo
               prehodno obdobje, ki ga direktiva določa. In če je kakšna razlika med prehodnim
               obdobjem, ki ga je zahtevala država, in tistim, ki je v direktivi opredeljen.</p>
               <p>Prav tako pa bi prosil spoštovane predstavnike vlade, če lahko potrdijo, da so
               prepričani, da predlog zakona ne bo imel bistvenih finančnih posledic oziroma kaj to
               pomeni "bistvenih" - pač, zanima nas. Upam in želim pa, da je v pripravi najbrž že,
               vsaj upam tako, izdelava kompleksnega zakona o trošarinah, ki bo enkrat vendar
               obstal, in upam, da prinesel s popravki res dejansko neke minimalne dovoljene
               standarde, ki bi jih slovenski živelj, seveda, preživel. Hvala.</p>
            </sp>
            <sp xml:id="SDZ3-Izredna-42-2004-04-08.sp425">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi besedo Leopold Grošelj za stališče poslanke skupine ...</p>
            </sp>
            <sp xml:id="SDZ3-Izredna-42-2004-04-08.sp426">

               <speaker>LEOPOLD GROŠELJ:</speaker>

               <p>Hvala lepa. Spoštovane predstavnice vlade, kolegi in kolegice! V odboru za finance
               in monetarno politiko smo, ko sem kot član odbora za finance podprl oba sklepa, tako
               prvega, ki se nanaša na predlog zakona o dopolnitvi zakona, ki ga je predložil
               poslanec Franc Kangler in smo skupaj ugotovili, da ni primeren za nadaljnjo
               obravnavo. Enako seveda tudi za drugi predlog zakona, ki sta ga vložila poslanca
               Davorin Terčon in gospod Mario Gasparini. Ravno tako smo skupaj ugotovili, da ni
               primeren za nadaljnjo obravnavo. Tudi v odboru za finance in monetarno politiko sem
               menil, da novela zakona ne posega v neko temeljno načelo veljavnega zakona o
               trošarinah, temveč gre le za izpolnitev obveze, s katero smo se zavezali, da bomo do
               1. maja prevzeli v svoj pravni red tudi novo direktivo številka 2003 in 096.</p>
               <p>Za to stališče, ki je bilo posredovano, smo se v poslanski skupini skupaj
               dogovorili, da bomo podprli to novelo zakona in tudi amandma k 13. členu predloga
               zakona o spremembah in dopolnitvah zakona o trošarinah. Hvala.</p>
            </sp>
            <sp xml:id="SDZ3-Izredna-42-2004-04-08.sp427">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi besedo dr. Bernik? Stališče poslanske skupine Nove Slovenije. Imate
               besedo.</p>
            </sp>
            <sp xml:id="SDZ3-Izredna-42-2004-04-08.sp428">

               <speaker>DR. JOŽEF BERNIK:</speaker>

               <p>Hvala lepa za besedo, gospod podpredsednik. Dame in gospodje! Gospa državne
               sekretarka. Ni kaj posebnega povedati, kar že ni bilo povedano o tej noveli zakona.
               Je pa nekaj stvari, ki jih pogrešamo. Prvič, v obrazložitvi ni nobenih finančnih
               podatkov, kako bodo te spremembe vplivale na slovenske finance. Drugič, vlada je bila
               proti amandmaju, ki je bil vložen, da bi se uporabila možnost za Evropsko unijo, da
               bi se v obmejni coni zmanjšale trošarine, kar bi bilo nekako odgovor na to, kar so
               naši dobri sosedje Italijani storili že pred leti in nas oškodovali za kar nekaj sto
               tisoč evrov vsako leto. Zanimalo bi me, kaj namerava vlada narediti v tem pogledu? In
               kdaj bo to storila? In kje? Ali bo to veljalo samo za Italijo oziroma za našo mejo,
               obmejno cono z Italijo? Ali bo lahko razširila to pravico še kam drugam? Je pa tudi
               tako, da mi smo sledili direktivam Evropske unije, ko je bilo treba zapirati
               brezcarinske trgovine na mejah in mislim, da bi naša pridnost, če smem temu tako
               reči, tudi morala vplivati v Evropski uniji, da nam to koncesijo z zmanjšanjem
               trošarin v obmejnem pasu tudi dajo. In bi rad vedel, kdaj to pričakujete. Hvala.</p>
            </sp>
            <sp xml:id="SDZ3-Izredna-42-2004-04-08.sp429">

               <speaker>PODPREDSEDNIK VALENTIN POHOREC:</speaker>

               <p>Hvala. Ta del razprave je bil na odboru za finance in monetarno politiko. Zaključil
               bi predstavitev stališč poslanskih skupin.</p>
               <p>Prehajamo na <title xml:id="SDZ3-Izredna-42-2004-04-08.title5">drugo obravnavo.</title>
               </p>
               <p>V drugi obravnavi imamo dva amandmaja iste vsebine, enega je vložil poslanec Zoran
               Gračner, ki pa po poslovniku ne more vložiti amandmaja, ampak samo poslanska skupina,
               zato ga je vložil poslanski klub LDS v enaki vsebini. Dajem predlog amandmaja
               poslanskega kluba LDS k členu 13 v razpravo. Želi kdo besedo? <stage xml:id="SDZ3-Izredna-42-2004-04-08.stage94">(Nihče.)</stage> Zaključujem
               razpravo o predlaganem amandmaju k členu 13.</p>
               <p>Prehajamo na odločanje o tem amandmaju. Prosim kolegice in kolege, ki so blizu, da
               se nam pridružijo, da bomo lahko odločali.</p>
               <p>Dajem predlog amandmaja k členu 13 poslanskega kluba LDS na glasovanje. Glasujemo.
               Navzočih nas je samo 34. Amandma bom dal na glasovanje drugič, nato pa bomo naredili
               odmor, kot veleva poslovnik.</p>
               <p>Glasujemo drugič. Tudi tokrat nas je premalo. Odrejam deset minut odmora. Ob 20.00
               bomo nadaljevali z delom. Hvala lepa!</p>
               <stage xml:id="SDZ3-Izredna-42-2004-04-08.stage95">(Seja je bila prekinjena ob 19.50 uri in se je nadaljevala ob 20.01 uri.)</stage>
            </sp>
            <sp xml:id="SDZ3-Izredna-42-2004-04-08.sp430">

               <speaker>PREDSEDNIK BORUT PAHOR:</speaker>

               <p>Tretjič bomo odločali o amandmaju k dopolnjenemu predlogu zakona o spremembah in
               dopolnitvah zakona o trošarinah. Ta amandma je vložila poslanska skupina, poslanski
               klub LDS.</p>
               <p>Odločamo tretjič. Vas bom prosil za vašo pozornost. Glasujemo. Smo sredi glasovanja.</p>
               <p>56 navzočih, 42 za in 5 proti.</p>
               <p><stage xml:id="SDZ3-Izredna-42-2004-04-08.stage96">(Za je glasovalo 42.)</stage> <stage xml:id="SDZ3-Izredna-42-2004-04-08.stage97">(Proti 5.)</stage></p>
               <p>Tako smo zaključili drugo obravnavo.</p>
               <p>Želi kdo k temu ravnokar sprejetemu amandmaju v okviru tretje vložiti amandma? Če
               ne, bi potem lahko prešli na odločanje obravnave o zakonu v celoti. Nimam obvestil,
               da bi bil predlog besedila v neskladju, ne s strani vlade ne s strani
               zakonodajno-pravne službe. Želi kdo obrazložitiglas? Lahko preidemo na odločanje o
               zakonu?</p>
               <p>Glasujemo o zakonu v celoti.</p>
               <p>57 navzočih. 45 za in 3 proti.</p>
               <p><stage xml:id="SDZ3-Izredna-42-2004-04-08.stage98">(Za je glasovalo 45.)</stage> <stage xml:id="SDZ3-Izredna-42-2004-04-08.stage99">(Proti 3.)</stage></p>
               <p>Zakon je sprejet.</p>
               <p>Odbor za finance in monetarno politiko zboru predlaga, da sprejme tudi dva sklepa, s
               katerima ugotovi, da predloga zakona, ki so jih predlagali v obravnavo poslanci,
               nista primerna za nadaljnjo obravnavo. Želi kdo o teh sklepih razpravljati? Na
               glasovanje bom najprej dal predlog sklepa, prosim za pozornost. Predlog zakona o
               dopolnitvi zakona o trošarinah, druga obravnava, ni primeren za nadaljnjo obravnavo.
               ...<stage xml:id="SDZ3-Izredna-42-2004-04-08.stage100">/Glas v ozadju./</stage>... Prosim? ...<stage xml:id="SDZ3-Izredna-42-2004-04-08.stage101">/Glas v ozadju./</stage>... Samo hipec. ...<stage xml:id="SDZ3-Izredna-42-2004-04-08.stage102">/Glas v
               ozadju./</stage>... Predsednik odbora za finance, je kaj narobe? Vas gledam, vi boste
               verjetno najbolj pristojni, da mi poveste. Je v redu vodena procedura? Moramo
               ugotoviti ta sklep, ne? Prosim. Mi pomagate? Imamo dva predloga sklepa, ki ju
               predlagate. Prvi predlog sklepa je: "Zakon o dopolnitvi zakona o trošarinah, druga
               obravnava, ni primeren za nadaljnjo obravnavo." Ne, poglejte, ne bi rad, da vodimo
               proceduro, če del parlamenta meni, da kakšna stvar ni jasna. Bi raje, preden
               odločimo, razčistili stvari. Tako je zabeleženo v scenariju, in menim, da je prav.
               Tako mi je tudi svetovano. Tukaj je predsednik odbora. Ali predsednikodbora meni, da
               kaj v zvezi s to proceduro ni v redu?</p>
               <p>Prosim, kolega Anderlič. Razčistimo stvari, potem bomo odločili.</p>
            </sp>
            <sp xml:id="SDZ3-Izredna-42-2004-04-08.sp431">

               <speaker>ANTON ANDERLIČ:</speaker>

               <p>Jaz sicer ne vem, kako imate napisano v scenariju in to ni hudo pomembno v zvezi s
               poslovnikom. Po poslovniku je nesporno jasno, da nastanejo razlogi za sprejem zakona
               po nujnem postopku, ki ga predlaga lahko edino vlada, potem, ko seveda ta zakon pač
               pasira druge. In praktično sta tista dva zakona, in v poročilu je bilo povedano, so
               ju tako rekočprešli. V poročilu, če bi ga poslušali, bi bilo to tako. Oziroma
               kvečjemu bi morali dati ta sklep na začetku točke.</p>
            </sp>
            <sp xml:id="SDZ3-Izredna-42-2004-04-08.sp432">

               <speaker>PREDSEDNIK BORUT PAHOR:</speaker>

               <p>Ostaja dejstvo, da je odbor predlagal dva sklepa. In o njih moramo odločiti! Če ne,
               bom prekinil to točko in bomo šli na naslednjo in ugotovili dejstva. Ne bi rad, da
               ravnamo kaj narobe. Zakon smo zdaj torej zaključili. Po mojem mnenju, in tudi tu za
               mizo predsedujočega ni sporno, da moramo odločiti o teh dveh predlogih sklepov,
               vendarda kaj ne bi bilo narobe, bom točko prekinil in šel na naslednjo in se potem k
               njej vrnil.</p>
               <p>Imamo <title xml:id="SDZ3-Izredna-42-2004-04-08.title6">14. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH IN
                  DOPOLNITVAH ZAKONA O DAVKIH NA MOTORNA VOZILA, NUJNI POSTOPEK.</title>
               </p>
               <p>Predlog zakona je v obravnavo predložila vlada. Želi državna sekretarka besedo? <stage xml:id="SDZ3-Izredna-42-2004-04-08.stage103">(Ne
               želi.)</stage> Tudi ta predlog zakona je obravnaval odbor za finance in monetarno politiko.
               Želi predsednik besedo? <stage xml:id="SDZ3-Izredna-42-2004-04-08.stage104">(Tudi ne.)</stage> Potem bomo najprej, če tako želijo, slišali
               predstavnike poslanskih skupin. Želi kolega Kebrič? <stage xml:id="SDZ3-Izredna-42-2004-04-08.stage105">(Ne.)</stage> Želi kolega mag. Vizjak?
               <stage xml:id="SDZ3-Izredna-42-2004-04-08.stage106">(Tudi ne.)</stage> Želi kolega Božič? <stage xml:id="SDZ3-Izredna-42-2004-04-08.stage107">(Ne želi.)</stage> Kolega Štemberger? Prosim. Kolega Vnučec bo
               predstavil stališče poslanske skupine Stranke mladih Slovenije.</p>
            </sp>
            <sp xml:id="SDZ3-Izredna-42-2004-04-08.sp433">

               <speaker>BOGOMIR VNUČEC:</speaker>

               <p>Hvala za besedo, gospod predsednik. Bom zelo kratek.</p>
               <p>Doslej se je davek na motorna vozila obračunaval kot uvozna dajatev, zato je kot
               osnova za obračun služila uvozna cena in carina. Z vstopom v Evropsko unijo pa se ta
               davek ne more šteti kot uvozna dajatev, ker je carina za neevropske avtomobile v
               Evropski uniji za vse enaka. Poleg tega pa se s spremembo zakona o davku na motorna
               vozila šteje osnova za obračun davka na dodano vrednost, kar se doslej izrecno ni
               upoštevalo. Ker sedaj davka na motorna vozila ni mogoče izločiti iz osnove za davek
               na dodano vrednost, je nujno potrebno iz osnove za obračun davka na motorna vozila
               izločiti carino, sicer se bo na uvožena vozila, ki nimajo evropskega porekla,
               plačevalo, prvič, enotno evropsko carino, davek na motorna vozila na carino in na
               koncu še davek na dodano vrednost na carino, povečano za davek na motorna vozila. To
               seveda pomeni, da bi se moralo v novem zakonu natančno opredeliti osnova za davek na
               motorna vozila tako, da v njej ni carine. Če tega ne bo, se bo na carino plačeval
               davek na motorna vozila, na oba skupaj pa še davek na dodano vrednost. To pa seveda
               pomeni za neevropska vozila trikratno obdavčevanje, kar ni v skladu z načelom
               enakosti in enakomernosti obdavčevanja.</p>
               <p>Zato smo v naši poslanski skupini tudi pripravili amandma. Glede na nujni postopek
               mogoče vsebinsko ne sodi v člen, na katerega smo ga vložili, vendar drugi členi niso
               bili odprti, zato tudi apeliramo na poslanke in poslance, da se ta naš amandma
               sprejme, kajti to ne bo imelo nobenega učinka na višino plačanega davka na motorna
               vozila, saj se bo sedaj, po novem, na vse to plačal še 20% davek na dodano vrednost,
               ki ga prej ni bilo. Tako da v bistvu tukaj nekih negativnih oziroma pozitivnih
               učinkov ni. Hvala.</p>
            </sp>
            <sp xml:id="SDZ3-Izredna-42-2004-04-08.sp434">

               <speaker>PREDSEDNIK BORUT PAHOR:</speaker>

               <p>Kolega Pucko, želite kot predstavnik kluba? <stage xml:id="SDZ3-Izredna-42-2004-04-08.stage108">(Ne.)</stage> Kolega Peče - ni navzoč. Kolegica
               Črnugelj... A, kolega Barovič želi besedo. Prosim.</p>
            </sp>
            <sp xml:id="SDZ3-Izredna-42-2004-04-08.sp435">

               <speaker>BOGDAN BAROVIČ:</speaker>

               <p>Hvala, gospod predsednik. Kolegice in kolegi! No, ko ljudje, ki vedo, da se zakoni
               spreminjajo, preberejo predlog zakona o spremembah in dopolnitvah zakona o davku na
               motorna vozila, se najprej vprašajo, kaj se bo spet povečalo ali podražilo, glede na
               dejstva, da so motorna vozila obremenjena z več vrstami dajatev že do sedaj, torej,
               od prometa motornih vozil, davek na dodano vrednost in na motorna vozila, pa letnega
               povračila za ceste ob registraciji in dajatve uvedene, mislim da, v letu 2003.</p>
               <p>Cilj pač razumemo in ga moramo razumeti, da je cilj sprememb tega zakona njegova
               uskladitev s pravnim redom Evropske unije, seveda vezano na promet znotraj notranjega
               trga z državami članicami Evropske unije.</p>
               <p>Nekoliko bolj spodbudno za tisti, ki jih zanima, je spodbuden podatek, da ni, vsaj
               tako pravi predlagatelj, njegov namen, da bi spremenil višino davčne obveznosti pri
               nakupu motornega vozila, temveč samo uvesti nov način pobiranja te obveznosti. Gre za
               to, da je doslej te obveznosti pobiral carinski organ, po 1. maju pa se bo obveznost
               za obračun davka za motorna vozila prenesla na osebe, ki bodo pridobile motorna
               vozila. Seveda sta dve strani, ki sta ali nista zadovoljni s takimi uskladitvami.</p>
               <p>Mogoče je pa še eden pomembne podatek, ki velja za vse tiste, ki jih ta davek zanima
               in za katerega tudi lahko trdimo, da je spodbuden in je prav, da je tako, zato bomo
               tudi ta predlog v Slovenski nacionalni stranki podprli, pa je, da zakon uvaja možnost
               znižanja davčne stopnje za okolju prijazna vozila. Seveda bo zelo zanimivo vedeti,
               kako se takšna vozila vrednotijo in ocenjujejo sploh.</p>
               <p>Na koncu pa so finančne posledice, ki sicer pravijo, da bo zakon imel negativen
               finančni učinek za državni proračun, zaradi novo uvedenih oprostitev plačil za okolju
               prijaznejša vozila. Če je temu tako, upam, da ga bomo prenesli, razen, to pa tudi
               upamo, če se, ne bo ta finančni primanjkljaj izravnal na kakšen drug način. Upajmo,
               da ne.</p>
               <p>Slovenska nacionalna stranka bo predlog zakona podprla oziroma mu ne bo nasprotovala.
           </p>
            </sp>
            <sp xml:id="SDZ3-Izredna-42-2004-04-08.sp436">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Bernik. Ne, želi. Boste vi predstavili stališče, prosim, mag.
               Drobnič.</p>
            </sp>
            <sp xml:id="SDZ3-Izredna-42-2004-04-08.sp437">

               <speaker>MAG. JANEZ DROBNIČ:</speaker>

               <p>Hvala lepa za besedo, gospod predsednik. Lep pozdrav, kolegice in kolegi. Poslanska
               skupina Nove Slovenije spremembam in dopolnitvam zakona o davkih na motorna vozila ne
               bo nasprotovala, ker gre vendar za uskladitveni zakon z direktivami oziroma pravnim
               redom Evropske unije. Pač, postavlja se enotni trg blaga, storitev kapitala itd., in
               za motorna vozila torej pomeni uskladitev trga blaga.</p>
               <p>Določbe morajo biti napisane tako, da ne ogrožajo prostega pretoka med državami
               članicami, vzpostavljenih kakršnikoli preferenc neupravičenih ali pa vzpostavitve
               fiskalnih meja med članicami, to se pač sedaj odpravlja. Ob tem pa se postavlja
               vprašanja, kako urediti v zvezi s pogonskimi gorivi, zato da bomo ohranili ekološko
               čisto okolje in se izognili emisiji toplogrednih plinov v okolju. Na drugi strani pa
               se ob teh dajatvah, ki se nanašajo na nakup avtomobilov, vzpostavlja pa problem
               konkurenčnosti gospodarstva v posamezni državi, če ima preveč odmaknjene te tarife.
               Višina davka naj bo takšna, kot da stimulira manjšo porabo goriv oziroma goriv z bolj
               škodljivo emisijo in da ohranja raven konkurenčnosti države.</p>
               <p>Te spremembe določb bodo, kot sama vlada pravi, povzročile določen primanjkljaj
               prihodka v proračunu, zaradi ekoloških olajšav. Nič ni napisano, kako bo vlada te
               izpada iz proračuna nadomestila. Morda se bo spomnila kakšnega izravnalnega deficita,
               ampak to ni prava rešitev, ali pa prevalila na naslednjo vlado.</p>
            </sp>
            <sp xml:id="SDZ3-Izredna-42-2004-04-08.sp438">

               <speaker>PREDSEDNIK BORUT PAHOR:</speaker>

               <p>Gremo na drugi obravnavo na diskusijo o amandmajih in členih. Imamo 4., 7. in 12.
               člen. K njim so vloženi amandmaji. Poslanska skupina Slovenske ljudske stranke vlaga
               amandma k 4. členu, poslanska skupina Stranke mladih k 7. členu in trije poslanski
               klubi, LDS, ZLSD in DeSUS k 12.a členu. Želi kdo razpravljati? Prosim.</p>
            </sp>
            <sp xml:id="SDZ3-Izredna-42-2004-04-08.sp439">

               <speaker>STANISLAV BRENČIČ:</speaker>

               <p>Spoštovane kolegice in kolegi. S 4. členom odpiramo 5. člen in sedaj je priložnost,
               da v 5. členu eno zadevo popravimo, kar nekako narekuje izkušnja iz prakse. V 2.
               točki 5. člena tega osnovnega zakona dajemo možnost oprostitve tega davka veliki
               družini, ki na toliko časa nakupuje novo vozilo. Ampak v praksi se je pojavilo to,
               ker ni definicije, kaj to novo vozilo je, da se ni moglo nakupovati, recimo, vozilo,
               ki je praktično novo, testno, ampak izhodiščno ceno ima pa bistveno nižje. Ker pa to
               definicijo, kaj to novo vozilo predstavlja, že obravnava davek na dodano vrednost, ga
               bi želeli enostavno tudi v tem svojstvu prenesti v ta zakon in dati to možnost.</p>
               <p>Poglejte, se tem v ničemer ne slabšamo zakona, kvečjemu ga nekako postavimo v željo
               in uporabo tistih, ki to možnost izkoriščajo ali jim jo zakon daje, da jo tudi bolj
               racionalno izkoristijo. V tem primeru bi seveda bil po našem amandmaju v 2. točki 5.
               člena dodan nov drugi odstavek, tako kot se glasi v amandmaju, v katerem bi opisali
               definicijo za novo vozilo, ki je vsebovana v prvem odstavku te točke. Enako kot je
               zapisano v 11.a členu zakona o DDV. S tem damo možnost, kot sem povedal, da bo
               družina z več otroki lahko tudi kupila avto, kot testni avto, ki pa nistarejši od 6
               mesecev in nima prevoženih več kot 6.000 kilometrov. Samo pozitivno gremo naproti tem
               družinam. Zato vas prosim, da amandma podprete. Hvala lepa.</p>
            </sp>
            <sp xml:id="SDZ3-Izredna-42-2004-04-08.sp440">

               <speaker>PREDSEDNIK BORUT PAHOR:</speaker>

               <p>Nekje sem videl roko za vami. Kdo je še želel besedo? Še nekdo je želel besedo. Ne,
               nihče k 4. členu? Potem bomo lahko o njem glasovali. Želite vi, državna sekretarka.
           </p>
            </sp>
            <sp xml:id="SDZ3-Izredna-42-2004-04-08.sp441">

               <speaker>MILOJKA KOLAR:</speaker>

               <p>Hvala za besedo. Vlada se s predlaganim amandmajem ne strinja, zato ker vnaša zmedo
               glede same definicije novega prevoznega sredstva. V bistvu samo za potrebe ene točke
               zakona, tako kot je bilo povedano. S tem se zmanjšuje tudi pravna varnost zavezancev
               za davek od motornih vozil. Sicer pa je definicija prevoznega sredstva definirana
               tako v 3. členu osnovnega zakona o davku na motorna vozila oziroma v 2. členu
               predloga zakona in se veže na dejansko prvo registracijo vozila na območju Republike
               Slovenije. Podobna oziroma enaka izhodišča in prakso uporabljajo tudi druge evropske
               države. Hvala.</p>
            </sp>
            <sp xml:id="SDZ3-Izredna-42-2004-04-08.sp442">

               <speaker>PREDSEDNIK BORUT PAHOR:</speaker>

               <p>Še kdo želi besedo? Prosim, kolega Brenčič.</p>
            </sp>
            <sp xml:id="SDZ3-Izredna-42-2004-04-08.sp443">

               <speaker>STANISLAV BRENČIČ:</speaker>

               <p>Hvala lepa. Dobro, akceptiram in razumem obrazložitev gospe državne sekretarke, ampak
               dejstvo je, da je praktično to vozilo novo in ga te družine ne morejo kupiti zaradi
               take definicije. V zakonu o davku na dodano vrednost pa v 11.a členu, kjer
               definiramo, kaj so to prevozna sredstva, govorimo tako za nova vozila, kaj se šteje,
               da "s kopenskimi motornimi vozili ni prevoženih več kot 6.000 kilometrov," potem pa
               govori tudi naprej o plovilih, ki pa tu niso predmet. Ampak za novo vozilo je
               upoštevana tudi ta možnost. In ne vem, zakaj bi bili tu bolj papeški od papeža in ne
               dali te možnosti - v čem bomo spremenili? Tega davka ne bo država pokasirala, pa je
               čisto vseeno, ali ta družina kupi nov avto iz salona, ki, recimo, bom rekel, stane 8
               milijonov ali koliko, ta enak avto, ki pa je bil testen in je, recimo, napravil 3.000
               kilometrov, enak letnik in vse, je pa, recimo, milijon in pol cenejši. S tem nismo
               države v ničemer prikrajšali, šli smo pa na roke tem družinam, in nismo v ničemer
               spremenili namena zakona niti koncepta. Hvala.</p>
            </sp>
            <sp xml:id="SDZ3-Izredna-42-2004-04-08.sp444">

               <speaker>PREDSEDNIK BORUT PAHOR:</speaker>

               <p>Še kdo? Potem bomo prešli na odločanje.</p>
               <p>Smo pri amandmaju poslanske skupine Slovenske ljudske stranke k 4. členu. Glasujemo.
               57 navzočih, 15 za in 34 proti.</p>
               <p><stage xml:id="SDZ3-Izredna-42-2004-04-08.stage109">(Za je glasovalo 15.)</stage> <stage xml:id="SDZ3-Izredna-42-2004-04-08.stage110">(Proti 34.)</stage></p>
               <p>Ni bil sprejet.</p>
               <p>Poslanska skupina Stranke mladih vlaga amandma k 7. členu. Odločamo.</p>
               <p>55 navzočih, 15 za in 30 proti.</p>
               <p><stage xml:id="SDZ3-Izredna-42-2004-04-08.stage111">(Za je glasovalo 15.)</stage> <stage xml:id="SDZ3-Izredna-42-2004-04-08.stage112">(Proti 30.)</stage></p>
               <p>K 12.a členu imamo amandma treh poslanskih skupin. Želi kdo besedo?</p>
               <p>Glasujemo. Smo sredi glasovanja.</p>
               <p>57 navzočih, 40 za in 1 proti.</p>
               <p><stage xml:id="SDZ3-Izredna-42-2004-04-08.stage113">(Za je glasovalo 40.)</stage> <stage xml:id="SDZ3-Izredna-42-2004-04-08.stage114">(Proti 1.)</stage></p>
               <p>Sedaj smo opravili z glasovanji o amandmajih.</p>
               <p>12.a člen je odprt. Želi kdo vložiti amandma k temu? Če ne, potem lahko preidemo na
               odločanje o zakonu. Nimam obvestil, da bi bilo besedilo predloga v neskladju. Lahko
               odločimo o predlogu zakona o spremembah in dopolnitvah zakona o davkih na motorna
               vozila? Ne vidim ugovora. Glasujemo o zakonu.</p>
               <p>Glasujemo o zakonu.</p>
               <p>59 navzočih, 50 za, 1 proti.</p>
               <p><stage xml:id="SDZ3-Izredna-42-2004-04-08.stage115">(Za je glasovalo 50.)</stage> <stage xml:id="SDZ3-Izredna-42-2004-04-08.stage116">(1 proti.)</stage></p>
               <p>Zakon je sprejet, točka pa zaključena.</p>
               <p>Sedaj, kar se tiče prejšnje točke dnevnega reda, je najbolje, da čez noč pogledamo
               točno, kako je prav voditi postopek. Mi smo ga vodili tako, kot nam je predlagalo
               poročilo odbora za finance. Vendar, če je mogoče ali če je celo nujno voditi stvar po
               kakšnem drugem postopku, si je treba vzeti čas, in ga tako tudi opraviti. Tako da
               bomo jutri dokončali točko, ki smo jo prej prekinili.</p>
               <p>Pri <title xml:id="SDZ3-Izredna-42-2004-04-08.title7">8. TOČKI DNEVNEGA REDA</title> imamo</p>

               <p>
                  <title xml:id="SDZ3-Izredna-42-2004-04-08.title8">PREDLOG ZAKONA O SPREMEMBAH IN DOPOLNITVAH ZAKONA O BANČNIŠTVU</title>
               </p>

               <p>Tudi tukaj je predlagatelj ministrstvo oziroma vlada, ministrstvo za finance. Odbor
               za finance je tudi obravnaval to. Želi kdo od kvalificiranih razpravljavcev uvodoma
               besedo? Ne želi. Želijo besedo predstavniki poslanskih skupin? Imam napisane kolega
               Kebriča, ki ne želi, kolega Vizjaka, ki ne želi, kolega Božiča, ki prav tako ne želi,
               kolega Pucko, ne želi, kolega Barovič pa bi želel predstaviti stališče poslanske
               skupine.</p>
            </sp>
            <sp xml:id="SDZ3-Izredna-42-2004-04-08.sp445">

               <speaker>BOGDAN BAROVIČ:</speaker>

               <p>Ja, to je pač naša dolžnost. Mi smo pregledali, ugotovili, da je bil zakon o
               bančništvu, ki je bil sprejet leta 1999, mislim, da spremenjen potem še dvakrat, leta
               2001 in 2003. Ugotovili smo, da naj bi bili razlogi predvsem uskladitev z direktivo,
               in ko smo pač ugotovili, katera področja so potrebna uskladitve, je treba omeniti
               vsem, da gre za dopolnilni nadzor bank, zavarovalnic in investicijskih družb, da gre
               uskladitev z direktivo v povezavi z enim bančnim dovoljenjem, da gre za uskladitev z
               zakonom o prekrških. Glede finančnih posledic verjamemo, da naj jih ne bi bilo. Po
               oceni potreb za uskladitev z direktivami in v dobri volji, da je predlog zakona o
               spremembah in dopolnitvah zakona o bančništvu, glede na to, da je nujni postopek
               dobro pripravljen, v poslanski skupini Slovenske nacionalne stranke predlogu ne bomo
               nasprotovali.</p>
            </sp>
            <sp xml:id="SDZ3-Izredna-42-2004-04-08.sp446">

               <speaker>PREDSEDNIK BORUT PAHOR:</speaker>

               <p>Hvala lepa, kolega Barovič. Kolega Grošelj. <stage xml:id="SDZ3-Izredna-42-2004-04-08.stage117">(Ne želi.)</stage> Kolega dr. Bajuka ni. Ali
               lahko preidemo na odločanje. Smo v drugi obravnavi. Če sem prav obveščen amandmajev
               ni bilo vloženih ali pač? En amandma je, to je amandma, ki ga je vložila skupina
               poslanskih klubov LDS, ZLSD in DeSUS. Želi kdo o njem razpravljati? Gre za amandma k
               19. členu. Lahko odločimo o njem? Odločamo o amandmaju treh poslanskih skupin k 19.
               členu. Glasujemo! 55 navzočih, 43 za, 2 proti.</p>
               <p><stage xml:id="SDZ3-Izredna-42-2004-04-08.stage118">(Za je glasovalo 43.)</stage> <stage xml:id="SDZ3-Izredna-42-2004-04-08.stage119">(Proti 2.)</stage></p>
               <p>Amandma je sprejet.</p>
               <p>V okviru tretje obravnave bi lahko, če kdo želi, vložil na ta amandma torej na ta
               člen amandma. Takega interesa ne vidim, to pomeni, da lahko preidemo na odločanje o
               zakonu. Ker nimam obvestil, da bi bilo besedilo zakona medsebojno neusklajeno, želi
               kdo besedo pred odločanjem?</p>
               <p>Prehajamo na odločanje o zakonu v celoti. Glasujemo! Prosim za mir v dvorani! Smo
               sredi glasovanja o zakonu. 56 navzočih, 48 za, 1 proti.</p>
               <p><stage xml:id="SDZ3-Izredna-42-2004-04-08.stage120">(Za je glasovalo 48.)</stage> <stage xml:id="SDZ3-Izredna-42-2004-04-08.stage121">(Proti eden.)</stage></p>
               <p>Zakon o bančništvu je sprejet.</p>
               <p>Ta točka je zaključena.</p>
               <p>Smo pri 12. točki dnevnega reda, počasi se bližamo h koncu današnjega dela. Pri 12.
               točki dnevnega reda imamo</p>
               <p>
                  <title xml:id="SDZ3-Izredna-42-2004-04-08.title9">PREDLOG ZAKONA O SPREMEMBAH IN DOPOLNITVA ZAKONA O INVESTICIJSKIH SKLADIH IN
               DRUŽBAH ZA UPRAVLJANJE.</title>
               </p>

               <p>Tudi ta zakon bomo obravnavali po nujnem postopku. Tukaj so predlagatelji,
               predstavniki vlade. Sprašujem, želijo besedo? Predsednik odbora, želite vi besedo?
               <stage xml:id="SDZ3-Izredna-42-2004-04-08.stage122">(Ne.)</stage> Potem sprašujem od kvalificiranih predstavnikov poslanskih skupin, ali želi kdo
               od njih besedo? Kolega Barovič.</p>
            </sp>
            <sp xml:id="SDZ3-Izredna-42-2004-04-08.sp447">

               <speaker>BOGDAN BAROVIČ:</speaker>

               <p>Hvala lepa. V Slovenski nacionalni stranki verjamemo, upamo, da lahko verjamemo
               cilju tega zakona, ki je v tem, da se v čim večji meri upošteva ureditev poslovanja
               investicijskih skladov. Torej, poudarjam, v čim večji meri upošteva ureditev
               poslovanja investicijskih skladov, kot jo poznajo države članice Evropske unije, ki
               imajo s tem več izkušenj in vsekakor seveda tudi dolgoletno tradicijo. Prav tako, da
               ta zakon lahko omogoči investicijskim skladom Evropske skupnosti v Republiki
               Sloveniji takšno delovanje, ki ni manj, spet poudarjam, ki ni manj ugodno od
               tistega,ki velja za investicijske sklade. V Slovenski nacionalni stranki predlogu
               zakona, ker verjamemo v cilje in in njihove učinke, ne bomo nasprotovali.</p>
            </sp>
            <sp xml:id="SDZ3-Izredna-42-2004-04-08.sp448">

               <speaker>PREDSEDNIK BORUT PAHOR:</speaker>

               <p>Če nihče več ne želi besede, amandmaji niso vloženi, bi lahko prešli na odločanje o
               zakonu. Želi kdo obrazložiti glas pred tem? Če tega nihče ne želi, bomo glasovali o
               zakonu. Glasujemo o zakonu. Smo sredi glasovanja. Zakon je sprejet. 57 navzočih, 47
               za in nihče proti.</p>
               <p><stage xml:id="SDZ3-Izredna-42-2004-04-08.stage123">(Za je glasovalo 47.)</stage> <stage xml:id="SDZ3-Izredna-42-2004-04-08.stage124">(Nihče proti.)</stage></p>
               <p>Zakon je sprejet. Točka je zaključena.</p>
               <p>Gremo naprej. Smo pri <title xml:id="SDZ3-Izredna-42-2004-04-08.title10">15. TOČKI DNEVNEGA REDA</title>. Obravnavali bomo
                  <title xml:id="SDZ3-Izredna-42-2004-04-08.title11">PREDLOG ZAKONA O POPISU ZALOG IN DAJATVI NA PRESEŽNE ZALOGE DOLOČENIH
               KMETIJSKIH PROIZVODOV, NUJNI POSTOPEK.</title>
               </p>

               <p>Da vprašam, želijo kvalificirani uvodničarji besedo, predstavniki poslanskih skupin?
               Amandmajev ni. Počasi, saj ne gori voda. Lahko odločimo o zakonu, nimam obvestil, da
               bi bil neusklajen. Odločamo o zakonu. Mir v dvorani. 52 navzočih, 43 za in nihče
               proti.</p>
               <p><stage xml:id="SDZ3-Izredna-42-2004-04-08.stage125">(Za je glasovalo 43.)</stage> <stage xml:id="SDZ3-Izredna-42-2004-04-08.stage126">(Nihče proti.)</stage></p>
               <p>Zakon je sprejet. Točka zaključena.</p>
               <p>Smo pri <title xml:id="SDZ3-Izredna-42-2004-04-08.title12">9. TOČKI DNEVNEGA REDA</title>, to je pri
                  <title xml:id="SDZ3-Izredna-42-2004-04-08.title13">OBRAVNAVI PREDLOGA ZAKONA O SPREMEMBAH IN DOPOLNITVAH ZAKONA O REVIZIJI
               POSTOPKOV JAVNEGA NAROČANJA.</title>
               </p>
               <p>Želi kdo od kvalificiranih uvodničarjev najprej besedo? Ne. Od kvalificiranih
               predstavnikov poslanskih skupin? Ne. Imamo vložene amandmaje. O njih bom sedaj odprl
               razpravo in o njih bomo tudi odločali. Vloženi so trije. Smo v drugi obravnavi po
               nujnem postopku. Poslanski klub LDS, poslanska skupina ZLSD in DeSUS vlagajo k 1.
               členu amandma. Želi kdo besedo? Nihče. Odločamo o amandmaju k 1. členu. Navzočih je
               57, 44 za, 3 proti.</p>
               <p><stage xml:id="SDZ3-Izredna-42-2004-04-08.stage127">(Za je glasovalo 44.)</stage> <stage xml:id="SDZ3-Izredna-42-2004-04-08.stage128">(Proti 3.)</stage></p>
               <p>Sprejet.</p>
               <p>Poslanska skupina Slovenske demokratske stranke in poslanska skupina Nove Slovenije
               vlagata amandma k 2. členu. Želi kdo besedo? Mir v dvorani. Glasujemo o amandmaju k
               2. členu. Smo sredi glasovanja. 57 navzočih, 37 za in 13 proti.</p>
               <p><stage xml:id="SDZ3-Izredna-42-2004-04-08.stage129">(Za je glasovalo 37.)</stage> <stage xml:id="SDZ3-Izredna-42-2004-04-08.stage130">(Proti 13.)</stage></p>
               <p>Še o enem amandmaju moramo odločiti, in sicer o amandmaju za novi 4.a člen, ki ga
               predlagajo tri poslanske skupine, LDS, ZLSD in DeSUS. Preveč je nemira! Ne moremo
               nadaljevati odločanja v takem nemiru. Če nihče več ne želi besedo, bomo odločili o
               predlogu za novi 4.a člen. Glasujemo. 57 navzočih, 43 za in 6 proti.</p>
               <p><stage xml:id="SDZ3-Izredna-42-2004-04-08.stage131">(Za je glasovalo 43.)</stage> <stage xml:id="SDZ3-Izredna-42-2004-04-08.stage132">(Proti 6.)</stage></p>
               <p>Ugotavljam, da je amandma sprejet.</p>
               <p>Smo v <title xml:id="SDZ3-Izredna-42-2004-04-08.title14">tretji obravnavi.</title> Želi kdo na člene, ki so odprti, vložiti
               dopolnila? <stage xml:id="SDZ3-Izredna-42-2004-04-08.stage133">(Ne.)</stage> Nimam informacij, da bi bilo besedilo neusklajeno. Ali lahko
               odločimo o zakonu? Ne vidim ugovorov.</p>
               <p>Odločamo o zakonu v celoti. Glasujemo. 57 navzočih, 48 za, nihče proti.</p>
               <p><stage xml:id="SDZ3-Izredna-42-2004-04-08.stage134">(Za je glasovalo 48.)</stage> <stage xml:id="SDZ3-Izredna-42-2004-04-08.stage135">(Proti nihče.)</stage></p>
               <p>Ugotavljam, da je zakon sprejet.</p>
               <p>Za nocoj smo končali. Prejšnjo točko smo pustili odprto. Še enkrat povem, vodili smo
               jo tako, kot nas je k temu navajalo poročilo odbora. Prosil bi predsednika odbora, da
               jutri dopoldan s službami vodstva državnega zbora uskladi oziroma uskladimo postopek,
               da ne bo nesporazumov.</p>
               <p>Jutri bomo začeli dnevni red s seznanitvijo z odstopnimi izjavami ministrov,
               nadaljevali po točkah, kot so določene z dnevnim redom, in sejo tudi zaključili. Do
               jutri vam želim prijeten večer! <stage xml:id="SDZ3-Izredna-42-2004-04-08.stage136">(SEJA JE BILA PREKINJENA 8. APRILA 2004 OB 20.36
                  URI.)</stage>
               </p>
            </sp>
         </div>
      </body>
   </text>
</TEI>