<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-06-2001-05-30">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|B2C2955B45C7ED40C1256A61003770E1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=B2C2955B45C7ED40C1256A61003770E1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-06-2001-05-30.DZ" n="06">
               <name>Redna</name>
               <date when="2001-05-30"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-06-2001-05-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 6. seje</stage>
            <stage type="date">(30. maj 2001)</stage>
            <stage type="chairman">Sejo je vodila Irma Pavlinič Krebs, podpredsednica državnega zbora.</stage>
            <stage type="time">Seja se je pričela ob 10.09 uri.</stage>


            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 6. seje državnega zbora Republike Slovenije. Obveščena sem, da so
               zadržani in se današnje seje ne morejo udeležiti naslednje poslanke in poslanci: mag.
               Andrej Vizjak, Zmago Jelinčič Plemeniti, Valentin Pohorec za dopoldanski del seje,
               Feri Horvat za pričetek seje, Jože Tanko, Pavel Rupar, Janez Podobnik za pričetek
               seje, Jurij Malovrh za pričetek seje, Franc Kangler, mag. Janez Kramberger, Maria
               Pozsonec, Roberto Battelli, Cveta Zalokar Oražem, Matjaž Švagan, Jelko Kacin, Dorijan
               Maršič, Mario Gasparini, Marko Diaci, Alojz Peterle in Ivan Mamić.</p>
               <p>Ker bomo v nadaljevanju ugotavljali navzočnost, vas vljudno prosim, da vstavite
               kartice. Ugotavljam, da je navzočih 46 poslank in poslancev. Tako je zbor sklepčen in
               lahko odloča. Na sejo smo povabili predstavnike vlade Republike Slovenije, zato jih
               vse prav lepo pozdravljam.</p>
               <p>Današnje nadaljevanje 6. seje državnega zbora bomo pričeli z obravnavo prekinjene
               12. točke - to je predloga zakona o knjižničarstvu. Zatem pa bomo prešli na obravnavo
               preostalih točk po vrstnem redu dalje. V zvezi z delom državnega zbora vas želim
               obvestiti, da bo po dogovoru z vodji poslanskih skupin zbor na 6. seji zasedal tudi
               jutri, v četrtek 31. maja in v petek 1. junija 2001. Prav tako vasželim obvestiti, da
               bo v četrtek 7. junija 2001 v popoldanskem času državni zbor nagovoril predsednik
               evropske komisije gospod Romano Prodi. O točni uri dogodka boste še obveščeni.</p>
               <p>Spoštovani, spoštovane! Nadaljujemo torej z obravnavo prekinjene <title>12. TOČKE DNEVNEGA REDA,</title>
               in sicer smo včeraj končali na strani 22 pregleda amandmajev. Odprta je še razprava k
               amandmaju za novi 60.a člen, katerega predlagateljica je vlada Republike Slovenije.
               Želi kdo o tem razpravljati? Ker ne, prehajamo na odločanje, in sicer dajem na
               glasovanje amandma za novi 60.a člen. Glasujemo. Navzočih je 53 poslank in poslancev.
               Za je glasovalo 27, proti 9.</p>
               <p><stage>(Za je glasovalo 27.)</stage> <stage>(Proti 9.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo o amandmaju za novi 61.a člen, katerega predlagateljica je
               vlada Republike Slovenije. Želi kdo razpravljati? Ker ne, prehajamo na odločanje.
               Glasujemo. Navzočih je 56 poslank in poslancev. Za je glasovalo 42, proti 1.</p>
               <p><stage>(Za je glasovalo 42.)</stage> <stage>(Proti 1.)</stage></p>
               <p>Ugotavljam, da je amandma za novi člen sprejet.</p>
               <p>Prehajamo na razpravo in odločanje o amandmaju za novi 63.a člen, katerega
               predlagateljica je skupina poslancev s prvopodpisano Lidijo Majnik. Vlada amandma
               podpira, ravno tako matično delovno telo. Želi kdo razpravljati? Predstavnica
               sekretariata, izvolite!</p>
            </sp>
            <sp who="SDZ3:OgrincAlenka">

               <speaker>ALENKA OGRINC:</speaker>

               <p>Hvala lepa, gospa podpredsednica. Spoštovani! Torej, s predlagano dopolnitvijo se
               pooblašča pristojni minister, da bo v roku treh mesecev po uveljavitvi predlaganega
               zakona določil organ, ki bo opravljal inšpekcijski nadzor nad izvajanjem tega zakona.
               S predlagano rešitvijo se nedvomno, skupaj z dopolnitvijo k 52. členu, ki je že bila
               sprejeta, želi slediti zadevnim pripombam sekretariata. Vendar ocenjujemo, da sta obe
               rešitvi s pravnosistemskega vidika še nekoliko nedorečeni. Zato ju tudi ocenjujemo le
               kot zasnovo potrebnih rešitev, ki naj le zagotovi, da se vprašanje tega nadzorstva
               doreče v naslednji fazi zakonodajnega postopka. Toliko v izogib razumevanju, da bodo
               s predlaganimi dopolnitvami ta vprašanja inšpekcijskega nadzorstva dokončno in
               ustrezno urejena že v tej fazi. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa gospe Alenki Ogrinc. Želi še kdo razpravljati? Ker ne, prehajamo na
               odločanje, in sicer glasujemo o amandmaju za novi 63.a člen. Glasujemo. Navzočih je
               57 poslank in poslancev. Za je glasovalo 41, proti 1.</p>
               <p><stage>(Za je glasovalo 41.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o dveh amandmajih k 64. členu, in sicer pod
               številko 1 je amandma na amandma Jožeta Tanka k 64. členu, katerega predlagatelj je
               odbor, vlada amandmaja ne podpira; pod številko 2 je amandma, katerega predlagatelj
               je Jože Tanko, vlada amandmaja ravno tako ne podpira, matično delovno telo pa amandma
               podpira. Odpiram razpravo. Ker ne želi nihče razpravljati, zaključujem razpravo.</p>
               <p>Prehajamo na odločanje, in sicer najprej glasujemo o amandmaju pod zaporedno
               številko 1. Glasujemo. Navzočih je 60 poslank in poslancev. Za je glasovalo 26, proti
               26.</p>
               <p><stage>(Za je glasovalo 26.)</stage> <stage>(Proti 26.)</stage></p>
               <p>Ugotavljam, da amandma pod številko 1 ni bil sprejet.</p>
               <p>Glasujemo še o amandmaju pod številko 2. Navzočih je 61 poslank in poslancev. Za je
               glasovalo 22, proti 26.</p>
               <p><stage>(Za je glasovalo 22.)</stage> <stage>(Proti 26.)</stage></p>
               <p>Ugotavljam, da amandma pod številko 2 ni bil sprejet.</p>
               <p>Glasujemo še o členu v celoti. Navzočih je 61 poslank in poslancev. Za je glasovalo
               29, proti 6.</p>
               <p><stage>(Za je glasovalo 29.)</stage> <stage>(Proti 6.)</stage></p>
               <p>Ugotavljam, da je bil 64. člen v celoti sprejet.</p>
               <p>Končali smo torej glasovanja o amandmajih v drugi obravnavi.</p>
               <p>Prehajamo na razpravo o preostalih členih, h katerim niso bili vloženi amandmaji.
               Želi kdo besedo? <stage>(Ne želi.)</stage></p>
               <p>Prehajamo na odločanje o preostalih členih, h katerim niso bili vloženi amandmaji.
               Glasujemo. Navzočih je 62 poslank in poslancev. Za je glasovalo 50, proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da so preostali členi v celoti sprejeti.</p>
               <p>Prehajamo na razpravo o naslovu zakona. Želi kdo razpravljati? <stage>(Ne želi.)</stage></p>
               <p>Prehajamo na odločanje o naslovu zakona. Glasujemo. Navzočih je 62 poslank in
               poslancev. Za je glasovalo 41, proti nihče.)</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je naslov zakona sprejet.</p>
               <p>V razpravo dajem še naslednji predlog sklepa:</p>
               <p><q>"Predlog zakona za tretjo obravnavo pripravi vlada Republike Slovenije."</q></p>
               <p>Želi v zvezi s tem predlaganim sklepom kdo razpravljati? <stage>(Ne želi.)</stage></p>
               <p>Prehajamo na odločanje o navedenem predlogu sklepa. Glasujemo. Navzočih je 63
               poslank in poslancev. Za je glasovalo 47, proti nihče.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Predstavnikom vlade se za sodelovanje lepo zahvaljujem, ravno tako predstavnici
               sekretariata državnega zbora za zakonodajo in pravne zadeve.</p>
               <p>Prehajamo na <title>13. TOČKO DNEVNEGA REDA - DRUGA OBRAVNAVA PREDLOGA ZAKONA
                  O SPREMEMBAH IN DOPOLNITVAH ZAKONA O RADIOTELEVIZIJI SLOVENIJA.</title> Predlog
               zakona je v obravnavo zboru predložila vlada Republike Slovenije. Želi predstavnik
               vlade besedo? Državni sekretar, gospod Božidar Zorko, izvolite.</p>
            </sp>
            <sp who="SDZ3:ZorkoBožidar">

               <speaker>BOŽIDAR ZORKO:</speaker>

               <p>Hvala lepa. Spoštovane poslanke in poslanci! Pred vami je predlog zakona,
               pripravljen za drugo obravnavo, ki je nastal na osnovi mnenja sekretariata za
               zakonodajo državnega zbora. K temu predlogu smo dodali tudi mnenje vlade o kar nekaj
               številu poslanskih pobud oziroma amandmajev. Če bi na kratko povzel, vlada se z
               veliko večino predlaganih amandmajev po vsebinski plati strinja. Ker pa menimo, da je
               potrebno o podrobnih rešitvah oziroma o natančni dikciji amandmajev vendarle si vzeti
               za to nekaj več časa in jih zelo podrobno pretehtati in pripraviti, ponovno
               predlagam, da tokrat teh amandmajev ne vključimo v tekst predloga zakona. Vlada se pa
               zavezuje, da bo do jeseni državnemu zboru posredovala predlog novih sprememb zakona o
               RTV-ju, na osnovi teh poslanskih pobud in predlogov in na osnovi številnih drugih
               pobud in predlogov, ki ste jih verjetno tudi vi v tem zadnjem mesecu dni prejeli.</p>
               <p>Še posebej se nam zdi pomembno, da počakamo na razpravo sveta RTV o srednjeročnih in
               dolgoročnih usmeritvah zavoda, kajti to bo vendarle nekaj kazalcev, v katero smer in
               na kakšen način ta zavod naprej razvijati. Na podlagi razprave, ki je bila na odboru
               za kulturo sklepamo, da se kar precejšnje število poslancev nagiba k temu, da bi
               vnesli nekatere spremembe v dosedanji fazi priprave zakona To je pač vaša odločitev,
               kako se boste odločili. Ponovno bi pa poudaril, da vlada izrecno nasprotuje delitvi
               RTV naročnine za kakršnekoli druge namene, kot je za delovanje javnega zavoda.</p>
               <p>Zato vas ponovno pozivam, da amandmaja, ki govori o delitvi RTV naročnine, tokrat za
               delovanje lokalnih in regionalnih radijskih in televizijskih postaj, ne podprete, ker
               menimo, da ta rešitev ni ustrezna in da na ta način seveda na eni strani želimo imeti
               dober in ustrezen javni zavod, dober in ustrezen javni radio in javno televizijo. Z
               odvzemanjem materialne osnove ali pa dela materialne osnove tega bi naredili prav
               nasprotno. Tako, da vlada izrazito nasprotuje temu členu oziroma temu določilu, ki
               odvzema RTV-ju del naročnine. Bojimo se tudi, da bomo na tak način seveda odprli
               razpravo še o drugih poželenjih in apetitih, ki jih imajo nekateri drugi do RTV
               naročnine, in da temu seveda potem nikoli ne bo konca. In s tem bi seveda ogrozili,
               po našem mnenju, delovanje tudi javnega zavoda RTV. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za kulturo, šolstvo, mladino, znanost
               in šport, kot matično delovno telo. Prosim poročevalca, da predstavi mnenje odbora o
               predlogu zakona. Gospod Rudolf Moge, predsednik odbora. Izvolite!</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Spoštovane poslanke in poslanci! Odbor je obravnaval zakon, o katerem danes govorimo,
               in ugotovil, da vlada v besedilu, ki ga je predložila odboru, ni spoštovala stališč
               in sklepov državnega zbora, ampak je besedilo samovoljno spremenila z besedilom, ki
               je bilo usklajeno z zakonom o medijih. Zato je odbor prekinil sejo, pozval vlado, da
               besedilo popravi, in ko je vlada besedilo popravila v skladu s sklepi in stališči
               državnega zbora, je odbor nadaljeval sejo.</p>
               <p>Po tem, ko je odbor nadaljeval sejo, je bila bistvena dilema v tem, ali naj ta
               zakon, ki ga danes obravnavamo, obravnavamo samo kot zakon, ki se glede osnovnega
               zakona o RTV Slovenija usklajuje z zakonom o medijih, ali naj ta zakon dopolnimo tudi
               z dopolnili glede na dogajanja, ki so se zgodila nedolgo pred tem. Večina
               razpravljavcev, ki je dobila na mizo tudi pismo novinarjev RTV iz Maribora, je
               presodila tudi glede na možnost sprejemanja novega zakona, ki bo odpravil vse
               pomanjkljivosti, ki so nastale v funkcioniranju RTV Slovenija v preteklosti, da se ta
               postopek lahko dolgo zavleče. Da so bili pa ti dogodki, ki so se zgodili, takšne
               narave, da je potrebno zakon s temi nujnimi dopolnili dopolniti in je odbor potem
               predlagal državnemu zboru to, kar imate pred seboj, da bi dopolnila podprli.</p>
               <p>Zato, spoštovane poslanke in poslanci, ko bomo o tem razpravljali, vas prosim, da
               pač to mnenje, ki ga je odbor izoblikoval, podprete, in hkrati podprete tudi vse
               amandmaje, ki jih je odbor podprl. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi besedo predstavnica sekretariata? Gospa Tina Bitenc, izvolite!</p>
            </sp>
            <sp who="SDZ3:BitencPengovTina">

               <speaker>TINA BITENC PENGOV:</speaker>

               <p>Gospa podpredsednica, hvala za besedo. Že na tej stopnji razprave bi želeli
               opozoriti, da je amandma k predlogu zakona, ki je sicer vložen k 6. členu, vendar je
               dejansko vložen k 5. členu popravljenega besedila, s prvopodpisanim poslancem Bojanom
               Kontičem, in ki stremi k uskladitvi določenega dela besedila veljavnega 14. člena
               zakona o RTV z zakonom o medijih, pravzaprav sporen z več vidikov, zlasti pa tudi z
               vidika dejanske usklajenosti z zakonom o medijih. Menimo, da pravzaprav vnaša na to
               področje financiranja samo še več dodatnih nejasnosti, ker ni napisan natančno, ker
               je napisan prek limitov, kakor jih postavljata tudi drugi in tretji odstavek 82.
               člena zakona o medijih, ter ker tudi v tem delu kriterijev in delovanja posebne
               nadzorne komisije sploh ne opredeljuje zakonskega okvira za njihovo delovanje in je s
               tega vidika pravzaprav tudi celo ustavno sporen.</p>
               <p>Kar se pa tiče same komisije, pa menimo, da je pravzaprav v tem amandmaju premalo
               opredeljena, da bi lahko sploh pričela delovati, ker ni jasno, kdo jo imenuje, kakšna
               je v končni fazi tudi njena konkretna sestava in kdo pravzaprav poskrbi za njeno
               dokončno oblikovanje, kot sem rekla, iz več smeri.</p>
               <p>Hkrati bi tudi povedala, da je amandma, ki je v nekem smislu nasproten temu
               amandmaju in ki je vložen za novi 9.a člen, pravilno za novi 7.a člen, glede na
               popravljeno besedilo seveda, s pravnosistemskega vidika pravzaprav prav tako sporen,
               ker napada besedilo drugega zakona - to je sekretariat dolžan povedati - in se seveda
               nanaša na tisto besedilo, ki je bilo prav tako ob hudih sistemskih pripombah vneseno
               v zakon o medijih. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa za opozorila.</p>
               <p>Želijo besedo predstavniki poslanskih skupin? K besedi se je v imenu poslanske
               skupine Slovenske nacionalne stranke prijavil gospod Bogdan Barovič. Izvolite.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa, predsedujoča. Bom zelo kratek.</p>
               <p>Razumemo, da vlada želi s spremembo zakona o Radioteleviziji Slovenija uskladiti
               najnujnejše člene, da bodo simetrični z novim medijskim zakonom. Hkrati pa ocenjujem,
               da je bila razprava na matičnem delovnem telesu zelo konkretna, dovolj bogata, in da
               so stališča matičnega delovnega telesa, izražena v amandmajih, takšna, da jih bomo v
               Slovenski nacionalni stranki podprli.</p>
               <p>Še posebej pa bi opozoril na amandma, ki govori o možnosti sopredlagateljstva pri
               imenovanju urednikov; tega pa bomo, seveda, še posebej podprli v slovenski nacionalni
               stranki in hkrati, poudarjam, vsa stališča, ki jih je matično delovno telo sprejelo.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jože Tanko, v imenu poslanske skupine<gap n="..."/> Ta trenutek je odprta
               razprava za podajo mnenj poslanskih skupin. V imenu poslanske skupine
               Socialdemokratske stranke Slovenije - se opravičujem! - gospod Rudolf Petan.
               Izvolite.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo, gospa podpredsednica. Torej, tudi s priimki sva prišla skupaj. Res
               pa je, da je moj kolega, ki sedi zraven mene, Tanko, pa nič hudega.</p>
               <p>Zakon, ki je pred nami, o RTV, je seveda v prvi obravnavi vzbudil precej pozornosti
               prizadetih in tudi slovenske javnosti. Zakon posega v delovanje naše osrednje javne
               medijske hiše, v kateri pa, kot vemo, že nekaj časa ni vse tako, kot bi pričakovali,
               kot bi si želeli, kot bi moralo biti, predvsem v zvezi s kvalitetnim izvajanjem
               javnega interesa na področju informiranja.</p>
               <p>Priča smo bili številnim zapletom v zavodu, še posebej ob imenovanju glavnega
               direktorja RTV, pa tudi ob imenovanju nekaterih urednikov v tej hiši. Posebna
               informacija, ki smo jo dobili o stanju zavoda, ki so izhodišča za strateški poslovni
               načrt, ki jih je posredoval državnemu zboru sedanji al pa prejšnji direktor, so
               pravzaprav zelo neposredno in odkrito prikazala in razkrila številna nasprotja med
               zaposlenimi, slabo organizacijo dela, netransparentno poslovanje. Seveda, to pomeni
               tudi slabo motiviranost za delo ter odkriva še vrsto drugih, slabo izkoriščenih
               priložnosti in pa možnosti v zavodu. Nekatere od teh pomanjkljivosti se seveda da
               odpraviti relativno hitro z enostavnimi rešitvami, potrebna je samo volja, tudi
               seveda politična volja. Za druge je pa potreben daljši čas in pa seveda tudi
               tehtnejši premislek.</p>
               <p>Ob prvi obravnavi je vlada želela sicer odpraviti neke nujne kozmetične popravke in
               uskladitve z zakonom o medijih. Odprle so se možnosti, da nekatere prepotrebne
               uskladitve, popravke in pa rešitve izpeljemo lahko tudi sedaj ali, če hočete, takoj.
               Aktiv društva novinarjev na televiziji Slovenije insindikat novinarjev na televiziji
               Slovenije sta pripravila stališča, ki jih je skupina poslancev povzela in predlagala
               državnemu zboru, da jih sprejme kot dopolnjevalne in spremenjevalne predloge. Nekaj
               tega je državni zbor oziroma ustrezen odbor v celotisprejel in s tem dal možnost, da
               se z amandmaji dopolni vsebina zakona. Vlada seveda ni kazala velikega veselja do
               marsikaterih stališč in predlogov. Dejstvo pa je, da se je do nekaterih predlogov
               sicer verbalno izrazila pozitivno, vendar v praksi se je pa pokazalo drugače. Takrat,
               ko je bilo potrebno zadeve ovrednotiti in pa pripraviti za predlog, ki bo v postopku
               državnega zbora.</p>
               <p>Naša poslanska skupina Socialdemokratske stranke je tako večino strokovno in
               vsebinsko dobro utemeljenih stališč novinarjev preoblikovala v amandmaje, s katerimi
               je po našem prepričanju možno odpraviti nekatere ključne anomalije, ki so moteče v
               delovanju javnega zavoda RTV. Z vloženimi predlogi, amandmaji želimo doseči, da se
               omeji število mandatov članov sveta zavoda, da se jasno opredeli javno glasovanje, da
               se jasno uredijo oziroma omejijo rodbinske povezave znotraj članov sveta z vodilnimi
               delavci v zavodu, ki so seveda do tega opredeljeni.</p>
               <p>Rad bi pa povedal, da pred časom, ko je bil odpravljen institut obveznega
               pozitivnega mnenja zaposlenih ali soglasja pri imenovanju urednikov, smo lahko
               slišali zelo globoke besede, kaj to pomeni, kako je to pozitivno, kako je to dobro za
               vse, za delavce, za zaposlene, za javni zavod, za javni interes in pa seveda za
               tiste, ki smo seveda potrošniki teh informacij.</p>
               <p>Sedaj se je pokazalo, da vse le ni tako zlato, da ni vse zlato, kar se sveti, kar
               pripravi ali vlada ali pa, če hočete, vladajoča koalicija, kar se zrcali v prejšnjem
               zakonu in so tudi slabe in dobre strani. Vsaka palica ima dva konca, tudi ta palica,
               kosmo odpravili ta institut obveznega soglasja. Pokazalo se je, da je pravilnost tega
               pregovora o palici z dvema koncema popolnoma upravičena.</p>
               <p>Zato tudi podpiramo rešitev, ki nalaga pristojnim usklajevanje in dialog s
               predstavniki programskih delavcev v uredništvu pri imenovanju odgovornih urednikov.
               Saj menimo, da imajo zaposleni, da morajo imeti zaposleni tudi vpliv na izbor
               odgovornega urednika oziroma vodje <q>"teama"</q> in da brez njihovega pozitivnega mnenja v
               bistvu ni dobro, da je urednik imenovan. To se je pač pokazalo sedaj v praksi.</p>
               <p>Prepričani smo, da je možno s sprejetjem amandmajev vzpostaviti boljše odnose,
               boljše relacije med zaposlenimi, boljše pogoje za delo in pa seveda tudi
               transparentnejše poslovanje, kar je seveda pomembno tudi za vse davkoplačevalce, da
               ne govorim o uporabnikih teh storitev. Kar se bo seveda odrazilo na vsebini in pa
               seveda tudi na finančnem stanju.</p>
               <p>Želel bi poudariti, da so amandmaji predvsem povzeti po predlogih stroke in
               sindikata RTV in da jih je večina dobila tudi podporo v ustreznem delovnem, matičnem
               delovnem telesu. Zato seveda bomo to podprli. Ne podpiramo pa seveda zopet nekih <q>"ad
               hoc"</q> rešitev, ki zahajajo bistveno v vsebino in postavljajo zopet prejšnje rešitve,
               zaradi katerih je bila potrebna tudi sprememba ali pa dopolnitev tega zakona.
               Prepričani smo, da lahko tudi bistveno spremenimo ta zakon, ne samo da opravimo
               kozmetične spremembe, in seveda zato podpiramo ta zakon. Smo pa tudi mnenja, da s
               tem, kar lahko korenito opravimo danes, ni potrebno, da čakamo na jutri, da zopet
               čakamo leto ali dve, da se bodo zopet pokazale slabe strani eventualnih možnih samo
               kozmetičnih sprememb in potem bomo zopet ugotavljali, kako ta zakon ni v redu in se
               sprenevedali, kot da nismo imeli možnosti pred enim letom ali pa pred dvema letoma to
               opraviti. Zato pravimo, da opravimo to danes in ne čakajmo na jutri.</p>
               <p>Socialdemokratska stranka podpira ta zakon z dopolnitvami in mnenji, ki jih
               pripravilo matično delovno telo, <q>"ad hoc"</q> rešitve, ki bodo prihajale na mizo, pa
               seveda ne bomo podprli. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V imenu poslanske skupine LDS, gospa Majda Širca. Izvolite!</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Spoštovani! Državni zbor je pri obravnavi dopolnitev zakona o RTV mogoče v precepu,
               vsaj na dveh mestih. Tako, kot je bil v precepu oziroma v dilemah že matični odbor,
               ki je obravnaval na dveh sejah te dopolnitve oziroma zakon o RTV v drugi obravnavi.</p>
               <p>Kot prvo gre za vprašanje, ali dopolnjujemo RTV zakon le v toliko, kot to zahteva
               zakon o medijih, skratka ga usklajujemo z njim, ali pa posegamo v zakon tudi na
               tistih mestih, kjer medijski zakon tega eksplicitno ne zahteva, zahteva pa mogoče
               praksa. Na to vprašanje je vlada odgovorila zelo jasno. Zakon pustite pri miru in ne
               posegajte vanj v ničemer, kar je izven prilagajanja, sedaj danes že veljavnim zakonom
               o medijih in tudi zato, ker vam bomo zelo kmalu ponudili povsem nov ali dopolnjen ali
               pač dodatno proučen zakon o RTV.</p>
               <p>Kljub temu, da je pri prvi obravnavi zakona o RTV parlament, če se spomnite, sprejel
               stališče oziroma sklep, da vlada naj prouči tiste možnosti, ki so bile predlagane kot
               izboljšave in naj se te vnesejo v bodoči, torej tisti predvideni novi zakon, pa je
               vendarle pristojni odbor vseeno podprl nekaj amandmajev, ki vnašajo dodatne popravke,
               predvsem pa take, ki posegajo v delovanje sveta RTV Slovenija oziroma enega, ki ureja
               tudi način pobiranja pristojbin oziroma zakonitost in pravila okrog njega.</p>
               <p>To so bili amandmaji, ki so bili vezani na imenovanje članov sveta RTV Slovenija.
               Predvsem tisti, da člani RTV Slovenija ne smejo biti v ožjih družinskih povezavah
               oziroma ne smejo sklepati pogodb, v kolikor imajo neko razmerje z zavodom. To je
               tista postavka - govorim o amandmajih, ki jih je odbor podprl - ki govori o mandatu,
               o omejenem mandatu članom sveta, o javnem glasovanju in o sopredlagateljstvu.</p>
               <p>V LDS menimo, da niso, da to vprašanje - sicer nekateri menijo v LDS, da ta
               vprašanja so mogoče bolj plod trenutnih dogajanj in posledica korektur na sedaj
               aktualno dogajanje v javni hiši RTV - ampak usodno ne premišljamo o tem, ali bi
               spodbijali in se ravnali po mnenju vlade, ki prenaša te spremembe na enkrat v
               prihodnosti, ali pa bi jih podprli. Menimo, da mogoče niso toliko usodna. Menimo pa,
               da sta bolj usodna dva amandmaja, za katera smo dobili že tudi neka pojasnila s
               strani sekretariata.</p>
               <p>Ta dva amandmaja spadata v sklop usklajevanja z medijskim zakonom, zagotovo.
               Prvopodpisnik prvega je gospod Kontič, prvopodpisnica drugega pa sem jaz. In v
               nadaljevanju bomo oziroma bom obrazložila ta amandma, ampak vendarle bi morali pri
               amandmaju gospoda Kontiča poudariti sledeče. V svojem amandmaju predlaga gospod
               Kontič da v - oziroma predlagatelji - da v zakon o RTV vnesemo tisto določilo, ki je
               bilo izglasovano pri 82. členu zakona o medijih. To se pravi določilo, da 3 odstotke
               iz pristojbine, ki je namenjena za javni zavod, naj bi oddvojili za lokalne,
               regionalne in ostale nepridobitne radijske in televizijske programe. Tako
               nekonsistenten je predlog s pravnega vidika, je bilo že opozorjeno. Ampak vendarle z
               vsebinskega vidika pa bi vendarle rada povedala stališče LDS-a. Skratka, na zadnji
               seji smo sprejeli zakon o medijih, ki vključno s tistim, že citiranim 82. odstavkom
               oziroma z dvema novima odstavkoma tega člena, ki govorita, da za pripravo
               programskihvsebin lokalnih in regionalnih radijskih in televizijskih programov, da za
               te programe izločimo 3% sredstev in da se za izgradnjo, vzdrževanje in obratovanje
               oddajno - prenosnega omrežja za posredovanje lokalnih, regionalnih in študentskih
               oziroma nepridobitnih programov sredstva zagotavljajo iz državnega proračuna. Po
               ocenah javnega zavoda sta ta dva odstavka oziroma trije sporni vsaj v toliko, da, kot
               mi je znano, so bili predloženi v presojo ustavnemu sodišču, s predlogom, da se
               zadrži njihovo izvajanje ker je javni zavod oškodovana stranka v tem primeru oziroma
               čuti posledice oziroma bo čutila posledice te implementacije, če lahko tako rečem.
               Poleg tega pomeni tudi vnos oziroma popravek tistega določila in sedanjega predloga
               poslanca oziroma poslancev,ki bi recimo legalizirali to stanje, tudi druge posledice.
               Poseg v zakonsko določena sredstva javnega zavoda v višini 3% približno znašajo 438
               milijonov letno. Lahko tudi mnogo več, kajti v zakonu smo zadnjič izglasovali tako
               dopolnilo, da sploh ni jasno,na kakšen način se ta odstotek in kje, ali mesečno ali
               letno, pobira, črpa in tako naprej, da ne govorim o tem, da niso dana merila niti za
               dodeljevanje teh sredstev.</p>
               <p>Način izračunavanja obsega sredstev v zakonu, kot pravim, ni določen. Zato je tudi ta
               prej citirana ocena zelo variabilna.</p>
               <p>V zakonu o medijih tudi ni določeno, kdo bi odločal o delitvi teh sredstev, saj
               govori le o merilih za financiranje, ki naj bi jih pripravilo ministrstvo za kulturo,
               ne pa o tem, kdo bi jih razdeljeval. Predlagani odtegljaj teh 3% pa posega v namenska
               sredstva, ki so določena z zakonom.</p>
               <p>Pa ne gre le za to. Gre tudi za neskladje z ustavnimi določbami o davkih, saj je
               prispevek za programe RTV Slovenija nedvomno predpisana dajatev za izpolnjevanje
               državnih obveznosti, ki so kot javno pooblastilo dane v izvrševanje javnemu zavodu za
               izpopolnjevanje državnih obveznosti. Država pa, kot veste, z zakonom predpisuje
               davke, carine in druge dajatve, za izpopolnjevanje lokalnih obveznosti pa
               predpisujejo davke in druge dajatve lokalne skupnosti. Skoraj v celoti v Evropi se
               lokalni, regionalni in ostali nepridobitni, v katerih ni izražen javni interes,
               podpirajo predvsem iz sredstev lokalnih skupnosti oziroma iz drugih sredstev oziroma
               deloma iz teh sredstev.</p>
               <p>Moramo tudi opozoriti, da je RTV Slovenija v dolgovih, odplačuje obresti od
               kreditov, do odplačevanja kreditov sploh ne pride. Poleg tega že po sedanjem zakonu
               podpira dva regionalna centra, mariborskega in koprskega. Z oddajniki in zvezami, kar
               bomo, predpostavljam, danes še uskladili v tem zakonu, kar je bilo že usklajeno v
               zakonu o medijih, so lokalni, regionalni in ostali nepridobitni programi deležni
               neodplačnega prenašanja, prenosa svojih sporočil izdajateljev skozi eter.</p>
               <p>Po drugi strani se osredotočam še na dva amandmaja, ki sta po presoji poslanske
               skupine bistveno bolj usodna kot ostali, pa gre za drug amandma, kjer je bilo
               opozorjeno, da posega v zakon o medijih za nazaj. Opozarjam pa vas, da smo pri zakonu
               o medijih posegali v drug zakon za naprej.</p>
               <p>S tem bi, v kolikor bi podprli - in LDS v večini bo - podprli drugi amandma, skratka
               tistega, ki vrača 3% prispevkov javni hiši RTV nazaj, v njihovo uporabo, kot je pač z
               zakonom tudi dodeljeno, v tem primeru bi pač regulirali stanje in se na nek način
               tudi izognili in priznali, da smo na prejšnjem zasedanju posegli v pravila poslovanja
               javnega zavoda na zelo nekonsistenten način. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo predstavnike poslanskih skupin.</p>
               <p>Zdaj prehajamo na obravnavo in odločanje o posameznih členih predloga zakona.</p>
               <p>Zboru predlagam, da v skladu z drugo alineo 189. člena poslovnika - v drugi
               obravnavi zakona smo, poslanke in poslanci bodo imeli priložnost razpravljati in
               povedati mnenje ob posameznih amandmajih - po končani razpravi in glasovanju o
               amandmajih in členih razpravlja in glasuje skupaj o preostalih členih, h katerim niso
               bili vloženi amandmaji. Predlagani sklep ne bo sprejet, če mu bo nasprotovala najmanj
               tretjina navzočih poslancev.</p>
               <p>Glasujemo. Navzočih je 68 poslank in poslancev. Za je glasovalo 47, proti nihče.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je predlog sprejet.</p>
               <p>Tako torej prehajamo na razpravo o posameznih členih in vloženih amandmajih.</p>
               <p>Razpravo bomo vodili na podlagi pregleda amandmajev z dne 23.5.2001, in tudi o
               amandmaju, ki ga ni v pregledu, to je amandma z dne 24.5.2001, ki ga je vložila
               skupina poslancev s prvopodpisano gospo Majdo Širca in ste dobili na klop.</p>
               <p>V razpravo in odločanje dajem najprej amandma k 5. členu, ki je na prvi strani
               pregleda, katerega predlagateljica je skupina poslancev s prvopodpisanim gospodom
               Bojanom Kontičem in glede katerega je predstavnica sekretariata, gospa Tina Bitenc,
               podala svoje mnenje. Želi kdo razpravljati? Gospod Kontič, izvolite!</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa. Že v uvodu s strani sekretariata za zakonodajo in pravne zadeve je bilo
               pojasnjeno, da je amandma napačno lociran. Tu želim pojasniti samo, zakaj je do te
               napake prišlo.</p>
               <p>Tekst za drugo obravnavo zakona o spremembah in dopolnitvah zakona o RTV Slovenije
               je bil objavljen v Poročevalcu številka 27, 20. aprila 2001. Ta je vseboval 3. člen z
               vsebino, da se črta 10. člen obstoječega zakona. Ko je bila vlada opozorjena, da se
               to pač ne da storiti, je vložila popravek tega predloga zakona, ki je bil pa
               objavljen v Poročevalcu številka 40, 15. maja, in je črtala 3. člen in s tem
               preštevilčila tudi vse ostale člene. Zato je tudi prišlo do te napake. Mi smo v
               tistem času pač vložili amandma k 6. členu, ker je v osnovnem tekstu 6. člen imel to
               vsebino, katerosedaj vsebuje 5. člen v popravku zakona.</p>
               <p>Jaz o vsebini tega amandmaja ne bom veliko razpravljal oziroma ne bom govoril, ker
               je o tem bilo mnogo besed povedanih v zakonu o medijih. Želel bi povedati le to, da
               smo bili predlagatelji takrat podučeni, ko smo predlagali spremembo oziroma
               dopolnitev zakona o medijih, da je to krovni zakon in da ni prav, da tam zapisujemo
               oziroma sprejemamo ta amandma, in da je pravilna pot, da ta amandma vključimo v
               specialni zakon, se pravi zakon o RTV. No, mi smo takrat vztrajali in ta amandma je
               bil tudi v krovnem zakonu sprejet in ga sedaj v specialnem zakonu želimo zgolj, se
               pravi udejanjiti to, kar je zapisano v zakonu o medijih.</p>
               <p>Amandma je lahko pravno sporen, verjetno je lahko tudi ustavno sporen - o tem ne
               želim niti polemizirati s sekretariatom za zakonodajo in pravne zadeve. Vendar vse te
               zadeve je mogoče še v tretjem branju dopolniti, čeprav mi bo kdo očital. Včeraj so
               bili očitki v tej smeri, da ni smiselno v drugem branju sprejemati nekaj in potem v
               tretjem branju popravljati. Jaz mislim, da je bolj smiseln ta način, kot pa v tretjem
               branju vsebinsko zelo spremeniti nekaj, v kar v drugem branju nismo posegli, v ta
               določila tega člena.</p>
               <p>Kot sem že dejal, bi želel, da amandma podpremo in da ga do tretje obravnave
               preoblikujemo tako, da bi tudi zadostil pravnim predpisom. In to možnost seveda tudi
               imamo, seveda pač pod pogojem, da se ta amandma v drugi obravnavi sprejme. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi so se javili, najprej gospod Božič, potem gospod Moge in potem
               gospod Feri Horvat. Vljudno vas prosim, da se pri razpravah omejimo na amandma, ki ga
               imamo pred sabo. Gospod Božič, izvolite.</p>
            </sp>
            <sp who="SDZ3:BožičIvan">

               <speaker>IVAN BOŽIČ:</speaker>

               <p>Hvala lepa, gospa podpredsednica. Predstavnik vlade, kolegice in kolegi! Ko smo v
               zakonu o medijih sprejeli te 3 procente, vem da je bilo veliko ognja, kje drugje, ne
               pa tu v parlamentu. Tudi danes na galeriji predstavnikov RTV ne vidim. To se pravi,
               da jih nič ne zanima, kaj bomo mi sprejeli.</p>
               <p>Drugo, kar bi pa rekel in sem nekajkrat že povedal v tej dvorani. Na Tolminskem,
               Primorskem se radio slabo sliši. Televizijske pretvornike smo zgradili sami. V
               dogovoru z občinami Bohinj, Železniki in Tolmin smo se sestali na Soriški planini in
               potem na Petrovem Brdu pred šestimi leti. Nič se ni spremenilo. Če se peljete z
               avtom, ne boste slišali radijskega programa Slovenije od Idrije pa do Logatca. Peto
               leto se vozim, zato mirne duše to povem. Marsikje drugod, še v Soški dolini ne. In ko
               se pogovarjamo z RTV, ne dosežemo nič. In ko pride poslanec v parlament, ko to pove,
               ne zaleže nič.</p>
               <p>Gospod predstavnik vlade, povejte mi, kam se pa še lahko obrnemo. To mi povejte. Ali
               je RTV nekaj posebnega v tej državi? Ali ne sprejemamo zakonov v tej dvorani? Ali
               naša beseda res ni nič? Samo to v podporo temu amandmaju. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Moge, izvolite.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Hvala lepa. V uvodu bi rad povedal, da se odbor ni opredelil do tega dopolnila, tudi
               zaradi tega ne, ker je zainteresirana javnost, to so pa te lokalne postaje, pa
               regionalne in študentske, ki bi iz tega pridobile sredstva, poslale na odbor predlog
               podobnega, skoraj podobnega amandmaja, ki ga je potem povzel gospod Kontič. Vendar
               nihče izmed članov odbora na seji ni predlagal ali da bi sam prevzel avtorstvo tega
               amandmaja ali pa da bi sam predlagal, da bi odbor postal avtor tega amandmaja. In jaz
               smatram, da je odbor potem pač prevzel to miselnost, da ne gre v zakonu o RTV, kjer
               je prispevek natančno določen, se igrati tako, da bi se v ta prispevek vključevali z
               drugimi zakoni, kot je bilo to že z zakonom o filmskem skladu. 5% bi vzeli, ta zakon
               3%, potem naj se še nekdo tretji spomni in se zopet ta prispevek<gap n="..."/> Se pravi, ta
               prispevek, ki ga občani in davkoplačevalci plačujejo iz lastnega denarja, pomeni to,
               če bomo šli na to, da se bodo druge dejavnosti iz njega financirale. Tudi to, ali
               bomo lokalno oziroma ali bomo državno televizijo, ki se iz tega napaja in ki komaj
               shaja na rangu stabilnosti, porušili, bomo tukaj dali. Gre za to, da bomo potem
               sistem, ki ga imamo, država in lokalna samouprava, na ta način, s tem financiranjem
               nekako podrli.</p>
               <p>Zdi se mi, da bi več kot očitno morale lokalne skupnosti skrbeti, sodelovati pri teh
               lokalnih in regionalnih postajah in da država v tem zakonu že zadosti v 3. in 4.
               obstoječem členu posega v to, in tudi zakon o medijih, bodisi s skladom bodisi pa s
               tem, da jim pomaga pri prenosu teh programov prek ustreznih mrež; tu se je država
               vključila.</p>
               <p>In sedaj ostaja, seveda, vprašanje, ali bomo potem zaradi tega, če bomo ta zakon
               sprejeli, prvič, povečali prispevek za 3% in ga bomo davkoplačevalci plačevali, ali
               bomo ostali na istem in bomo<gap n="..."/> Kdo bo potem pobiral te 3%? Ali RTV? In kakšen organ
               bo potem tu skrbel za razdeljevanje tega? Zaradi tega se mi zdi, da to, na kar je
               sekretariat že opozoril pri sprejemanju zakona o medijih in kar tudi danes trdi, da
               je sprejem takšnega amandmaja sistemsko sporen, si ne predstavljam poslanca, ki je
               zavezan dvema milijonoma ljudi, da bo sprejemal sistemsko sporne zadeve v državnem
               zboru, ki bodo po drugi strani imele povod, da bo nekdo na višjih instancah, se pravi
               na sodni veji oblasti, iskal rešitve za te reči.</p>
               <p>Zaradi navedenega vsaj sam osebno tega ne bom podprl, moram pa povedati, da je odbor
               imel dovolj posluha in je v drugih vejah, bodisi pri medijih bodisi pri tem, kar sem
               prej govoril, pri razširjanju teh vsebin, takrat ko je šlo za sklad, vse te rešitve,
               da bi olajšal in kakovostneje uredil lokalne in regionalne medije, da je vse te
               stvari odbor pa podprl. Žal pa nekateri poslanci, ki se sedaj zaklinjajo in podpirajo
               takšno rešitev, niso sodelovali z glasovanjem pri tem, ko je bilo treba ta sklad
               napolniti, bodisi da gre za nek prispevek na predvajanje reklam ali karkoli drugega.
               Verjamem, da tudi lobiji tu igrajo svojo vlogo, vendar menim, da bi bil posmeh temu,
               če smo direktorja RTV Slovenija soglasno izvolili, da pa mu v istem tednu ali pa
               teden kasneje s sprejemom takega amandmaja takoj spodrežemo krila.</p>
               <p>Zato se mi zdi pametno, če hočemo imeti na tem delu red, da tega amandmaja ne
               podpremo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej ima besedo gospod Feri Horvat, potem gospod Džuban ter nato gospa
               Majda Širca.</p>
            </sp>
            <sp who="SDZ3:HorvatFranc">

               <speaker>FRANC (FERI) HORVAT:</speaker>

               <p>Hvala za besedo, gospa predsedujoča. Spoštovane kolegice in kolegi ter državni
               sekretar! Sam bom ta amandma podprl, čeprav niti malo nisem prepričan, da je ta
               rešitev s 3% res najboljša, ampak smatram to kot izhod v sili, dokler ne bomo imeli
               boljše rešitve.</p>
               <p>Dejstvo je, da vendarle s tem ravnanjem že pri prejšnjem zakonu, in pa tudi seveda
               sedaj, kažemo v bistvu poleg odnosa do RTVS kot centralne oziroma osrednje nacionalne
               radio-televizijske hiše, ki jo cenim in ki je nepogrešljiva in potrebna, da pa
               vendarle kažemo odnos tudi do lokalnih oziroma regionalnih programov ki igrajo vse
               pomembnejšo vlogo in - poglejte si podatke - ki jih ljudje vse bolj poslušajo.
               Časovno celo več kot osrednji program, ne ker bi ta osrednji program bil slab, ampak
               zato, ker imajo lokalni, regionalni programi vsebine, ki imajo prav tako širši pomen,
               kot informativni, kulturni. So povezovalni dejavnik v regijah, ki niso
               institucionalno organizirane, včasih celo edini, in navsezadnje pokrivajo tudi
               narodnost, Slovence v zamejstvu in podobno, da ne naštevam. To so zelo pomembne
               vsebine in zato je smiselno in potrebno, da to država oziroma davkoplačevalci in
               poslušalci predvsem, ki plačujejo naročnino za RTVS, da tudi en del denarja za te
               namene gre.</p>
               <p>Jaz nisem prepričan, da bodo ti 3% ravno ogrozili RTVS in novega generalnega
               direktorja in njegovo ekipo pri ambicioznih načrtih. Celo obratno, pozval bi in
               pričakoval bi, da bi tudi vodstvo RTVS imelo več posluha za to, da bi iskalo z
               lokalnimi, regionalnimi postajami sodelovanje, komplementarnost, celo določene skupne
               rešitve. V programskem smisluin pa tudi v finančnem lahko to prinese določene
               prednost. Včasih so recimo lokalni programi tudi pokrivali del dopisniške mreže. To
               bi se tudi danes dalo narediti, še bolj, ker so ti programi, nekateri, tehnično in
               tudi kadrovsko zelo dobro ekipirani.</p>
               <p>Imamo dva regionalna centra. Jaz mislim, sedaj ne v tem zakonu verjetno, ne bo časa
               in ni namen tega, ampak ko bo celovita obravnava tega zakona v jesenskem času, ali
               kdaj bo, da bo potrebno dejansko skupaj z vodstvom RTVS-a, skupaj seveda tudi z
               vodstvi regionalnih programov, ker se strinjam, da so včasih morda tudi sami zelo
               enostransko zastopali svoje interese in dobro lobirali, to je njihova legitimna
               pravica, da bi skupaj iskali, kako postaviti ustreznejšo mrežo in s programskega in
               finančnega vidika radio-televizije v Sloveniji. Podobno, kot imajo ureditev v
               nekaterih drugih državah, kjer kombinirajo lokalne in nacionalne vsebine. Ima to svoj
               smisel, svojo komplementarnost in pravim lahko, da tudi pozitivne finančne rezultate.
               Dva regionalna centra, ki naj bi igrala funkcijo pokrivanja regij.</p>
               <p>Kolegice in kolegi! Prepričan sem, da je to bila dobra rešitev v preteklosti,
               takrat, ko še ni bilo toliko lokalnih, regionalnih programov, kot jih je danes.
               Dejansko ne bi rekel zdaj, da je treba ta dva regionalna programa, ki se pa
               financirata ali sofinancirata iz naročnine, da ju je treba ukiniti. Ne. Ponovno
               preveriti dejansko celotno organiziranost in potem iskati tudi ustrezno rešitev.</p>
               <p>Zaključim naj s tem. Kolegice in kolegi! Tudi na tem področju je potrebno bolj
               podpirati policentrizem in ne centralizem. Tak centralizem vidimo, da se nam na vseh
               področjih, na upravnem, na ekonomskem in na drugih, da ne govorim še kje, vse bolj
               krepi, medtem, ko vidimo, da gredo trendi v Evropi v drugo smer in bi lahko tudi ena
               taka nova ustrezna ureditev prispevala k temu, da bi dejansko ta policentrična
               ureditev prišla bolj do izraza, v zadovoljstvo ljudi. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Džuban se odpoveduje. Spoštovani kolegi, kolegice! Vljudno vas
               prosim, da ne vračamo razprave na razpravo, ki smo jo opravili pri zakonu o medijih.
               Nesporno je s strani tistih, ki so predlagali amandmaje, bilo povedano, da amandma,
               ki ga zdaj obravnavamo, samo razdela, kako porabiti 3%, amandma skupine poslancev za
               novi 7. člen, da se za nazaj v zakonu o medijih o teh 3% odločimo da ali ne. V
               kolikor bomo danes ponovili razpravo o upravičenosti teh 3%, mislim da bomo lahko
               spet dva dni obravnavali to. Tako, da prosim, da resnično se omejimo na amandma
               gospoda Kontiča, ki je razdelal, kako na nek način te 3% porabiti.</p>
               <p>Gospa Širca, potem gospod Leo Kremžar in potem gospod Školč. Vljudno prosim, v skladu
               z dnevnim redom, samo o tem amandmaju.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Gospa predsedujoča! Zagotovo ne bom posegala v že opravljeno debato in tudi ne
               odpirala vprašanj, kam bi pripeljal nadaljnji scenarij v smislu ponovnega odpiranja
               novih računov na RTV Slovenija z drugih eventualnih bodočih prosilcev. Hotela bi samo
               analizirati amandma, ki ga imamo pred sabo v njegovi nekonsistentnosti, vsaj na treh
               točkah, če dovolite.</p>
               <p>Tukaj imamo v drugem odstavku zabeleženo, da se iz teh proslulih 3% iz prispevka RTV
               Slovenija izloči letno 3% sredstev zbranega RTV prispevka.</p>
               <p>V tretjem odstavku imamo: <q>"Se mesečno izločijo na poseben izločen račun RTV Slovenija
               in enkrat letno delijo."</q> Že tukaj smo v nekonsistentni poziciji. Da ne govorim o
               vprašanju, kako se obračunava ta pobirani prispevek, česar ne bi sedaj tukaj
               odpirala.</p>
               <p>Na drugem mestu se ta izločena kvota izloči na poseben, izločen račun RTV Slovenija.
               RTV Slovenija mora takorekoč ustvariti <q>"by-pass"</q> račun zato, da se na njega nalagajo
               ti 3 odstotki. Javni zavod niti ne usmerja k tisti možnosti, ki je bila odprta, ko
               smo obravnavali zakon o medijih, ko smo uvedli sklad, ki bo potem bogatil ta medijski
               prostor, s pomočjo katerega naj bi se bogatil ta medijski prostor. Sklad bo imel
               javni razpis. Ta javni oziroma izločeni račun RTV Slovenija pa naj bi tudi imel javni
               razpis, ampak po povsem drugih pravilih, kot bi bila logična, tudi v skladu z zakonom
               o medijih, kjer vemo, da se definira v skladu z zakonom o interesu s krovnim zakonom
               v kulturi. Tukaj pa naj bi se pač nekje pojavil ta javni razpis. Merila zanj oziroma
               sploh merila za razdeljevanje naj bi pripravilo ministrstvo za kulturo. Kdo bo
               razpisal ta razpis, ni jasno. Na kakšen se bo, po kakšnih kriterijih in presojah se
               bo delil, tudi ni jasno.</p>
               <p>V prvem odstavku nadalje imamo oziroma sklenjeno je bilo, da se določen del teh
               sredstev nameni tudi za vzdrževanje in obratovanje oddajno - prenosnega omrežja,
               potrebnega za oddajanje in razširjanje lokalnih, regionalnih in tako naprej
               programov. Ampak že 11. člen zakona o RTV govori, da so oddajniki in zveze dolžne
               razširjati tudi druge izdajatelje, ne zgolj svoje, se pravi svoj RTV Slovenija
               program.</p>
               <p>Skratka, lahko bi tukaj nadaljevala v opozarjanju na nekonsistentnosti, ki bodo
               nastale v praksi. Mislim, da tudi pravne kršitve, ki bi nastale - opozorila sem samo
               na tri, da ne bi nadaljevala. V tem smislu je zelo vprašljivo, če se pač odločimo, da
               podpremo nekonsistenten, ne samo v vsebinskem, ampak tudi v izvedbenem smislu,
               amandma. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Leo Kremžar, izvolite.</p>
            </sp>
            <sp who="SDZ3:KremžarLeopold">

               <speaker>LEOPOLD (LEO) KREMŽAR:</speaker>

               <p>Hvala lepa. Torej mi moramo vedeti v osnovi, za kaj naročnina je. Govorim po starem,
               naročnina, da bomo seveda točno vedeli, za kaj gre. To ni - in s tem delno poskušam
               kolegu Horvatu odgovoriti na njegovo razmišljanje v zvezi z regionalnima postajama,
               ki sta znotraj sistema RTV. Naročnina oziroma ta denar, ki ga plačujemo naročniki, je
               zaradi nacionalnih vsebin, ki jih izvaja hiša RTV, ne zaradi tega, ker je to hiša -
               jaz upam, da kdo ne misli tako - ki je locirana sredi Slovenije ali pa, ki pokriva
               ves teritorij in tako naprej. To seveda ni bistveno. Bistveno je, da ta denar ta hiša
               dobi zaradi tega, ker ustvarja nacionalno pomembne vsebine in za to se to plačuje. Te
               nacionalno pomembne vsebine so seveda od informativnih do produkcije govorne,
               glasbene in tako naprej, ne bom pač razlagal vsega tega, ker so to splošno znane
               stvari.</p>
               <p>Znotraj tega sistema sta ravno tako radijski kot televizijski hiši, Radio Maribor
               oziroma RTV center Maribor in RTV center Koper, s svojima enotama v Novi Gorici, v
               povezavi z Lendavo in tako naprej, ravno zaradi tega tudi v tem sistemu, ker izvajata
               in izvajajo, vsi skupaj, nacionalne vsebine. Tako da tu nista dve regionalni postaji
               v nekem privilegiranem položaju, ampak je zadeva popolnoma drugačna.</p>
               <p>Zaradi tega, ker je temu tako, bi sistem delitve, in o tem govori ta amandma, ki bi
               posegal v naročnino, ki je zato, da pomaga opravljati te nacionalne funkcije - s tem
               ne trdim, da nihče drug ne opravlja teh nacionalnih funkcij, vendar že sedanji sistem
               dovoljuje, in tu se strinjam s tem, kar predlaga in razmišlja kolega Horvat,
               dovoljuje možnost udeležbe v teh nacionalnih vsebinah in dovoljuje možnost, seveda,
               tudi plačevanja tega. Globoko se strinjam, da je to treba povezati, da je treba
               drugače organizirati, da je treba pristopiti k temu, in ta hiša bo to morala
               narediti. Vendar mislim, da to ni pravi način, kajti ta denar, če bi bil tako, kot je
               zapisano tudi v tem amandmaju, seveda ne bo namenjen temu. Za to je treba izdelati
               poseben sistem, in to bi bila mogoče ena od nalog, ki bi se jih lotila vlada skupaj z
               RTV ob izdelavi novega predloga, kot nam je bilo obljubljeno, v zelo kratkem času.</p>
               <p>Tako da mislim, da je pomembno opozoriti na to, da gre tu za neke druge odnose in
               druge relacije in ne gre izključno za to, da RTV dobi nek denar, drugi pa tega
               denarja ne dobijo. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Školč, izvolite, potem gospod Moge.</p>
            </sp>
            <sp who="SDZ3:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Poskušal se bom zadržati pri tem, kar je napisano v tem amandmaju.</p>
               <p>Moram reči, da je najbolj prava beseda, ki jo najdem, ko berem ta tekst, gledano s
               pravnosistemskega vidika, da sem enostavno ogorčen, da je možno, da po vseh teh
               razpravah, ki smo jih imeli, po eni strani o vlogi medijev in po drugi strani o
               Radioteleviziji Slovenija, da do nečesa takega sploh lahko pride.</p>
               <p>V kolikor se navežem nazaj, moram reči, da je bila velika napaka, po moje, vendar je
               to danes v veljavnem zakonu, da smo z zakonom o medijih posegli v zakon o RTV in
               vzeli te 3%, ne pa povedali, kako se da to realizirati. S tega vidika amandma, ki ga
               predlaga gospod Kontič in somišljeniki, nesporazumov ne odpravlja, temveč pa jih v
               bistvu samo še poglablja. In kaže tudi na to, da so bile dejansko tiste moje besede,
               za katere se je komu zdelo, da so premočne, da ne gre za nič drugega, kot za neko
               roparsko mentaliteto in da nikogar pravzaprav ne zanima, ali je to sploh izvedljivo,
               brez da bi trpeli postopki, ki so sicer v sorodnih situacijah uporabljeni v Republiki
               Sloveniji za kulturne in, recimo, druge programe. To nima, bom rekel, nič s tem, da
               ocenjujemo pomen lokalnih medijev, nima nič s tem, da ocenjujemo tudi kvaliteto
               lokalnih medijev, celo nima nič s tem, da imamo lahko neke pripombe na delo javne
               radio-televizijske hiše.</p>
               <p>Ampak poglejte, kaj predlaga sedaj gospod Kontič. Po tistem mu je bilo jasno, da s
               temi 3% ne bo nič, ker ni mehanizma za izvedbo. Po tem amandmaju bo zmeda še večja.
               Sam si ne predstavljam, da bi RTV kot hiša, ki temu nasprotuje, prostovoljno pobirala
               te 3% in jih namenjala nekomu drugemu, ki ga lahko šteje za komplementarno dejavnost,
               lahko ga pa upravičeno šteje tudi za neke vrste konkurenčno dejavnost ali pa vsaj za
               njih, bom rekel, škodljivo, ker jim jemlje del prihodkov, ki jim je zagotovil nek
               drug zakon. Ne predstavljam si, da bi jih lahko v bistvu - ker to tudi ne piše tako -
               prisilili, da brez tega, da se jim nekaj plača, pobirajo denar za nekoga tretjega.
               Zakaj pa? To je ena stvar, ki je ta amandma ne rešuje.</p>
               <p>Če bi, ne vem, ta telesa, o katerih bom govoril, sklenila neko pogodbo z RTV-jem, da
               pač to za njihov račun opravi, kar bi bilo običajno - vse take transakcije, če jih
               boste delali v banki, ali kjerkoli, ali zavarovalnicah, nekaj stanejo -, potem je
               potrebno videti, ali je sploh smiselno na ta način reševati problem lokalnih in
               regionalnih radijskih in televizijskih hiš. Jaz menim, da ne, so drugi mehanizmi, ki
               so v enem delu uporabljeni, v enem delu pač jih zakon o medijih ni sprejel.</p>
               <p>Ampak poglejte. Tu se potem v tem amandmaju gre, bom rekel, čez dikcijo zakona o
               medijih tudi v tem, da se reče <q>"vzdrževanje in obratovanje oddajno prenosnega
               omrežja, potrebnega za oddajanje in razširjanje lokalnih in regionalnih ter
               študentskih radijskih in televizijskih programov posebnega pomena je za te namene
               neodplačno"</q>. Ali to pomeni: tisto, kar prinaša zakon o medijih, ali pomeni nekaj več,
               ali je to vezano na te 3%, ali je vezano na kaj tretjega? Ta stvar, tako kot je
               napisana, izpostavlja vprašanja, ne daje pa odgovorov. Daje pa upravičena
               pričakovanja tem, ki so tu našteti. S tega vidika se mi seveda zdi neodgovorno, da se
               nekaj obljubi, kar ni mogoče potem realizirati, za kar ni podlage v drugih zakonih.
               Gospod Kontič sigurno ima odgovor tudi na to in mogoče se pač motim.</p>
               <p>Zdaj imamo potem ta znameniti izločeni račun, ki se ga je uporabilo tudi takrat, ko
               se je iskalo neke druge unikatne rešitve, in s tega vidika, če bi to bilo, ne bi bil
               verjetno edini, ki ga predvideva zakonodaja; ampak delitev, ki pa teče, kot tukaj
               piše: <q>"v sodelovanju z izdajatelji radijskih in televizijskih programov posebnega
               pomena sprejme pristojna agencija za radiodifuzijo"</q> in vključujejo tudi javni razpis.
               Če je javni razpis, potem težko sodelujejo pri delitvi tisti, ki na javnem razpisu
               konkurirajo. To ni običajno. Ponavadi je potrebno - vi se boste spomnili predvsem
               diskusije, da ne bom govoril o drugih področjih, o področjih, ki urejajo isto stvar,
               da smo razpravljali o nekih problemih, povezanih za delovanje sveta RTV in
               imenovanjem generalnega direktorja, je bilo veliko število pripomb, da so pravzaprav
               celo ti ljudje, hipotetično, to ni moja ugotovitev, od nje se ograjujem povezani z
               nekimi interesi in da zato ne morejo odločati celo o tem direktorju, čeravno so tam
               zastopniki civilne družbe. Praviloma je treba poskrbeti, da tisti, ki imajo
               materialni interes, nimajo, bom rekel, sorodnikov ali pa zaposlenih v telesih, ki
               upravljajo s temi javnimi natečaji. Vsaj neokusno je to. Ta rešitev to uzakonjuje in
               to je unikum v tej državi.Je pa razumljiva, ker gre za to, da bi si ta plen med sabo
               bolj ali manj - recimo, po njihovih besedah - verjetno pravično razdelili.</p>
               <p>Potem ostaja znotraj tega veliko vprašanje, zakaj vpletati agencijo za
               radiodifuzijo. Ima popolnoma druge pristojnosti. Programskih praktično nobenih. S
               tega vidika je to, bom rekel, napačno lociran organ. Celo, če bi govorili o svetu za
               radiodifuzijo, ki pač presoja neke programske vsebine, sprejema tudi nek program ali
               pa smernice za razvoj, recimo, tega medijskega področja, velja neko načelo, da naj bi
               se pravzaprav tisti organi, kjer je država soudeležena - vsaj v kulturi velja tako -
               vzdržali tega, da presojajo o vsebinah.</p>
               <p>Svet za radiodifuzijo ureja, pardon agencija, ki je tu navedena, dela druge stvari
               in tega nima notri in jaz predvidevam: napačno je, da ji s tem zakonom to naložimo in
               tam bodo strokovnjaki, ki bodo razpravljali o drugih - recimo jim tehničnih
               problemih, problemih radiofrekvenčnega spektra, ne pa finančnih in programskih
               posameznih lokalnih in regionalnih postaj. S tega vidika je to katastrofalen predlog
               gospoda Kontiča in njegovih somišljenikov. Neizvedljiv! V nasprotju s sprejetimi
               zakoni!</p>
               <p>Potem gre naprej, kako bo tekel ta nadzor nad izvajanjem sofinanciranja. To je spet
               ena zmeda od zmed. Ta nadzor bi spet naredila posebna komisija, v kateri bi bili spet
               ti iz agencije. Zakaj bi sami sebe nadzirali, če že vzamemo, da o nečem odločajo. O
               tem bi vam znala opozicija marsikaj povedati, kako velja s tem, da nekdo sam sebe
               nadzira. Ponavadi gre vsaj za neko delitev med različnimi organi oblasti. Tukaj gre
               za to, da dejansko eni te isti to počnejo.</p>
               <p>Omejujem se na to, kar je zapisano v tem tekstu, in zanalašč nočem govoriti o drugih
               grozodejstvih, ki jih implicira pohlep po teh 3 procentih, ki ga je mogoče
               kompenzirati tudi na bistveno uspešnejše in drugačnejše načine.</p>
               <p>Potem piše, da so notri predstavniki ministrstva. Zelo dobro bi bilo vedeti,
               katerega. Ali tistega, ki je sprejelo zakon, ki ima agencijo za radiodifuzijo, ali
               tistega, ki je bilo nosilec predloga zakona - sveta za radiodifuzijo ali katerega
               tretjega? Upam, da vemo o čem se pogovarjamo. To so zelo pomembne stvari. Ali
               eventualno tistega, ki pravzaprav skrbi za uveljavljanje lokalnih interesov, kar bi
               bilo po vsebini smiselno. Torej v temprimeru, da se razumemo, notranjega ministrstva,
               če gre za uveljavljanje teh interesov. Govorim samo o tem, da je predlog slab,
               katastrofalen in da ne bo zagotovil izvajanja te lepe želje po 3 procentih sredstev,
               ki pripadajo nekomu drugemu.</p>
               <p>Tisto, kar me v tem kontekstu čudi in ni toliko povezano samo s tem zakonom, je, da
               del ljudi, ki se je včeraj tresel, ko smo razpravljali o tem, da se z zakonom poseže
               v to mrežo knjižnic, v tako imenovano območno knjižnico v Murski Soboti, danes pa
               lahko to isto počne na nekem drugem področju. To je zame nerazumljivo. Da izpade na
               koncu pravzaprav, da tu sedimo samo zato, da zagotovimo neke majhne pravice za tiste,
               s katerimi potem v soboto in nedeljo pijemo <q>"špricar"</q> ali pa jutranjo kavo. To
               enostavno ne gre. Vsaj isto načelo je treba imeti dva dni zapored. Če ste včeraj
               govorili na en način, dajmo govoriti danes o problemu, ki je strukturno podoben, na
               enak način.</p>
               <p>To so, bom rekel te pripombe, ki jih odpira ta tekst. Se pravi, če mi ta tekst
               sprejmemo, bomo imeli še več vprašanj in bo moral priti spet nek zakon, kjer bo nekdo
               spet naštudiral, kaj vse je treba narediti, da bo prišel do teh 3%. To je logika.
               Tukaj se je enostavno treba sprijazniti, da je bila ta začetna ideja kljub vsemu
               problematična in da je, bom rekel, častna pot za to, da gremo iz tega ven, pravzaprav
               sprejem onega drugega amandmaja, ki bo prišel kasneje na vrsto, ki tehnično seveda
               spet posega v drug zakon, ampak na način, da vrača udarec - če hočete - in popravi
               tisto, kar je bilo v zakonu o medijih narejeno narobe. Se pravi, da odpravi tisti
               poseg v ta zakon, o katerem zdaj razpravljamo, ki je bil nedopusten v zakonu o
               medijih. S tega vidika se mi zdi, da bodo prišle stvari lahko v tem trenutku na svoje
               mesto samo, če brišemo rešitve, ki nas peljejo v te stvari.</p>
               <p>Jaz upam, da sem vsaj koga od teh, ki so pomagali pisati gospodu Kontiču ta amandma,
               prepričal, da pa le ne pusti vsega tega, kot on pravi dobrodušno, za tretjo
               obravnavo. Pri tretji obravnavi bomo imeli še 10 členov, ki bodo poskušali rešiti te
               3%. Mogoče se bo pokazalo, da bomo zabredli še globlje, kot že smo s temi rešitvami.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Repliko na izvajanje gospoda Školča ima gospod Božič. Izvolite.</p>
            </sp>
            <sp who="SDZ3:BožičIvan">

               <speaker>IVAN BOŽIČ:</speaker>

               <p>Hvala lepa, gospa podpredsednica. Torej, gospod poslanec, jaz sigurno z nobenim ob
               sobotah in nedeljah ne pijem <q>"špricarja"</q>. Zlasti ne od teh z lokalnih radijskih niti
               televizijskih postajah. Zato si ne dovolim tega reči. Tu v parlamentu ne, kje drugje
               mogoče.</p>
               <p>Drugo pa: kar sprejmimo ta amandma. Vse, kar ste našteli, vam bomo napisali. Da bo
               tako, kakor je potreba po vseh ostalih zakonih. Brez skrbi lahko napišemo! Samo bojim
               se, da je tu med nami ta miselnost: nič se ne sme RTV-ju dogoditi. Samo to je narobe.
               Zakaj pa ne?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospod Moge.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Predsedujoča, hvala lepa za besedo. Nekaj misli mi je dal kolega Školč. Sam bi pa
               predlagatelja amandmaja, ki ima v stranki na voljo ogromno kompetentnih ljudi, ki se
               s tem področjem pečajo - bodisi na RTV bodisi na ministrstvu - zastavil nekaj
               vprašanj, da mi razsvetli moj razum.</p>
               <p>Prva stvar je ta, da sta v 14. členu, ki govori o financiranju, dva vida napajanja
               RTV-ja. Prvi je ta, kot mu pravimo tukaj, pristojbina. Drugi je pa državni proračun,
               če pogledamo. In v kolikor bi gospod Kontič v državnem proračunu popravil tisto
               alineo, kjer piše <q>"del stroškov za izgradnjo, vzdrževanje in obratovanje omrežja in
               oddajanja in razširjanja programov RTV Slovenija in lokalnih nekomercialnih postaj"</q>,
               da bi tu dodal še <q>"ustvarjanje"</q> in tako naprej, potem bi meni ta rešitev bila takšna,
               da bi, prenešeno pomeni, <q>"pila vodo"</q>. Kar pomeni, mi bi v državnem proračunu, ko bi
               proračun sprejemali, rekli toliko in toliko sredstev gre za to. Ministerbi povedal,
               koliko gre Murskemu valu, koliko gre onemu, koliko gre v Velenje. Imeli bi en
               pregled, država bi nad tem bdela in bi pomagala, kot zdaj pomaga s to alineo v
               državnemu proračunu za vzdrževanje in obratovanje omrežja. To se mi bi zdelo
               jasno.</p>
               <p>Zdaj pa, gospod Kontič, naslednje vprašanje. Prvič: zakaj natanko 3%? Kako ste
               prišli do tega vprašanja? To je v bistvu enih 800 milijonov. In ker je tukaj po teh
               dejavnostih RTV naročnina natanko razložena kako in kaj, bi vas vprašal sedaj, ko se
               ta pristojbina pobira, ali boste vi, ko ste ta amandma vložili, vzeli RTV Slovenija
               tole in s tem omejili programe RTV Slovenija - pa kolikor gre za to vsoto. Ali pa
               mislite, da je sprejetje takega amandmaja lop po žepu vseh občank in občanov
               Slovenije, ki plačujejo RTV naročnino. <q>"Tertium ..."</q> tretjega tukaj v tem primeru ni.
               To pomeni, ali bomo te programe, ki so zdaj z zakonom določeni, krčili, nacionalni
               <gap n="..."/> in bomo razširili lokalne in regionalne, ali bomo pa povečali pristojbino, ker
               bomo seveda mi vsi, ki smotukaj, verjetno, in pa vsi ostali, ki to plačujejo,
               povečano dajatev dali. Zdi se mi, da je ta rešitev s temi 3% in iti na ta prispevek -
               ali pod narekovajem <q>"davek"</q>, se mi ne zdi modra. Še enkrat pravim: to je sistemsko
               sporno. Na to je sekretariat, ki ga spoštujem, opozoril že pred zakonom o medijih.
               Predobravnava je tukaj - zopet opozarjam, če mislimo sprejemati take zakone, potem
               nam bo tudi ta zakon ena izmed tistih črnih točk, če ga sprejmemo - na koncu mandata,
               za katerega nam bodo naši volivci rekli: <q>"Hvala lepa, da ste to sprejeli."</q></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo ima gospod Partljič, potem pa želita pojasnilo dati najprej gospod
               Zorko in nato gospod Kontič. Gospod Partljič, izvolite!</p>
            </sp>
            <sp who="SDZ3:PartljičAnton">

               <speaker>ANTON (TONE) PARTLJIČ:</speaker>

               <p>V glavnem sem na strani, ki jo utemeljujejo kolega Moge, naša poslanska skupina in z
               menoj sedeči kolega Jožef Školč.</p>
               <p>To bi na nek način rad pojasnil, kajti ni razloga, da se ne bi strinjal, recimo, z
               razpravo gospoda Ferija Horvata o pomenu regionalnega informiranja tudi za, recimo,
               celoten nacionalen pogled na Slovenijo.</p>
               <p>Vendar ste nas vi, gospa podpredsednica, opozorili - povsem upravičeno, spoštovana
               in draga -, da naj se ne vračamo na neke stare diskusije. Seveda imate prav, in držim
               z vami. Vendar ta amandma vendarle nekaj, kar je šlo pri nekih vratih ven, to stvar
               vrača pri dimniku nazaj. Tako da bo težko, da bi se delali, da ne govorimo o tem.</p>
               <p>Diskusija se mi zdi po eni strani, da ni slučajno Jože opozoril na včerajšnjo
               debato, kjer je, recimo, gospa imela absolutno prav, da moramo narediti vse za
               knjižničarsko mrežo v nekem nacionalnem ali pa manjšinskem prostoru. Popolnoma prav.
               Kakor imajo moji kolegi prav, ki trdijo, da moramo posvetiti pozornost regionalnim
               radijskim in televizijskim postajam. Ne vem pa,kaj nam pade v glavo, da vedno na
               račun nekoga in na račun nekega sistema. To je druga diskusija, in mislim, da jo
               moramo odpreti, in tudi Rudi je zdaj pokazal, da smo pravzaprav pri proračunu o tem
               govorili.</p>
               <p>Mene je, potem ko smo v zakonu o medijih te 3% opustili, nekaj kolegov, ki so
               lastniki, torej privatniki regionalnih bodisi radijskih ali televizijskih postaj - na
               enega so mi pokazali v Velenju, o katerem mislim vse najboljše, in o tistem programu
               tiste televizije vse najboljše, tudi o programu - so mi neki njegovi prijatelji
               rekli, <q>"poglej ga, je zbolel"</q>, in je tudi res bil v bolnišnici, <q>"je zbolel od te
               muke, ker mu 3% ne damo"</q>. Čeprav ima televizijo že deset let, mi pa govorimo o tem
               problemu komaj nekaj mesecev. Torej, ni se zainvestiral, misleč, da mu bomo mi te 3%
               dali, že davno prej! Mi o tem govorimo šele nekaj mesecev. Nekdo drug pa mi je rekel,
               da se bo obesil, če ne bo tega denarja dobil, ker tako ne gre naprej, čeprav ima
               ustanovo že tudi toliko časa, mi pa šele nekaj mesecev o tej varianti govorimo.</p>
               <p>Torej, ne nam pripisovati odgovornosti za regionalne medije zdaj, ko smo se lotili
               urejanja zakona o medijih in pa nacionalne televizije. Sam sem Mariborčan;
               Mariborčani me velikokrat napak razumejo in mi govorijo, da sem se <q>"poljubljanil"</q> -
               in neke centralistične zadeve. Vendar, <q>"krucifiks"</q>, nacionalno televizijo pač imamo
               nekje! In če jo imamo v Ljubljani in če zahtevamo, da bi bila dobra, in ji želimo
               dati možnosti - ne mi govoriti, da je to centralizem! BBC imajo v Londonu, pa bog
               pomagaj, pa ni Škotom prav, pa ni onim prav, ampak nekje mora nacionalna televizija
               biti doma. In zato, ker je doma v Ljubljani, bom zdaj govoril, da jim nekaj vzemimo,
               da bo še, ne vem, nekdo drug od tega nekaj imel. To se mi ne zdi državniška skrb za
               državo.</p>
               <p>Obenem se mi zdi - morda ste vi, gospod sekretar, ali pa še boste, se opravičujem,
               če sem pri tem nekorekten - nekako se mi zdi, da ne vidim stališča vlade. To se mi
               zdi škandalozno! Ob tako velikem vprašanju, s katerim se mi tu med seboj spopadamo,
               ni stališča vlade! Jaz ne bi rad mislil, da je <gap n="..."/> pravzaprav ali je to stališče
               vlade znano. Se opravičujem. Ali je znano stališče vlade?<stage>/Odgovori iz klopi./</stage> Se
               opravičujem. Sem rekel, da se vnaprej opravičujem. Se opravičujem. No, ampak kljub
               temu se mi zdi, da bi moralo biti izrecno napisano. Ker ne bi bilo prav, da bi ob
               takih vprašanjih tu človek morda videl neko povezavo, ki bi lahko bila tudi logična.
               Ampak stališče se mi zdi, da bi moralo biti.</p>
               <p>Skratka, jaz mislim, da je borba za regionalni razvoj Slovenije, za regionalnost
               medijev, pač ena druga bitka. Mi danes govorimo o RTV in se mi zdi, da je tu zraven:
               neki denar se bo delil, mi moramo biti zraven. In se mi zdi s tega vidika stvar kljub
               temu nekonsistentna. In zdaj usodo regionalnih medijev vezati na te 3 procente, o
               katerih govorimo šele nekaj časa, se mi zdi nekorektno.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replicirati želi gospod Džuban, potem pa ima besedo gospod Zorko, potem
               gospod Kontič in gospa Tina Bitenc.</p>
            </sp>
            <sp who="SDZ3:DžubanGeza">

               <speaker>GEZA DŽUBAN:</speaker>

               <p>Hvala lepa. Oglašam se zaradi tega, ker bi na osnovi dosedanje razprave k temu
               členu, po moji presoji, vsaj Mariborčani morali biti tiho. To pa zaradi tega, ker je
               kolegica Majda Širca v svojem nastopu omenila to, kar piše oziroma kar financira RTV
               prispevek - da poleg nacionalnega programa tudi regionalna Maribor in Koper. Jaz se
               strinjam z mnogimi argumenti, predvsem sekretariata, ki pravi, da rešitev ni dobra,
               tudi mnogi razpravljavci. In sem se prej odpovedal razpravi zaradi tega, ker
               približno sem ocenil, da je Feri Horvat z nekega lokalnega ali regionalnega vidika
               zadevo orisal.</p>
               <p>Vendar predstavljajte si, da bi mi v tem zakonu - jaz nisem med tistimi, ki bi
               rekli, zato ker mi ne dobimo, oni naj ne dobijo ali pa sosedu naj crkne krava, zato
               ker je meni tele. Ampak predstavljajte si, da bi mi v tem zakonu dejansko naredili en
               nacionalni program, ki bi ga pokrival RTV Ljubljana - Ljubljana! - in da bi zaprli
               pipe nekomu drugemu, kako tiskovno konferenco bi imel mariborski župan in kaj bi
               govoril! In če smo že na nek način sprejeli, da je pač to nujnost, da se ne bi vračal
               na - pred kratkim - razpravo kolega Terčona, ki je govoril o več glavnihmestih v
               državi Sloveniji, se mi zdi, da tukaj vsaj ne bi pretirano smeli pogrevati stvari,
               katere naj bi na nek način spregledali. In če je nek nacionalni program, naj bo eden
               in regionalne rešujmo drugače, vendar ne na način, da bi potem tisto, kakor <q>"mi smo
               pokriti s tem centralnim nacionalnim, drugi pa, recimo, naj ne bi bili"</q>.</p>
               <p>Da zaključim s tem. Strinjam se z mnogimi ugovori, da rešitev, ki jo predlaga kolega
               v tem amandmaju, ni najboljša, vendar kljub vsemu poskušajmo razmišljati nekoliko
               drugače. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Izvajanje gospoda Džubana je sprožilo željo po dveh replikah. Najprej
               gospod Moge, potem gospod<gap n="..."/> Odgovor? Resnično zelo na kratko, lepo prosim, ker se že
               spet oddaljujemo od osnovnega amandmaja, ki ga obravnavamo.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Natikanje nagobčnika se liberalnemu demokratu, gospod Džuban, ne spodobi, in s
               stavkom, kot ste začeli, menda ne boste neke slave pridobili. Tu bom govoril, kar bom
               hotel, če bom iz Maribora ali tudi ne.</p>
               <p>Bi pa rad povedal, da bi bilo dobro, če človek debatira, da bi si vsaj prebral 3.
               člen, kjer piše: <q>"Obveščanje o dogajanjih in predstavitev interesov pokrajin, program
               za narodne skupnosti ter program za slovenske narodne manjšine zagotavlja RTV
               Slovenija zlasti prek enot v Mariboru, Kopru in Lendavi ter prek lokalnih programov
               Murski val, Murska Sobota, in Koroški radio Slovenj Gradec: "</q>Quod erat
               demonstrandum": - ali kar je bilo treba povedati.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kremžar.</p>
            </sp>
            <sp who="SDZ3:KremžarLeopold">

               <speaker>LEOPOLD (LEO) KREMŽAR:</speaker>

               <p>Hvala lepa. Glejte, dejansko se bomo oddaljili in zašli v neke čudne vode, če bomo se
               šli prerekati, kdo kaj dobi in kdo česa ne dobi.</p>
               <p>Kolega Moge je prebral - mislil sem, da sem prej bil dovolj jasen, ampak očitno
               nisem bil - za kaj je namenjen denar, ki mu rečemo, svoj čas smo mu rekli naročnina,
               ker je bolj jasno, zdaj je pač pristojbina. Namenjen je temu, kar je kolega Moge
               prebral; in ni namenjen nekemu radiu v Mariboru in nekemu radiu v Ljubljani ter neki
               televiziji v Mariboru, Kopru in Ljubljani, pač pa je namenjen tem nacionalnim
               vsebinam. Namenjen je ravno tako vsem tistim, ki izvajajo te vsebine, vključujoč,
               recimo, Murski val in še nekatere druge, v segmentih, ker izvajajo te zadeve.</p>
               <p>Samo to hočem povedati: ne peljimo zadeve na stranpoti in ne iščimo razdora po
               nepotrebnem tam, kjer ga seveda ni treba iskati, ker ne gre za to, gre za nekaj
               drugega. Mi se pogovarjamo o tem, ali je ta denar, ki je namenjen izvajanju
               nacionalnih vsebin, radijskih in televizijskih, in ga v pretežni, v veliki večini
               izvaja hiša RTV, tako kot je pač organizirana, tudi decentralizirano v nekaterih
               segmentih, kar je hvalevredno in je treba še razširiti to zadevo, po moje, ali to
               sovpada s tem predlogom, da se 3% tega izloči in se, seveda, namenja za nekaj
               drugega, kot so nacionalne vsebine. Moram pa vendarle dodati naslednje. Sam ne
               mislim, da samo RTV izvaja nacionalne vsebine, izvajajo jih tudi drugi v nekih
               segmentih, ampak to je stvar, ki jo je treba posebej dodelati, to je stvar, ki jo je
               treba decentralizirano tudi, po moji presoji, narediti, in nek nov, boljši,
               konsistentnejši zakon pripraviti, ki bi urejal to celotno področje. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In zdaj ima besedo gospod Kontič, potem gospod Zorko ter nato gospa Tina
               Bitenc.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa, gospa podpredsednica. K besedi sem se prijavil takoj za kolegom Mogetom,
               vendar izgleda, da se nisva razumela, pa nič hudega.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Se opravičujem! Sem mislila, da k razpravi, ne pa k repliki.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Ja, ker razpravljal sem že.</p>
               <p>Besedni zaklad - pa če začnem še malo pri kolegu Školču, tudi njemu malo replike.
               Besedni zaklad, ki ga uporablja gospod kolega Školč, je meni sicer tuj, zgleda pa da
               je zelo uporaben. Je pa res vprašanje, če je to zaklad.</p>
               <p>Kar se grozodejstva tiče, omenjenega v tem amandmaju. Jaz imam posebno razmišljanje
               na področju kulture glede grozodejstva. Ampak v tem, kdo je za kulturo zaslužen,
               nezaslužen v preteklem mandatu, ne bom govoril. O roparski mentaliteti: običajno je
               tako, da ljudje, ki jim je zadeva blizu, najraje o njej govorijo. Samo, kar se pa
               <q>"špricarjev"</q> tiče, gospod Školč, jih pa rad pijem, ampak ne <q>"špricarja"</q>, jaz si
               običajno natočim čistega vina.</p>
               <p>Odgovarjam pa bolj na vprašanje gospoda kolega Mogeta, ki mi ga je direktno postavil.
               Kaj pomeni 3%, ali je to <q>"lop po žepu"</q> davkoplačevalcev oziroma tistih, ki plačujejo
               prispevek. Jaz mislim, da največji <q>"lop po žepu"</q> davkoplačevalcev oziroma plačevalcev
               tega prispevka je 100%, ne 3%. Če se prav razumeva.</p>
               <p>Kar se pa tiče tega, kaj smo v zakonu o medijih odpeljali in tu pripeljali nazaj,
               gospod Partljič. V zakonu o medijih smo ravno to sprejeli, te 3%. Tam smo jih
               zapisali in zdaj v ta zakon jih vnašamo.</p>
               <p>Naj dodam še to gospodu Mogetu. On je bil eden tistih, ki me je prepričeval, da je
               to potrebno urediti v zakonu o RTV in ne v zakonu o medijih. Zdaj se je sicer zadeva
               malo ponovno obrnila. In je tudi opozarjal na to, da je treba imeti odgovornost do 2
               milijona državljank in državljanov v Sloveniji in ne sprejemati nesistemske rešitve.
               Gospod Moge, tudi vi ste podpisali tudi eno nesistemsko rešitev, na katero je
               odgovoril tudi sekretariat za zakonodajo. In to je ravno tisti člen, ki vrača te 3%
               prispevke nazaj v RTV in posega v zakon o medijih.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Moge.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Razlika, gospod Kontič, med vami in mano je, da bom jaz sekretariat poslušal. Če je
               nesistemsko, jaz za to stvar ne bom glasoval in se pustim podučiti. Vi pa mi v dobri
               nameri medsebojnega komuniciranja <q>"za prmejduš"</q> niste odgovorili na tisto moje
               vprašanje. Zakaj natanko 3% in kaj zdaj pomeni s temi procenti: ali se bo zaradi tega
               prispevek povečal? Če pa ostane prispevek enak, pomeni, da boste nekomu vzeli: ali
               narodnostnim manjšinam, ali RTV-ju ali komurkoli drugemu. To sem vas eksplicitno
               vprašal, ker me te stvari zares zanimajo. Zakaj niste šli na 2,5%, zakaj niste šli na
               4%, zakaj ne na 5%. Kakšen izračune ste imeli, ker očitno, to pravim, ste izredno
               dobro informirani in ste se tudi z ljudmi, ki so zainteresirana javnost, da se to
               sprejme, tudi komunicirali. In zaradi tega, ker imate vso to infrastrukturo na
               razpolago, bi me zanimalo, zakaj ste to stvar do te meje pripeljali in zakaj niste
               to, kar jaz pravim - in bi bilo verjetno sprejeto -, v tem 14. členu in tudi prej v
               medijih, če ste pač višino že z zakonom o medijih določili, te 3 procente, koliko je
               - jaz sem temu nasprotoval -, niste to stvar pripeljali iz državnega proračuna, ampak
               ste te reči navesli na prispevek.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kontič in potem gospod Školč. Dve repliki.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa. Zakaj ravno 3 procente? Predlog je bil 5 procentov. Ko smo se
               pogovarjali in iskali konsenz, smo ugotovili oziroma so bili pomisleki, da je 5
               odstotkov preveč. Zato je bilo potem soglasje med podpisniki amandmaja, da je 3
               procente tista prava številka, ki je lahko deležna tudi podpore v državnem zboru.</p>
               <p>Bistvene razlike: ali iz proračuna ali iz prispevka RTV naročnine, pa ne vidim,
               oboje plačujejo davkoplačevalci oziroma državljanke in državljani Republike
               Slovenije. Če bi iz državnega proračuna, to seveda pomeni, da je to treba urediti v
               državnem proračunu in tam to tudi zapisati oziroma sprejeti. Pristojbina oziroma
               prispevek je pa urejen s tem zakonom. Se pravi, z zakonom o RTV Slovenije in on
               govori o teh prispevkih, ravno tako zdaj govori tudi zakon o medijih o teh
               prispevkih. Zato govorimo o tem prispevku za RTV, se pravi RTV prispevku, in ne o
               sredstvih iz proračuna.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Školč. Najprej repliko, potem še gospod Moge.</p>
            </sp>
            <sp who="SDZ3:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Jaz moram reči, da me zares ne zanima, ne kdo pije čisto vino, ne kdo
               <q>"špricar"</q> in tako naprej in na tej ravni ne nameravam več naprej razpravljati, ker
               razumem opombo gospoda Kontiča, da imamo različen besedni zaklad. In ne bi rad, da se
               pogovarjamo dobesedno. Tisto, kar bi mene zanimalo od njega in sem ga spraševal, je:
               ne da mi pove, kaj pije - celo me ne zanima, s kom pije -, ampak: kako bo razrešil
               tista vprašanja, za katera sem govoril, da jih postavlja ta člen - predvidoma, čeprav
               tudi za tretjo obravnavo. Ampak, zelo dobro bi bilo, da bi bil v tem prepričljiv že
               danes. Da pove, zakaj je izbral - recimo - agencijo za radiodifuzijo. Ali je podlaga
               v zakonu za to? Da pove, zakaj je zbral hkrati metodo dogovora in razpisa in zakaj je
               zbral to, kar sem prej rekel, to, da tisti, ki razdeljujejo denar, to tudi
               kontrolirajo. In tako naprej.</p>
               <p>Vprašanj je bilo še več. K tej diskusiji o tem, kdo pokriva tudi lokalne interese,
               bi pa rekel, če to koga prepričuje, čeravno sem že prej povedal, da to nima kakšne
               posebne zveze, da se ne spomnim pomembnega dogodka v Sloveniji, v kateremkoli koncu
               se je že zgodil, da ga ne bi kolikor toliko korektno in včasih še preveč agresivno
               pokrila tudi radiotelevizijska hiša. Pa naj gre za žetve v Prekmurju, pa naj gre,
               recimo, za nesreče v različnih koncih, plaz v Logu pod Mangartom, kjer je dejansko
               lahko samo ta hiša pravzaprav s tem, da je prestavila ekipe tja, tako rekoč sproti
               poročala. S tega vidika se mi zdi, da poskušamo si oprati vest, ko rečemo, saj tudi
               oni drugi poročajo in zato so upravičeni do teh istih sredstev. Ne gre za to.</p>
               <p>Zakon o medijih ima tudi 110. člen, ki je veljaven, ki govori o skladu, ki dopušča,
               da se preko sklada podpira razvoj audiovizualne kulture v najširšem pomenu v
               Sloveniji. Tu jaz vidim, bom rekel, rešitev, če ta državni zbor - predvsem pa vlada
               in ministrstvo - oceni, da so ti programi tako pomembni, da se jim nameni določen del
               denarja in se ga preko mehanizma, ki je pa tam nastavljen, tudi razdeljuje. V tem
               trenutku imate različne vire, plus proračun, kjer piše, mislim, da v prehodnih
               določbah, da je treba zagotoviti najmanj 400 milijonov. Zaradi mene se lahko
               izposluje tudi poseben denar ravno za te programe, o katerih govorijo gospod Horvat
               in drugi. Ampak mislim pa, da to sem ne gre, ker v principu to pomeni, da to
               pristojbino, ki jo - mimogrede - ne plačujejo davkoplačevalci, ampak imetniki teh
               električnih števcev, ki imajo hkrati šetelevizijske oziroma radijske aparate, in to,
               bom rekel, v celoti ne subsumira tega pojma davkoplačevalci, se pa verjetno v veliki
               večini s tem prekriva. Pomeni, da oni dajo neko pristojbino, vi pa to pristojbino
               potem prelivate v privatne delniške družbe praviloma. Tu ne vem, če je to - bom
               rekel, to je spet neka stvar, ki jo velja premisliti. Večina teh postaj, kolikor je
               meni znano, je v zasebni lasti, kar ni seveda nič narobe.</p>
               <p>Narobe je, če se z zakonom kar avtomatično zagotovi brez nekih natančno določenih
               kriterijev, ki jih tudi ta vaša rešitev ne prinaša, da oni dobijo del sredstev. To pa
               je narobe in to vam bo znal vsakdo povedati. Nenazadnje vam bo tudi gospod Horvat
               lahko povedal, da ni možno brez kriterijev in ustreznih zakonskih podlag deliti kot
               vi pravite, javnega denarja nekomu, ki je tukaj registriran za opravljanje te
               medijske dejavnosti. To je, bom rekel, pa osnovni greh te rešitve, ki je v zakonu o
               medijih, in za katero jaz predlagam, da se črta. Žal pa o tem ne govori. Tam je ta
               greh storjen.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Repliko ima še gospod Moge, potem pa gospod Zorko.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Hvala lepa za besedo. Del tega, okoli prelivanja denarja v zasebne žepe oziroma v
               privatne namesto v javne zavode, je kolega Školč povedal.</p>
               <p>Rad bi pa še enkrat povedal naslednje. Kolega Kontič, jaz vas spoštujem, vi ste
               dober poslanec in, kolikor vem, tudi župan; in ste tudi prava vešča oseba, kolikor
               gre za vlaganje amandmajev in razumevanje. Vendar, spoštovane kolegice in kolegi,
               poglejte! 14. člen, ki govori o financiranju RTV Slovenija, pravi: <q>"Sredstva, zbrana
               s prispevkom,"</q> to so pa tisti 3%, kar je tudi zraven zdaj verjetno vključeno, <q>"se
               uporabljajo za ustvarjanje, pripravljanje, oddajanje in razširjanje programov RTV
               Slovenija ter za vzdrževanje in obratovanje oddajno prenosnega omrežja, potrebnega za
               oddajanje in razširjanje lokalnih nekomercialnih postaj."</q> Do tu vse prav. Ta sredstva
               bodo pod nadzorom, verjetno, sveta RTV in ostalih stvari, ki opredeljujejo
               financiranje tega javnega zavoda, RTV Slovenija. Po drugi strani pa to, o čemer mi
               odločamo, in o čemer mi presojamo, ali je prav ali ne, je pa menda tretji pa četrti
               odstavek tega 14. člena, ki govori o financiranju. To pa je, <q>"iz državnega proračuna
               se financira del narodnostnih programov, del programov RTV Slovenija za slovenske
               narodne manjšine v sosednjih državah, za izseljence in zdomce ter za tujo javnost,
               del stroškov za izgradnjo, vzdrževanje in obratovanje omrežja za oddajanje in
               razširjanje programov RTV Slovenija in lokalnih nekomercialnih postaj ter posamezne
               projekte kulturnega, znanstvenega in splošno izobraževalnega pomena, ki jih
               predlagajo pristojna ministrstva"</q>. Torej, nad tem delom proračuna, kolikor vem, bedi
               vlada, bedi naše ministrstvo, in to politikopa mi določamo tu v državnem zboru -
               obseg sredstev, in nam morajo tudi povedati, za kaj smo ta sredstva dali.</p>
               <p>Zato se mi zdi neprimerno bolj pametno in bi bilo verjetno tudi v skladu z
               zakonodajo, če bi vse te stvari obesili na to, se pravi, na državni proračun, ne pa,
               da smo te stvari, pri čemer sam tudi predlagatelja amandmaja pač nekako karam v tem,
               da so dali letno 3% - torej, oni niso dali <q>"do 3%"</q>, ampak so natančno zgornjo mejo
               določili, toliko denarja se bo letno, kolikor se bo iz tega zbralo, sebo za te namene
               uporabilo, medtem ko pa to, kar je Školč govoril, o strukturi porabe tega denarja, o
               legalnosti porabe tega denarja, o nadzoru in vsem ostalem, pa ta amandma v tem
               trenutku ni tak, da bi ga bilo modro podpreti.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Zorko, izvolite.</p>
            </sp>
            <sp who="SDZ3:ZorkoBožidar">

               <speaker>BOŽIDAR ZORKO:</speaker>

               <p>Hvala lepa. Ne bi želel vračati razprave na zakon o medijih, ampak vendarle.</p>
               <p>4. člen zakona o medijih, ki predvideva sklad za pospeševanje točno teh vsebin, o
               katerih je tu govor, je sprejet, in predvidenih je 300 milijonov proračunskega
               denarja, po naši oceni, za sofinanciranje nekaterih lokalnih in regionalnih
               programov, ki so širšega pomena - pa ne mislim v državi širšega, ampak, recimo,
               kulturnega, izobraževalnega in tako naprej. Ta denarje zagotovljen z zakonom o
               medijih. In tudi mehanizmi za razdeljevanje tega denarja so natančno opredeljeni.</p>
               <p>Tako da razprava oziroma tisti del razprav, ki pač nekako govori o ogroženosti
               lokalnih in regionalnih postaj, mislim, da ima pravzaprav to napako, da izgleda, kot
               da je državi oziroma v tem primeru predlagatelju in seveda tudi državnemu zboru, ki
               je sprejel zakon o medijih, konec koncev, popolnoma vseeno za te lokalne in
               regionalne postaje. Mislim, da je državni zbor pokazal, in seveda tudi mi kot
               predlagatelji, da nam ni vseeno in da se zavedamo nekaterih problemov, ki so v teh
               postajah.</p>
               <p>Dovolite mi, da samo še na nekatere, okoli tehničnih pomanjkljivosti tega amandmaja.
               Jaz se namenoma nisem do tega opredeljeval. Poleg teh, ki ste jih navedli že
               poslanci, bi jih jaz vsaj še pet, šest lahko takoj našel in povedal, kje je
               pravzaprav problem takšnega amandmaja, če bi bil sprejet. Problem je namreč takšen,
               da se tega amandmaja, tudi če ga boste v tretjem branju nekako popravljali in
               dopolnjevali, gabo zelo težko izvajati s približno takšno vsebino, kot je napisan tu.
               Tudi, če se tehnično popravi, in se zmeče ven, recimo, agencijo za radiodifuzijo, ki
               sploh ne obstaja, in podobne reči. Tako da se nisem namenoma opredeljeval do tega
               zaradi tega, ker vztrajamo od zakona o medijih naprej, da to ni pravilen način ali
               prava pot za spodbujanje in za ohranjanje teh lokalnih in regionalnih radijskih in
               televizijskih postaj in seveda za sofinanciranje nekaterih vsebin, ki jih ti
               razširjajo.</p>
               <p>Vtis imamo, ne samo s te današnje razprave, tudi s prejšnjih, da se je pač na račun
               RTV-ja nabralo v zadnjih letih mnogo pripomb, tudi na račun tega, ker se je del
               vodstva RTV-ja v zadnjih letih dostikrat do odnosa do lokalnih skupnostih in do
               nekaterih drugih problemov dosti arogantno obnašal, ampak mislim, da reakcija na to
               seveda ni prava, da na tak način poskušamo stvari reševati. Tistih 300 ali 400
               milijonov, kolikor bodo ti procenti znesli, seveda ta zadeva ali pa ta denar ne more
               RTV-ja ne postaviti na noge ne dokončno zrušiti. Opozoril pa bi, da je po lanskih
               podatkih RTV ustvaril menda kot 1 milijardo 400 plusa - o teh številkah se govori. V
               resnici pa gre menda za 2 milijardi minusa. In danes ta trenutek nihče nikogar ni,
               vključno z novim direktorjem RTV-ja, ki bi si upal avtoritativno reči, kakšna je
               pravzaprav prava bilanca RTV-ja in koliko je RTV resnično v plusu ali v minusu, ali
               kjerkoli že finančno je. Seveda, imamo nadzorni svet, imamo še marsikatere druge
               organe, ki pa očitno ne opravljajo dovolj dobro te funkcije. Tudi zaradi teh razlogov
               smo se mi zavzeli, da pred vas v jeseni predložimo nove popravke zakona o RTV-ju,
               kjer je treba nekatere stvari temeljito razmisliti in jih temeljito prevetriti in
               pripraviti tako, da bi v bodoče s tem zavodom in delovanjemzavoda bili manj
               nezadovoljni oziroma, da bi zavod deloval v bolj stabilnih in, recimo temu, normalnih
               pogojih. Tako da se nikakor ne zavzemamo, da se na RTV nič ne spremeni. Nasprotno! Mi
               se zavzemamo, da se mnoge stvari spremenijo. Upam pa si trditi, daje seveda RTV:
               prvič, zelo velik in drugič, zelo pomemben in občutljiv sistem, da ne kaže na vrat na
               nos nekaterih stvari spreminjati, pa tudi če, seveda po vsebinski intenci, se zelo
               strinjamo z njimi.</p>
               <p>Zato bi še enkrat poudaril: ne nasprotujemo temu, da država pomaga vzdrževati
               oziroma pomaga delovati lokalnim in regionalnim radijskim in televizijskim postajam,
               ampak zato imamo v zakonu o medijih že dovolj osnove. Ne nasprotujemo temu, da se na
               RTV nič ne spremeni, mislimo, da je treba marsikaj spremeniti, ampak da je treba
               temeljito premisliti, izrazito pa nasprotujemo kakršnikoli dikciji, da se spremembe
               lotevamo tudi na takšen način, da RTV naročnino jemljemo kot rezervni proračun za
               reševanje nekih drugih problemov ali nekih drugih težav, ki so se pač nakopičile.
               Potem mislim, da je kakšna druga pot bistveno boljša kot pa ta. Če bomo to pot
               oziroma če boste to pot sprejeli, se morate zavedati, da boste jutri imeli zelo, zelo
               dolgo kačo in dolgo vrsto tistih, ki bi po analogiji vsebine tega
               sprejetegaamandmaja, ki bodo trkali na vrata RTV prispevka in da to potem pač očitno
               ne več RTV prispevek, ampak nova davščina, kjer bodo mnogi poskušali svojo skledo
               pripraviti. Mislimo pa, da to ni prava pot za reševanje, seveda vseh, tudi drugih
               problemov, ki so. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Replicirati želi gospod Božič, izvolite.</p>
            </sp>
            <sp who="SDZ3:BožičIvan">

               <speaker>IVAN BOŽIČ:</speaker>

               <p>Hvala lepa, gospa podpredsednica. Sekretarju repliciram samo v temu: ko smo pred
               meseci govorili o direktorju RTV, smo slišali, da ima res RTV milijardo 300 milijonov
               plusa. Danes govorite: 2 milijardi minusa. Ja za božjo voljo, kaj je potem res? 3
               milijarde! Ali veste, kaj pomeni 3 milijarde za lokalne skupnosti? Pa dajmo te 3
               milijarde tem malim RTV oziroma televizijskim postajam in radijskim postajam v
               Sloveniji. Če so res tako zanemarljive, da nobeden niti ne ve, koliko je te izgube
               ali pa dobička.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dovolite, gospod Zorko, mislim, da ste v tem delu seveda prekoračili
               obseg, ki ga ta trenutek obravnavamo, to je amandma in repliciranje in razprave, ki
               bi se zdaj lahko odprle o tem delu, mislim, da so neproduktivne, nepotrebne in tudi
               niso v skladu s poslovnikom, ki nam narekuje način obnašanja v drugi obravnavi pri
               obravnavanju posameznih amandmajev.</p>
               <p>Dovolite mi, da podam oceno, da mislim, da so in pozitivni in negativni vidiki tega
               amandmaja bili podani. Priglasila se je k besedi pred pol ure že gospa Tina Bitenc in
               mislim, da je to lahko prispevek, ki naj bi v nadaljevanju pomagal k kvalitetni
               odločitvi. Gospod Kavtičnik, želite še podati vprašanje gospe Tini Bitenc? Potem pa
               bi jo prosila za njeno razpravo. Izvolite.</p>
            </sp>
            <sp who="SDZ3:KavtičnikJože">

               <speaker>JOŽEF (JOŽE) KAVTIČNIK:</speaker>

               <p>Hvala za besedo. Nisem želel replicirati državnemu sekretarju. Torej, bilo je
               izrečeno veliko argumentov za in proti temu amandmaju. Kolegi ste opozorili tudi na
               številne pomanjkljivosti tega amandmaja. Mene pa zanima, gospa Bitenčeva: glede na
               to, da je bil amandma sprejet v zakonu o medijih. Če zdaj ta amandma ne bo sprejet,
               ali bo potrebno zakon o medijih ponovno odpreti? Hvala za odgovor.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Bitenc izvolite.</p>
            </sp>
            <sp who="SDZ3:BitencPengovTina">

               <speaker>TINA BITENC PENGOV:</speaker>

               <p>Hvala lepa za besedo, gospa podpredsednica. Spoštovani zbor. Najprej bi vas želela
               opozoriti na vsebinski okvir, na katerem sloni zakon o Radioteleviziji Slovenija.
               Radiotelevizija Slovenija je javni zavod posebnega kulturnega in nacionalnega pomena,
               ki opravlja javno službo na področju radijske in televizijske dejavnosti. Ta javna
               služba je določena, točno določena v 3. členu ki pravi, prvi odstavek: <q>"Javna služba
               po tem zakonu obsega ustvarjanje, pripravljanje in oddajanje dveh nacionalnih
               TV-programov, treh nacionalnih radijskih programov, po enega radijskega oziroma
               televizijskega programa za italijansko oziroma madžarsko narodno skupnost, radijskih
               oziroma televizijskih programov za slovenske narodne manjšine v sosednjih državah,
               radijskih in televizijskih programov za tujo javnost, radijskih in televizijskih
               programov regionalnih centrov v Kopru in Mariboru."</q> Vse to je vsebina javne
               službe.</p>
               <p>Za te programe, ki se v nadaljevanju imenujejo programi RTV Slovenija - to se pravi,
               čim govorimo o programih RTV Slovenija, govorimo o javni službi -, je nadaljnji
               odstavek predpisal v nekem smislu obvezne vsebine, kvaliteto, nivo itn. V naslednjem
               odstavku pa je pravzaprav obvezno predpisano, da mora obveščanje potekati tudi o
               dogajanjih in predstavitvah interesov pokrajin in za programe narodnih skupnosti ter
               za programe narodnem manjšine in se to zagotavlja prek določenih enot in prek
               določenih lokalnih programov, ki so poimenoma imenovani. To je vsebinski okvir, ki ga
               podpira financiranje. Zaradi tega pravzaprav, če spremenimo financiranje, smo v
               sistemskem neskladju z vsebinskim okvirom, ki je tak, kot je. Jaz nič ne trdim, ali
               je dober ali je slab, ali je vseobsežen, ali je zastarel, ampak ta hip je.</p>
               <p>Poleg tega jaz opozarjam, da je bila sicer prej v zakonu naročnina, ki se je pa
               kasneje spremenila v prispevek, ki je po svoji pravnoformalni vsebini še bolj povezan
               z javno službo. Kajti predstavlja neko odmero za neko storitev iz njenega okvira.
               Tako kot moramo plačevati prispevek za zavarovanje zdravstveno, in če ga ne
               plačujemo, nismo pač sploh upravičeni do storitev iz tega sistema. S tega vidika je
               zakon za to določil višino tega prispevka kot javne dajatve, poudarjam, v samem
               zakonu, in v zakonu o davčnem postopku smo predpisali poseben postopek pobiranja te
               javne dajatve. S tega vidika seveda mi ne moremo potemtakem več govoriti, da s to
               javno dajatvijo lahko delamo kar si bodi ker se moramo gibati v sistemskem okviru, za
               katere je namenjena. To je prvo, kar sem hotela nekoliko obširneje pač poudariti in
               kar verjetno vsi veste tudi že pri razpravi o zakonu o medijih.</p>
               <p>Kar se pa tiče tega amandmaja, za katerega je bilo vprašanje, bom pa rekla tako. Ta
               amandma, sem že uvodoma povedala, vnaša v sistem financiranja tudi za lokalne
               skupnosti samo še dodatno zmedo. Jaz se strinjam z vsemi ugotovitvami, kje so
               nekonsistenosti, kje so tudi pravne spornosti in verjetno bi se jih našlo še nekaj
               nadaljnjih. Jaz mislim, da tudi če ta amandma sprejmemo ali ne sprejmemo, določena
               vprašanja, ki jih je zastavil zakon o medijih, niso razrešena. Tako da s tega vidika,
               bom rekla, ta amandma ne prispeva k temu, da bi se tista vprašanja, ki jih je zakon o
               medijih pustil nerazrešena, razrešila. Kot sem rekla, nasprotno: mislim, še dodatno
               zamegljuje sistem financiranja na teh prepletajočih se področjih. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovani, s tem zaključujem razpravo o amandmaju k 5. členu. Prehajamo
               na glasovanje o amandmaju. Glasujemo. Navzočih je 59 poslank in poslancev. Za je
               glasovalo 25, proti 20.</p>
               <p><stage>(Za je glasovalo 25.)</stage> <stage>(Proti 20.)</stage></p>
               <p>Ugotavljam, da je amandma sprejet.</p>
               <p>Gospod Avšič, proceduralni predlog? Izvolite!</p>
            </sp>
            <sp who="SDZ3:AvšičJože">

               <speaker>JOŽE AVŠIČ:</speaker>

               <p>Mislim, da sem imel slabo kartico vloženo in da glasovalna tipka ni prijela. To se
               lahko preveri na izpisku, vendar sem prepričan, da je tako, zato predlagam ponovno
               glasovanje.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Predlog gospoda Avšiča, da ponovimo glasovanje, dajem<gap n="..."/> Po pregledu magnetograma je
               ugotovljeno, da gospod Avšič nima prijavljene niti prisotnosti niti ni glasoval.</p>
               <p>Predlog gospoda Avšiča, da ponovimo glasovanje, dajem na glasovanje. Navzočih je 66
               poslank in poslancev. Za je glasovalo 41, proti 15.</p>
               <p><stage>(Za je glasovalo 41.)</stage> <stage>(Proti 15.)</stage></p>
               <p>Ugotavljam, da je proceduralni predlog gospoda Avšiča, da ponovimo glasovanje o
               amandmaju k 5. členu, sprejet.</p>
               <p>Glasovanje torej ponavljamo. Glasujemo. Navzočih je 67 poslank in poslancev. Za je
               glasovalo 29, proti 30.</p>
               <p><stage>(Za je glasovalo 29.)</stage> <stage>(Proti 30.)</stage></p>
               <p>Ugotavljam, da amandma ni bil sprejet.</p>
               <p>Glasovati moramo še o 5. členu v celoti. Glasujemo. Navzočih je 66 poslank in
               poslancev. Za je glasovalo 33, proti 17.</p>
               <p><stage>(Za je glasovalo 33.)</stage> <stage>(Proti 17.)</stage></p>
               <p>Ugotavljam, da je člen v celoti sprejet.</p>
               <p>Prehajamo na razpravo in odločanje o amandmaju za novi 5.a člen. Vložena sta bila
               sicer dva amandmaja, vendar imata enako vsebino; predlagatelj amandmaja je poslanska
               skupina socialdemokratske stranke ter predlagatelj amandmaja z enako vsebino je
               skupina poslancev s prvopodpisanim gospodom Rudolfom Mogetom. Želi kdo razpravljati?
               <stage>(Ne želi.)</stage></p>
               <p>Prehajamo na odločanje. Glasujemo. Navzočih je 66 poslank in poslancev. Za je
               glasovalo 42, proti 2.</p>
               <p><stage>(Za je glasovalo 42.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o dveh amandmajih za novi 5.b člen oziroma pod 1
               je amandma na amandma poslanske skupine Socialdemokratske stranke za novi 5.a člen,
               katerega predlagatelj je odbor. Vlada temu amandmaju nasprotuje. Pod 2 je osnovni
               amandma poslanske skupine Socialdemokratske stranke Slovenije. Vlada amandmaju
               nasprotuje. Matično delovno telo ga podpira. Želi kdo razpravljati? Gospa Širca,
               izvolite.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Jaz se sicer načelno strinjam, kot sem že pri zagovoru oziroma pri obrazložitvi
               poslanskega stališča dejala, posegamo tudi v tiste, bom rekla, neravno, nujne z
               zakonom o medijih, uskladitve člena. Ampak vendarle<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Prosim, spoštovane kolegice in kolegi, za potrebno pozornost oziroma vsaj mir, da
               lahko gospa poslanka predstavi svoje mnenje.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Vendarle, v kolikor mi bo predlagatelj pojasnil, ali je prišlo eventualno do lapsusa
               ali do različne interpretacije, govorim o drugem amandmaju in sicer o amandmaju, ki
               predpostavlja, da član sveta radiotelevizije Slovenija naj ne bi bil ožji družinski
               član vodilnih delavcev RTV Slovenija. Hkrati pa tudi, da se ne bi smelo zaposlovati
               oziroma sklepati pogodbe z ožjimi družinskimi člani. Še zmeraj govorim, da to velja
               za člane sveta RTV Slovenija. Skratka, vprašanje za predlagatelja se glasi: Kako je
               to mogoče vendarle izvesti v praksi? Ali ni vendarle mogoče taka ponudba nekoliko
               preveč striktna? In tudi delovanju drugih svetov ne tako skladna. Namreč, vtem
               primeru potem ožji družinski član ne bi smel striktno skleniti niti enkrat pogodbe,
               četudi bi bilo to, bom rekla, držanje mikrofona ali pač preprosto sinhroniziranje
               neke risanke, kar ne pomeni velikega posega oziroma velikega lobističnega dela, kar
               se tukaj v ozadju predpostavlja, da bi se vendar lahko zgodilo. Pustimo, to je še
               izvedljivo.</p>
               <p>Drugo, kar me nekako čudi in ne vem, kako glasovati, je pa to. Amandma se glasi, da
               pač v času trajanja mandata članov sveta RTV Slovenija ne sme zaposlovati oziroma ne
               sme sklepati pogodbe o sodelovanju z ožjimi družinskimi člani, razen s tistimi, ki
               dosegajo nadpovprečne rezultate na področju dejavnosti, ki jih opravlja RTV
               Slovenija.</p>
               <p>Seveda, razumljivo je, da nadpovprečni rezultati lahko vključujejo tukaj tudi
               izjemne sodelavce, ki pomenijo, recimo lahko tudi izjemen intelektualni, avtorski ali
               kakršnikoli pridonos pri ustvarjanju programa. Ampak prav tisti, ki izjemne rezultate
               dosega, bo potem lahko imel večje želje po vplivanju, po pridobivanju posla ali
               pogodbenih navezav večji. Bom dala primer. Človek, ki piše scenarije za hišo in ima
               izjemne dosežke, eventualno bo, seveda, njegovo delovanja znotraj takega sveta prav
               na račun teh izjemnih dosežkov lahko mnogo bolj pod vplivom interesov kot ne.</p>
               <p>Prosila bi za pojasnilo, da se bom lažje odločila pri glasovanju. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Petan.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo. Torej, bom čisto na kratko odgovoril gospe Širci. Jaz razumem
               intenco njenega vprašanja, vendar pa naj grem lepo po vrsti. Mislim, da vas sicer ne
               bom držal za tisto besedo, ko ste dali kot primer, in razumem poanto, držanje
               mikrofona. Mogoče je pa to res zelo dober primer, ravno zaradi takega načina
               razmišljanja o držanju mikrofona, je gospod Božič prej postavil vprašanje, da v
               bistvu ne vemo, kakšna je bilanca RTV, ali imajo milijardo dobička ali pa 2 milijardi
               izgube.</p>
               <p>In ravno zaradi takšnih odnosov in takšnih relacij, kot smo jih mi jasno opisali,
               glede družinskih povezavav, lahko pride do takšnega stanja, da ne vemo, kakšna je
               bilanca. Jaz ne trdim, da je to res, vendar mi smo to slišali tudi v tem prostoru.
               Samo na to se sklicujem, kar smo slišali. Ne trdim, da je to res. Niti tisto, da je
               milijarda ali blizu milijarde pozitivnega izposlovanja, to smo prebrali v javnih
               medijih, da bi pa lahko bile tudi 2 milijardi minusa, smo pa danes slišali. Nobenega
               ne držim za besedo. Samo pravim, kaj smo slišali. To je prvo in zaradi tega je takšna
               dikcija dobra, potrebna, mogoče celo verjetno nujna.</p>
               <p>Kar se pa tiče tega drugega vprašanja. Zakaj pa so potem vseeno dopustili izjemo?
               Mislimo, da je to verjetno normalno. In če se vam zdi nenormalno, da bi naredili
               izjeme, ja zakaj se vam pa potem celoten člen ne zdi nenormalen, ko pa uveljavlja
               neke omejitve; če se vam že tista izjema zdi tako velika, da lahko pride do
               manipulacije, ja kaj pa šele potem, če pa teh omejitev ne bi bilo. To se pravi, gospa
               Širca, nekje ste se sama ujela v besedno zanko, sem pa razumel, kaj ste želeli s tem
               vprašati, ampak mislim, da je pojasnilo več kot zgovorno, če se nanašajo ta moja
               pojasnila samo na tisto, kar smo danes slišali tule v tej dvorani okrog finančnega
               poslovanja RTV in pa seveda še vse ostalega, kar smo v razpravi lahko tudi slišali.
               Kaj drugega vam skoraj ne morem povedati, ker bolj jasno in nazorno se stanja skoraj
               ne da opisati kot ste ga že drugi kolegi opisali v tej razpravi, ki smo jo danes
               imeli. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Več rok je bilo videti, dolžna sem vprašati, kdo želi repliko. Gospa
               Silva Črnugelj se je javila najprej k repliki za izvajanje<gap n="..."/> H komu? H gospe Majdi
               Širca, potem ima besedo gospod Anderlič in potem gospa Širca. Gospa Črnugelj,
               izvolite!</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa. Jaz se namreč sprašujem, tu pri teh ožjih družinskih članih še vedno
               ostaja nejasnost, mislim, kateri so to ožji družinski člani, ker vemo, da slovenska
               zakonodaja pri področnih zakonih različno opredeljuje, kaj je to ožji družinski član,
               govorim o družinski zakonodaji. Ena zakonodaja je povezana z drugo. Če se že predlaga
               nekaj takega, naj se potem točno definira, kateri so to ožji družinski člani, ker je
               težko na nek način dokazati, da Majda Širca ni moja sestrična, oziroma da midve nisva
               sestrični.</p>
               <p>Enako, pa še bolj zapleteno je pa ugotoviti nadpovprečne rezultate teh ožjih
               družinskih članov. Ali so določeni kriteriji in merila na kakšen način se bodo ti
               nadpovprečni rezultati ugotavljali? Ker ta amandma tako koncipiran, bo sprožil še
               dodatne nejasnosti in dodatne vrzeli in konfliktne situacije. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Anderlič, izvolite!</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Jaz se strinjam z intenco tega amandmaja in ga nameravam tudi podpreti, v kolikor bi
               predlagatelji popravili prvi odstavek, in sicer tako, da bi črtali v drugem stavku
               <q>"razen s tistimi, ki dosegajo nadpovprečne rezultate itn."</q>, ker to ni določljivo, ni
               kriterijev, zato tega seveda ni mogoče ugotavljati.</p>
               <p>Da pa je potrebno to omejitev narediti, oziroma to striktno in restriktivno
               prepoved, se mi pa zdi povsem nujno, če konec koncev velja po zakonu, da poslanci
               državnega zbora sploh ne smejo kandidirati - kar se mi zdi sicer ustavno sporno, da
               ne smeš kandidirati. Kajti ustava seveda govori, da ima vsak pravico, pod enakimi
               pogoji, da kandidira, ko pa seveda je na neko mesto imenovan, je pa vprašanje
               združljivosti funkcij - in to s tem nima nobene veze. Še toliko bolj velja za tiste,
               ki imajo neposredne koristi od takega članstva in od sodelovanja s svetom, oziroma z
               RTV-jem, z javnim zavodom kot takim.</p>
               <p>Jaz mislim, da ni vprašanje, kako definirati ožje družinske člane, ker pojem ožjega
               družinskega člana je definiran in se mi zdi, da je to jasno. Tako da pravzaprav
               predlagam predlagateljem, da razmislijo, če je mogoče popraviti ta amandma na način,
               kot jaz mislim, da bi bil jasnejši in bolj pregleden. Jazbi sicer zapisal tudi
               drugače. Ampak če bi samo črtali to v predzadnji vrstici prvega odstavka <q>"razen
               tistim, ki dosegajo nadpovprečne rezultate"</q>, se mi zdi, da bi bila zadeva
               konsistentna.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Samo pojasnilo, gospod Anderlič, če dovolite. Pod ena je amandma na
               amandma poslanske skupine LDS, katerega predlagatelj je odbor. In v kolikor je
               amandma pod 1 sprejet, se drugi odstavek osnovnega amandmaja, katerega predlagatelj
               je poslanska skupin LDS, črta in ostane samo še prvi odstavek in, se pravi, ta drugi
               odstavek, z nadpovprečnimi rezultati in sodelovanje z ožjimi družinskimi člani. Ti
               pomisleki v tem primeru odpadejo. Besedo sta želela<gap n="..."/> Gospod Petan, izvolite.
               Replika, gospa Majda Širca. Gospod Moge? Gospa Majda Širca, izvolite.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Hvala lepa. V kolikor bomo glasovali za prvi amandma, potem bomo odpravili, za moje
               mnenje, anomalijo drugega amandmaja.</p>
               <p>Da bi pa samo utemeljila. Prvi amandma namreč govori o tem, da se vašemu amandmaju
               odreže zadnji del oziroma stavek. Zakaj? Dala vam bom primer. V svetu RTV Slovenija
               so člani predstavnika različnih civilno družbenih gibanj oziroma skupin. Recimo, v
               kolikor je<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice, kolegi! Resnično je zelo težko izvajati svojo razpravo, ker v
               naši dvorani večkrat ne slišiš niti svojih misli. Tako, da vas vljudno prosim, da v
               kolikor imate komu kaj povedati, to diskretno opravite, ne na škodo razpravljavca.
               Lepo prosim za potreben mir. Izvolite gospa Širca.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Hvala lepa. Želela bi samo plastično opozoriti, kaj nastane s tako obliko amandmaja.
               Recimo da ima društvo slovenskih pisateljev iz združenja dramskih umetnikov Slovenije
               svojega predstavnika v svetu RTV Slovenija. Ta član, ki je recimo dramatik, ne sme
               nikoli nastopati na televiziji. To pomeni, da ne sme nikoli skleniti pogodbe s
               televizijo, četudi gre za, bom rekla, eno oceno knjige za honorar 5.000 SIT. Po drugi
               strani pa ima recimo društvo slovenskih filmskih delavcev tudi svojega predstavnika v
               svetu, ki je eminenten oziroma poznani režiser, ki lahko, zaradi tega, ker ima
               nadpovprečne rezultate in recimo režira delo za vrednost 1 milijona oziroma 1,5
               milijona oziroma 2 milijona SIT, kolikor je lahko honorar, kolikor lahko za
               celovečerni film po pravilniku zasluži; ta pa ima možnost, ker ima neke nadpovprečne
               rezultate, sodelovati v takem svetu. Skratka, kontradiktorne so zadeve. Zato
               predlagam in tudi hkrati odgovarjam na vaš nepopolni odgovor, s predlogom, da
               podpremo samo 1. člen, prvi amandma, kjer skrajšamo tekst drugega amandmaja samo na
               oženje družinskih članov oziroma delavcev, ki imajo pravico do sodelovanja. Hvala.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Moge, nato gospod Petan.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Hvala lepa. Odbor je dal podporo amandmaju poslanske skupine socialdemokratske
               stranke s tem pogojem, seveda, da poda sam svoj lasten amandma na ta amandma, in ta
               amandma na amandma je ravno črtal besedilo drugega stavka prvega odstavka, o katerem
               je sedaj govora.</p>
               <p>Vprašanje je naslednje - govorim predlagateljem - če boste vi sedaj ta amandma
               spremenili in črtali samo del drugega stavka prvega odstavka, potem je, izgleda, za
               poslance tudi taka dikcija amandmaja sprejemljiva, in če vi to črtate, bi potem
               tisti, ki so vam pač to sugerirali, morali glasovati proti amandmaju odbora, da se
               črta. Kar pomeni, odbor je naredil veliko restrikcijo, poslanci pa pravijo, da so
               kljub temu nekatere določbe tega stavka, ki bi se črtal, zelo dobre, in bi potem
               verjetno bilo dobro, da bi socialdemokratska stranka poslušala ta nasvet in
               spremenila svoj amandma.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Izvolite, gospod Petan.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Torej, s tem se strinjamo, kar je predlagal gospod Anderlič in zdaj gospod Moge, še
               prej smo se pa tudi tu pogovarjali z vašimi kolegi, da se strinjamo s tem, in že
               pripravljamo prvo dikcijo.</p>
               <p>Med tem časom mi pa dovolite, gospa Širca, pa to ni polemika z vami, tudi replika
               ne, da povem naslednje. Dejal bi, da se strinjam z vami, kar ste dejali o tem, če
               bodo v svetu tudi predstavniki teh in teh združenj. Zato smo ravno dali še tisti
               drugi odstavek zraven. Se pravi, ne vem, mislim, da ali se ne razumeva ali pa ste se
               pač ujeli v to zanko, kar sem vam že prej rekel. Ampak pustimo, zdaj to ni pomembno.
               To ni bila replika; to bi morda morala midva sama še malce pokomentirati, kar tudi
               predlagam, da potem narediva.</p>
               <p>Sedaj se pa strinjamo s tem predlogom in ga pripravljamo. Takoj, ko bo fizično
               zadeva izvedljiva, bo na mizah. Lahko pa navsezadnje, če se strinjate s tem, o tem
               tudi glasujemo. Bo pa podano pisno, točno tako kot je gospod Anderlič predlagal: za
               <q>"družinskimi člani"</q> pika, od <q>"razen..."</q>, pa se črta do konca stavka. Tako bo amandma
               izgledal. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Bitenc, izvolite.</p>
            </sp>
            <sp who="SDZ3:BitencPengovTina">

               <speaker>TINA BITENC PENGOV:</speaker>

               <p>Gospa podpredsednica, hvala lepa za besedo. Spoštovani zbor! Zbor bi želela opozoriti
               samo še na to, na kar sem opozorila ustno že na odboru, da je v delu sporen tudi prvi
               del drugega stavka.</p>
               <p>Namreč, kako bomo razrešili situacijo, bo to potem tudi neka neizvoljivost, če bodo
               nekateri že zaposleni na RTV. Namreč ustava vendarle zagotavlja svobodo zaposlitve,
               zadeve lahko niso povezane in je treba vendarle razmisliti, kar je sicer možno
               storiti še v tretji obravnavi, če taka dikcija ne presega pravzaprav tudi celo
               ustavnih okvirov, kar se tiče svobode zaposlovanja.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej gospod Anderlič, potem gospod Petan.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Nehvaležno je, vendar sprašujem gospo Bitenčevo, ali bo sekretariat za zakonodajo in
               pravne zadeve sprožil postopek pred ustavnim sodiščem za presojo ustavnosti zakona o
               RTV-ju, ki govori o tem, da poslanci državnega zbora ne smejo kandidirati za
               vodstvene funkcije na RTV-ju. Namreč vsako nedeljo po kosilu pri obvestilih poslušam,
               kako poslanci ne smejo kandidirati, pa jaz mislim, da kandidirati ima pravco po
               ustavi vsak. Seveda, če je izbran na neko funkcijo, kar pomeni, da mu v tistem
               trenutku mu mandat poslanca pade. To mislim, seveda, da je v tem primeru pač stvar
               odločitve. Če je že zaposlen, ker za nazaj zakon ne more posegati, retroaktivnosti
               pač ni, vsaj jaz sem v to trdno prepričan, in za tiste očitno ne velja, bo pa veljalo
               za vse tiste, ki bodo na novo vstopali v ta razmerja. Tako jaz mislim, ni pa nič
               narobe in jaz pričakujem, da bo sekretariat pomagal razjasniti to do tretjega branja.</p>
               <p>Intenca se mi pa zdi popolnoma jasen in predvsem upravičen, da tisti, ki - tudi pri
               drugih zadevah je tako - imajo tako rekoč prednost pri tem, ker so člani nekih
               organov, ne morejo pač pridobivati dohodkov iz tega naslova, niti njihovi družinski
               člani ne.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Petan!</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo. Torej, ker je gospod Anderlič že nekaj tega povedal, bom krajši. Jaz
               mislim, da ni nobene bojazni za nazaj, saj zakoni retroaktivno ne veljajo. Do sedaj
               pri nas niso veljali in upam, da tudi v bodoče verjetno tega ne bo. To je eno.</p>
               <p>Drugo. Če bi tudi to bilo sporno, da mi sprejmemo takšen amandma, imamo v naslednji
               obravnavi še vedno možnost, da to popravimo, dopolnimo, pripravimo takšno besedilo,
               ki je sprejemljivo za vse in ne povzroča nobenih dvomov. Važno je, da mi posežemo v
               ta amandma, da ga lahko v tretje potem popravljamo. Jaz mislim, da teh bojazni
               enostavno ni. Ne vem, zakaj bi videli strahove tam, kjer jih ni. Jaz mislim, da smo
               se večina že glede tega uskladili, samo izglasovati še to moramo. Bojazni za nazaj pa
               jaz ne vidim, ker ne more veljati retroaktivno in ne sme. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, bi prosila, v kolikor sem naredila
               pravi zaključek, predlagatelje tega amandmaja. Pripravlja se poslanska skupina, ki
               pripravlja spremembo besedila tega amandmaja. Spremembo besedila amandmaja lahko
               predlagatelj vloži do zaključka obravnave člena, ki se amandmira. Zato vas sprašujem,
               ali želite - poslanci pa morajo dobiti pisno na klop - morebiti prekinitev, ker z
               delom drugače ne moremo nadaljevati. V kolikor želite, da se popravljenem amandmaju
               odloča, potem bomo morali prekiniti zasedanje za, ne vem za koliko časa, kolikor
               predlagate. Pet minut?</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Da, prosim!</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>10 minut torej, da se še razmnoži in dobite na klop. Z delom nadaljujemo čez 10
               minut, to pomeni 12.45. Hvala lepa.</p>
               <stage type="time">(Seja je bila prekinjena ob 12.35 uri in se je nadaljevala ob 12.49 uri.)</stage>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Nadaljujemo s prekinjeno sejo.</p>
               <p>Popravek amandmaja, ki je naveden pod številko 2, katerega predlagatelj je poslanska
               skupina Socialdemokratske stranke Slovenije, se ravnokar deli. Med tem časom bomo
               ugotavljali navzočnost. Vljudno vas prosim, da pri sosedih, ki niso prisotni,
               preverite, ali morda nimajo pomotoma vstavljene kartice. Hvala lepa.</p>
               <p>Ugotavljamo navzočnost. Navzočih je 62 poslank in poslancev, kar pomeni, da je
               državni zbor sklepčen in lahko veljavno odloča.</p>
               <p>Pred sabo imamo, pod zaporedno številko 1, amandma za novi 5.b člen, amandma na
               amandma poslanske skupine SDS za novi 5.a člen, katerega predlagatelj je odbor, in s
               tem amandmajem na amandma se predlaga, da se črta drugi stavek prvega odstavka. Če bo
               ta amandma sprejet, bo popravek, ki ga je zdaj predlagala poslanska skupina SDS in se
               tiče drugega odstavka osnovnega amandmaja poslanske skupine, brezpredmeten - drugega
               stavka, ne odstavka. Torej, še enkrat: v kolikor izglasujemo amandma na amandma, je
               popravek, ki ga imamo pred sabo, za drugi stavek, brezpredmeten.</p>
               <p>Prehajamo torej na<gap n="..."/> Želite obrazložiti popravljeni amandma, gospod Petan?
               Izvolite</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>No, obrazložil bi drugo stvar, tudi kot obrazložitev glasu.</p>
               <p>Glede na to, da smo se prej nekje dogovorili za tekst, sem pač smatral, da bo to
               imelo večinsko podporo. Zato bi zdaj apeliral na poslance in poslanke, da se ta prvi
               amandma na amandma zavrne, da ne damo soglasja, in da potem potrdimo ta naš amandma.
               Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi še kdo obrazložiti svoj glas? <stage>(Ne želi.)</stage></p>
               <p>Prehajamo na odločanje, in sicer najprej glasujemo o amandmaju pod številko 1.
               Glasujemo. Navzočih je 57 poslank in poslancev. Za sta glasovala 2, proti 45.</p>
               <p><stage>(Za sta glasovala 2.)</stage> <stage>(Proti 45.)</stage></p>
               <p>Ugotavljam, da amandma na amandma pod številko 1 ni bil sprejet.</p>
               <p>Prehajamo na glasovanje o popravljenem amandmaju pod številko 2. Glasujemo. Navzočih
               je 58 poslank in poslancev. Za je glasovalo 47, proti nihče.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je popravljeni amandma pod številko 2 sprejet.</p>
               <p>Prehajamo na razpravo in odločanje o amandmaju za novi 5.c člen, katerega
               predlagatelj je poslanska skupina Socialdemokratske stranke Slovenije; vlada
               amandmaju nasprotuje, matično delovno telo ga podpira. Želi kdo razpravljati? Ker ne,
               prehajamo na odločanje. Glasujemo. Navzočih je 59 poslank in poslancev, za je
               glasovalo 51, proti nihče.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je amandma za novi 5.c člen sprejet.</p>
               <p>Prehajamo na razpravo in odločanje o amandmaju za novi 5.d člen, katerega
               predlagatelj je poslanska skupina Socialdemokratske stranke Slovenije. Vlada mu
               nasprotuje, matično delovno telo ga podpira. Želi kdo razpravljati? Ker ne, prehajamo
               na odločanje. Glasujemo. Navzočih je 59 poslank in poslancev, za je glasovalo 48,
               proti 4.</p>
               <p><stage>(Za je glasovalo 48.)</stage> <stage>(Proti 4.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o dveh amandmajih za novi 5.e člen, z opombo, da
               je amandma pod ena, katerega predlagatelj je Leopold Kremžar, brezpredmeten, saj ni
               vložen v poslovniškem roku. Odpiram torej razpravo o amandmaju, navedenem pod dva in
               tri. Predlagatelj amandmaja pod dva je odbor, predlagatelj amandmaja pod tri pa je
               poslanska skupina SDS. Odpiram razpravo. Javili so se najprej gospod Tone Anderlič,
               potem gospod Leopold Kremžar in potem gospod Barovič. Gospod Anderlič, izvolite!</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Jaz prosim predstavnika vlade, da obrazloži to nasprotovanje, ker ne vem, kakšni so
               argumenti za nasprotovanje temu amandmaju odbora.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Izvolite, predstavnik vlade!</p>
            </sp>
            <sp who="SDZ3:ZorkoBožidar">

               <speaker>BOŽIDAR ZORKO:</speaker>

               <p>Hvala lepa. Torej, v stališčih, ki jih je vlada poslala v državni zbor ob zakonu v
               drugem branju, smo dosti natančno opredelili, da vsebinsko sprejemamo večino pobud,
               ki so bile izrečene. Ravno razprava okoli prejšnjega amandmaja oziroma amandmaja
               okoli teh navzkrižnih prepovedi zaposlovanja, sklepanja pogodb itn. pa je pokazala na
               vso zagato teh amandmajev, in tudi razprava je že na odboru pokazala, da so seveda
               mnogi amandmaji, ki so bili predlagani, sicer predlagani z neko pozitivno željo
               spremeniti način dela in sistem odločanja na nacionalnem radiu in televiziji, vendar
               v mnogih rečeh z nedorečenim tekstom.</p>
               <p>Tudi gospa Bitenčeva je na nekatere tovrstne probleme ves čas opozarjala, tako na
               odboru kot danes v državnem zboru. Zaradi teh razlogov vlada meni, da bi bilo bolje,
               da si vzamemo nekaj časa in da te tekste zelo natančno pripravimo, seveda skupaj z
               vsemi strokovnjaki s področja prava in pravosodja zato, da se ne bi zapletli v kakšne
               zanke in pravzaprav s pozitivnimi ali pa z dobrimi nameni naredili včasih tudi kakšno
               napako. To je edini razlog, da tem stvarem vlada nasprotuje. Preveč nedorečenih
               stvari je še v nekaterih stvareh in nobenih vsebinskih razlogov za to ni. Hvala lepa.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kremžar, izvolite.</p>
            </sp>
            <sp who="SDZ3:KremžarLeopold">

               <speaker>LEOPOLD (LEO) KREMŽAR:</speaker>

               <p>Hvala lepa. Torej, spoštujem željo vlade oziroma predstavnika, državnegasekretarja, v
               celoti. Seveda v tem delu pa žal tega ne morem sprejeti.</p>
               <p>Prvič, ta zadeva ni nedorečena, če govorimo o tem amandmaju, in ne pušča nikakršnih
               možnosti takšnih ali drugačnih razlag. Gre za preprosto zadevo. Zakon je bil lani
               spremenjen in soglasje, ki je bilo prej zapisano, je spremenjeno v mnenje. Mnenje je
               moralna kategorija, ki obvezuje moralno. Zakon je bil preizkušen v praksi. V praksi
               je preizkus pokazal, da je to določilo mnenja <q>"defektno"</q> in da daje napačne
               rezultate. Mislim, da je, žal, moralo priti do tega, da se zakon preizkusi v praksi
               in da se to določilo preizkusi v praksi, ampak glede na to, da je to že narejeno, ima
               zdaj vlada oziroma predlagatelji zakona in mi, ki odločamo o tej zadevi, seveda ne
               samo vedenje in mnenje o tem, <q>"kaj bi bilo"</q>, če bi bilo, temveč imamo natančno
               ugotovitev, <q>"kaj je bilo, ker je bilo"</q>. In to, <q>"ker je bilo"</q>, kaže, da najbrž - sam
               sem globoko prepričan v to mnenje - ne zadostuje, ker seveda obvezuje moralno, ker na
               to moralno obvezo predlagatelji očitno ne dajejo ravno veliko, ker se ne potrudijo
               niti, da bi obrazložiti dodatno, zakaj nasprotujejo in zakaj vztrajajo pri predlogu,
               ne glede na to, da je mnenje kolektiva negativno.</p>
               <p>Tako da tu ne vidim nikakršnega razloga. Ravno tako vlada trdi, in predstavniki so
               že nekajkrat to povedali, da se vsebinsko strinjajo s takšno rešitvijo in da jo
               podpirajo. Glede na to, da smo danes že slišali predstavnike poslanskih skupin, ki so
               večinsko - vsaj tisti, ki so govorili - vsi podprli takšno rešitev, mislim - seveda
               ob tem, da imamo tudi izrečeno soglasje društva novinarjev, da imamo izrečeno
               soglasje sindikata novinarjev na RTV - da gre vendarle za premišljeno zadevo in da
               gre za zadevo, kije dovolj dobro dodelana in ne potrebuje, po moji oceni, nikakršnega
               časa več, da bi se vgradila.</p>
               <p>Če se ta zadeva - in prepričan sem, da se bo, in upam, da se bo - vgradila v zakon,
               bo samo olajšala predlagateljem novega predloga zakona, da se bodo jeseni s tem
               področjem manj ukvarjali in ravno tako s tem tudi mi potem v obravnavi.</p>
               <p>Mislim, da je to zelo pomembno. Glejte, mogoče še dve, tri besede v potrditev tega.
               Tudi tam, kjer je lastnik zelo znan, v radijskih in televizijskih hišah po vsem svetu
               - iz mnogih pogovorov, ki smo jih imeli z ljudmi že v preteklosti - se tisti lastnik,
               ki lahko v končni fazi postavi za odgovornega urednika, kogar hoče, poslužuje
               preverjanja mnenja ljudi, ki bodo delali z bodočim programskim šefom - iz preprostega
               razloga, ker hoče imeti dober izdelek. In dober izdelek je lahko samo takrat, kadar
               je zadeva, bom rekel, v nekem sozvočju in v nekem soglasju. Nemogoče je v
               intelektualnih poklicih, posebej v intelektualnih poklicih, prisiliti nekoga, da
               dobro in motivirano dela; tega se ne da. Da se ga prisiliti, da hodi v službo, da se
               ga prisiliti, da žigosa kartico, da pa dela intelektualno dobro in koristno, seveda,
               se ne da. Zaradi tega tudi je treba upoštevati mnenje ljudi, ki jih bo ta urednik
               vodil v nekem delovnem procesu.In zato je tudi lastnik, v tem primeru je to država,
               tisti, ki mora biti zainteresiran, da do tega sozvočja pride.</p>
               <p>In tretja zadeva v zvezi s tem. Še vedno imajo po tem predlogu končno besedo člani
               sveta RTV, kar je tudi prav. S to razliko, da kadar pride do nesoglasja oziroma
               nesozvočja med predlagateljem in zaposlenimi v novinarskem, programskem delu
               kolektiva, mora svet razpravljati o obeh. To je vse, kar ta predlog hoče, da
               razpravlja o obeh in lahko se svet še vedno odloči po temeljiti razpravi - jazmislim,
               da bodo te razprave temeljite, še bolj argumentirane - se lahko odloči za to, da
               podpre predlog tistega predlagatelja, ki je v nasprotju s stališči kolektiva. Lahko
               se odloči, ampak pot je prava, po moje.</p>
               <p>Zato bi predlagal, da vendarle takšen amandma, kot je predložen in kot ga je potrdil
               odbor, sprejmemo, da ga potrdimo in da že v tem trenutku odpravimo določene
               anomalije, ki so se pri izvajanju prejšnjega zakona že dogajale. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovani! Glede na to, da je ura 13.00, vas vljudno prosim, v kolikor
               se strinjate, da končamo, ker smo pri zadnjem amandmaju. Z drugim branjem pa mislim,
               da bi lahko zelo hitro zaključili, v kolikor<gap n="..."/> Imate? Mislim, da je samo en amandma
               še in mislim, da je par minut in bi lahko končali. Če se strinjate, v kolikor nimate
               drugih obveznosti ta trenutek? Se strinjate, ne strinjate? Vsi kimajo, razen gospod
               Potrč, vi pravite, da ne?</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Imam ob enih z eno skupino, ki nas pride obiskati, predviden razgovor. Saj, če bi
               bilo minuto, pa<gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prav. Prekinjam, nadaljujemo ob 14.30 uri. Hvala lepa za pozornost.</p>
               <stage type="time">(Seja je bila prekinjena ob 13.03 uri in se je nadaljevala ob 14.44 uri.)</stage>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Spoštovane gospe in gospodje! Ali vas lahko prosim, če lahko pogledate, če so
               kartice na pravih mestih. Nekatere morajo biti notri, nekatere pa zunaj, če se ne
               motim. Ali lahko preverimo prisotnost prosim! Spoštovane gospe in gospodje,
               ugotavljam, da je prisotnih 49 poslank in poslancev. Smo torej sklepčni in lahko
               nadaljujemo sejo.</p>
               <p>Dodatno opravičeni za nadaljevanje 6. seje so gospod Vili Trofenik od 16.30 dalje,
               gospod Andrej Gerenčer za pričetek popoldanskega dela seje, gospod Roman Jakič za
               pričetek popoldanskega dela seje, gospod Bojan Kontič od 17.00 ure dalje.</p>
               <p>Pred opoldanskim odmorom smo ostali pri 5.e členu. Zdaj nas je spet 45. Pri 5.e
               členu. In tu imamo dva amandmaja. azprava se je ustavila pri drugem oziroma tretjem
               amandmaju. Potem imamo še en amandma za 7.a člen in to bi bilo najbrž tudi vse.
               Ugotavljam, da še nismo sklepčni. Prosim poslanke in poslance, ki se zadržujejo v
               bližini dvorane, da nam pomagajo doseči sklepčnost. Prosil bi, če lahko pogledate, če
               so kartice vložene, kajti midva sva zdaj tukaj preštela in ugotovila, da nas je 45. V
               dvorani nas je 45, 47, vloženih kartic je pa 43. Prosim poglejte, če so vaše kartice
               pravilno vložene. Zdaj nas je spet 46, tako da lahko nadaljujemo. Kdo želi
               razpravljati o amandmajih, ki so pri 5.e členu. Gospod Barovič, prosim!</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Jaz sem se h kratki razpravi prijavil že na samem začetku. Rad bi
               poudaril, da v Slovenski nacionalni stranki ocenjujemo, da je dopolnilo, o katerem
               govorimo, tudi po vsebini zelo pomembno, saj novinarjem omogoča vsaj en institut, eno
               orodje sopredlagateljstva, še posebej takrat, ko imajo to možnost, da lahko
               predlagajo svojega kandidata za odgovornega urednika v primeru, ko kandidat, ki bi ga
               predlagal generalni direktor, ne bi imel podpore. Zato bomo v Slovenski nacionalni
               stranki vsekakor podprli to dopolnilo. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Kdo želi še besedo? Nihče več. Lahko preidemo<gap n="..."/> Prosim, gospod Anderlič!
               Oprostite, tu mi tega niso povedali. Prosim, gospod Anderlič, in potem gospod Moge.
           </p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Jaz sem prepričan, da je tisti del diskusij in pričakovanj, ki je govoril o tem, da
               je bila storjena napaka takrat, ko smo spreminjali zakon o radiou-televiziji
               Slovenija in smo črtali soglasje k imenovanju, da je to bila napaka, da je to bilo
               zgrešeno itn. Jaz sem trdno prepričan, da je bila to edina prava in na mestu poteza.
               Nikjer, ko smo mi takrat to preučevali, nikjer, v nobeni državi v takih
               organizacijah, zavodih, kakorkoli že, ki so poklicani, da opravljajota dela, nismo
               našli instituta soglasja. Zato, ker je logično in jasno, da je tisti, ki je
               ustanovitelj, preko svojega organa opravljanja dolžan skrbeti za to, da bo izbor
               urednikov, direktorjev oziroma kakorkoli se že imenujejo, tak, da bo na eni strani
               zagotavljal kvaliteto, strokovnost in na drugi strani, seveda, da bo tudi sprejemljiv
               kandidat ali kandidatka za kolektiv.</p>
               <p>Sedaj se je zgodilo v tem vmestnem obdobju neko nerazumljivo imenovanje v Mariboru
               in jaz resnično ne razumem, da je lahko nek direktor tako nerazumljiv, tako tog, da
               gre mimo mnenja ali pa vsaj, da se ne poskuša pogovoriti o tem, zakaj obstajajo
               zadržki kolektiva, zakaj je mnenje negativno, in da zaradi tega sedaj prihajamo v
               situacijo, da je bil predlagan celo institut soglasja za nazaj. Kompromis, ki je
               tukaj predlagan, bom podprl, čeprav pravim, da do sedaj nikjer nismo našli soglasja
               instituta kot tistega, ki bi bilo učinkovito pri upravljanju kateregakoli javnega
               zavoda. Že pred leti so obstajali predlogi, tako javnega zavoda radio-televizije
               Slovenija kot nekaterih drugih, da bi bilo prav, da se institut soglasja umakne iz
               zakona. Naredili smo nek korak, seveda, nazaj k temu, kar je bilo že pred časom,
               torej da bo v drugi fazi, recimo, možnost se opredeljevati do sopredlagateljstva
               oziroma da bodo lahko zaposleni sopredlagatelji, in se mi zdi, da je to korektno.
               Vendar sem se k razpravi oglasil predvsem zaradi tega, da pojasnim, da to zares ni
               bila napaka in da zares take ureditve, kjer bi bilo soglasje obvezno v takem primeru,
               nikjer na poznajo. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Moge, prosim.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Hvala lepa. Ko je odbor razpravljal o tem dopolnilu, ki ga je predlagal kolega
               Kremžar, se z njim pač ni strinjal v tem, da bi dali soglasje. Je pa prevzel kot
               svoje dopolnilo to drugo dopolnilo, o katerem danes tu razpravljamo. Zdi se mi, da je
               bilo sprejeto dopolnilo sprejeto na podlagi zgodovinskih dejstev, ki so se dogajala v
               preteklosti pri imenovanju teh urednikov.</p>
               <p>Povedal vam bom, da je odbor prejel tudi pismo oziroma izjavo ob dnevu radia Maribor
               in ob nastopu mandata odgovorne urednice, ki so ga podpisali vsi redno zaposleni
               novinarji radia Maribor. Če dovolite, bi vam citiral vmesni odstavek, ki je tisti, ki
               odslikava zrno resnice, na podlagi katerega so člani odbora glasovali, da je to
               amandma odbora. Glasi pa se takole:</p>
               <p><q>"Zdaj nam ne preostaja nič drugega, kot še eno opozorilo o škodljivosti odvzema
               soglasja novinarskega kolektiva pri imenovanju odgovornih urednikov. Prepričani smo
               namreč, da je bilo soglasje kolektiva zaščita avtonomnega novinarstva pred posegom
               politike. Mnenje, ki ga nihče ne upošteva, pač ne more biti nadomestilo zanj.
               Sprašujemo se, kje so tiste sladke tolažilne besede poslancev in vnetih zagovornikov
               odvzema obveznega soglasja, da nihče od razumnih v državi ne bo mogel biti
               argumentirane novinarske volje. Sprašujemo se tudi, kakšna je morala direktorja
               radijskih programov RTV Slovenija, ki lastno kršitev predpisanih postopkov jemlje kot
               pošteno dejanje, drugi strani pa očita prav nasprotno, medtem ko na vse njemu javno
               izrečene očitke molči. Sprašujemo se tudi, kako so lahko člani sveta RTV Slovenija
               preskočili jasna opozorila na kršitev pravil, ki so jih sprejeli prav oni. Sprašujemo
               se tudi, ali sme stanovska organizacija društva novinarjev Slovenije ostati
               neopredeljena do problema, ki je včeraj pestil kolege na TV Slovenija"</q>, vemo, za kaj
               gre, <q>"potem v Večeru in danes na radiu Maribor."</q></p>
               <p>Ta pasus je nekako povzel tisto, kar so poslanci tudi ob odobravanju, da je to
               amandma odbora, v razpravi posebej poudarjali. Zato vas prosim, da to dopolnilo
               odbora podprete.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo? Gospod Brenčič, potem gospa Širca.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Oprostite, ker niste povedali, je to replika ali razprava? <stage>(Razprava.)</stage> Prosim
               lepo!</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Kakorkoli, tega amandmaja jaz prav gotovo ne bom podprl, kot nisem podprl, da si
               lahko takorekoč v uredništvu delavci sami določajo predstojnika za izdajo soglasja.
               To je pač soglasje, ki je malo drugače zapisano, ampak nikjer v svetu in v praksi ne
               more biti, da si delavci sami volijo predstojnika. To se pravi, moj šef, ti boš pač
               delal tako kot jaz mislim, da je prav, drugače pa ti moj šef ne boš. Pravila
               ekonomskega reda ali tržnega reda segajo tudi v področje upravljanja in to je
               skregano z vso logiko odnosov med delavci in predstojniki. In tega amandmaja prav
               gotovo jaz ne bom podprl. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Replika, gospod Kremžar.</p>
            </sp>
            <sp who="SDZ3:KremžarLeopold">

               <speaker>LEOPOLD (LEO) KREMŽAR:</speaker>

               <p>Hvala lepa. Jaz seveda spoštujem in zares spoštujem tudi nasprotna mnenja, posebej
               seveda če so argumentirana in jaz se bojim, repliciram gospodu Brenčiču, da gospod
               Brenčič ni dovolj natančno prebral tega amandmaja. In seveda bi ga prosil, če to
               stori. Amandma govori zelo natančno, ne gre za nikakršno soglasje, tu moram še enkrat
               povedati, ne govori o soglasju in nikakor ne prejudicira možnosti, da kolektiv sam
               izbira nekoga. Amandma govori samo o tem, da v primeru, kadar ni enakega mnenja,
               torej kadar predlagatelj, ki mora pridobiti po obstoječem zakonu mnenje in je,
               seveda, to mnenje drugačno; v tem primeru ob tem amandmaju, mora svet, ki odloča v
               končni fazi, obravnavati obe zadevi. Obravnavati. Svet se še vedno lahko odloči ali
               za varianto A ali za varianto B. Ampak ne tako kot sedaj, ker mu ni treba, ker
               nikomur ničesar ni treba reči. Kerveste, ko je kolegica Beblerjeva - mislim, da je
               bila v tisti razpravi v prejšnjem mandatu - govorila o tem, da nihče razumen ne bi
               tega naredil. Jaz se bojim, seveda, da se v praksi, zato govorim, da se ta zadeva v
               praksi izvaja. Imamo to, da se to dogaja. In seveda vsi, jaz tudi mislim, da je za
               moralno občutljive ljudi, ki se zavedajo odgovornosti moralnih sankcij, dovolj morala
               in moralna sankcija. Dovolj, ampak žal nam praksa govori drugače. Jaz tudi mislim, da
               ne bi smeli zakonodaje prilagajati - vem da nihče ne misli tega - prilagajati nekim
               posameznim, posamičnim primerom, ki se dogajajo. In narobe bi bilo. Ker bi potem pri
               vsakem imenovanju morali najbrž spreminjati zakonodajo. Ne, ampak gre za to, da je
               nek model - in to sem govoril tudi dopoldne-preizkušen v praksi. In ta praksa kaže,
               da ta model ni dovolj dober, vsaj po moji oceni in očitno po oceni ljudi, ki
               podpirajo to, tudi. Zato gre. Torej ne gre za soglasje, nikakršno soglasje, ne gre za
               pravico veta dela kolektiva, sploh ne gre za to in ne gre za to, da si ljudje sami
               postavljajo šefa. Sploh ne. Gre samo za to, da imajo možnost reči: mi mislimo, da ta
               ni pravi. Torej, gospodje v svetu, ki odločate o tem, dajte še razpravljati o našem
               predlogu, samo za to gre. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Je to replika, gospod Brenčič? Prosim lepo!</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa, gospod podpredsednik. Poglejte. O tem lahko na dolgo in na široko
               govorimo. Lahko temu rečemo <q>"zavijanje bombončkov"</q>. Ampak dejstvo je samo eno, da smo
               s tem amandmajem opisali soglasje, vsebinsko bi pa čisto enostavno, lahko bilo
               napisano drugače: <q>"s soglasjem delavcev v uredništvu."</q> Ni treba, poglejte, pet
               stavkov, vse je povedano, samo da ste pač opisali. Namen je pa povsem isti.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Oprostite, gospod Kremžar, ali mislite, da je nujno pojasnjevati glede na to, da je
               stvar zelo jasna? Hvala lepa, gospod Kremžar. Gospa Širca, prosim!</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Hvala lepa. Jaz bi rada opozorila še na en amandma, na 5.b člen. In sicer amandma ni
               bil obravnavan na odboru, pravzaprav zaradi tega bi tudi opozorila nanj. Glede na to,
               da smo pravzaprav posegli mimo tistega, kar si je vlada želela, in mogoče glede na
               to, da imenovanje novega ali drugega generalnega direktorja oziroma direktorice
               javnega zavoda ne bo aktualno še nekaj časa in bomo očitno prej dobili nov zakon.</p>
               <p>Ampak vendarle, zadnji amandma uvaja tudi pravico oziroma dodaja javno glasovanje,
               ampak za generalnega direktorja televizije, medtem ko smo pa dopoldne sprejeli javno
               glasovanje za imenovanje predsednika sveta RTV Slovenija, se pravi, tistega
               avtonomnega organa, ki vodi svet RTV Slovenija oziroma javni zavod RTV Slovenija.
               Sicer je na vas, ali se opredelite na način, da ga podprete, oziroma da ga podpremo,
               ali ne, to ostaja odprto. Ampak mislim, da je prišlo do ene napake oziroma pomote, ko
               je bil vložen amandma k javnemu glasovanju za predsednika sveta, in ta amandma dodaja
               še pravico do javnega glasovanja za imenovanje direktorja, kar bi sicer lahko uredili
               tudi v statutu, ampak nič hudega ni, če tudi v zakonu. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Kdo želi še besedo? <stage>(Nihče več.)</stage> Lahko preidemo na glasovanje? Hvala.
               Zaključujem razpravo in prehajamo na glasovanje o obeh amandmajih k 5. členu, in
               sicer začnemo z glasovanjem o amandmaju pod zaporedno številko dve. Glasujemo prosim.
               Od 51 prisotnih je za glasovalo 39, proti 3.</p>
               <p><stage>(Za je glasovalo 39.)</stage> <stage>(Proti 3.)</stage></p>
               <p>Ugotavljam, da je novi 5.a člen sprejet.</p>
               <p>Sedaj imamo pa še amandma pod zaporedno številko tri - to je za novi 5.d člen, če
               ste to našli. Glasujemo o tem amandmaju. Glasujmo prosim. Od 52 prisotnih je za
               glasovalo 40, 4 proti.</p>
               <p><stage>(Za je glasovalo 40.)</stage> <stage>(Proti 4.)</stage></p>
               <p>Ugotavljam, da je ta amandma za novi 5.d člen sprejet.</p>
               <p>Prehajamo na še en amandma, ki ga imamo v dodatnem gradivu. To je gradivo, kjer je
               prvopodpisana gospa Majda Širca. To je za novi 9.a člen. Odpiram razpravo. Kdo želi
               besedo? <stage>(Nihče.)</stage> Gospa Širca, prosim. Ali lahko prosim za malo posluha!</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Hvala lepa. S tem predloženim amandmajem bi, po mojih razumevanjih koristi,
               uskladili zakon o medijih na ta način, da bi usladili tudi neko intenco delovanja
               javnega zavoda oziroma pokrivanja javnega interesa v kontekstu RTV Slovenija. S tem
               amandmajem pravzaprav, bom rekla, brišemo oziroma umikamo tisto določilo, ki je bilo
               sprejeto na tretji obravnavi zakona o medijih in ki ga je pravzaprav podpirala tudi
               vlada. Zato predpostavljam, da bi tudi temu amandmaju prisluhnila. S tem bi na nek
               način pravzaprav uskladili normative, ki so zapisani v zakonu o RTV Slovenija in
               prekinili, za moje razumevanje, ustavno sporno situacijo.</p>
               <p>Opozoriti pa vas moram še na nekaj, kar je bilo mogoče danes vendarle premalo
               izpostavljeno. S tem, ko smo izglasovali pri zakonu o medijih poseg v določena
               namenska sredstva za delovanje točno opredeljenih nalog javnega interesa, javne RTV
               hiše, smo pravzaprav regionalnim, lokalnim neprofitnim, študentskim, skratka vsem
               tistim izdajateljem, ki bi delovali na nekomercialni, nepridobitni osnovi, izborili
               tudi dvojne bonitete. Kajti zakon o medijih, če ga gledamo kot celoto, le-tem daje
               kar precej bonitet, pač pravic, ki so vendarle tudi posledica nekaterih zahtev do
               le-teh. To se pravi, nekoliko nižji delež, se pravi, 15 % delež oglaševanja na teh
               medijih, pa tudi nekaj več lastnih vsebin oziroma vsebin evropske provinience. Ampak
               prav zato so le-ti dobili nekatere odpustke. To pa so tisti, ki pomenijo, da se
               prenašajo radijski in televizijski programi neodplačno, se pravi, ni potrebno za
               javno dobro, kar frekvence so, seveda v tujini bistveno višje ocenjene kot v
               Sloveniji, kjer imajo prenizko vrednost, skratka, neodplačno bi se predvajali oziroma
               se bodo, ali bi se že morali z dnem uveljavitve zakona o medijih. Tudi pristojbine in
               frekvenčnine so za te bistveno nižje, hkrati pa imajo tudi znižano stopnjo, rekli
               smo, do 20% znižano stopnjo prispevkov, ki jih morajo plačevati za avtorske pravice,
               da omenim le nekatere in, seveda, da ne izpustim tudi dejstva, da bodo imele zagotovo
               prioriteto pri participaciji na sredstvih, ki jih omogoča sklad za avdiovizualne
               medije, še posebej zaradi tega, ker bodo gasile tudi tiste posledice, ki jih uvajajo
               evropske direktive.</p>
               <p>Državni sekretar nam je danes omenil, da teh sredstev ne bo malo, ne glede na to, da
               jih nismo tako benevolentno pustili zbirati, kot je bilo planirano, nismo pač takse
               vendarle uvedli v celoti, ampak vendarle gre za neka sredstva, ki se bodo zbirala v
               ta sklad in na katera bodo participirali ti mediji. Tudi to je že bilo v dosedanji
               praksi, samo morate vedeti, da je bilo teh sredstev izjemno, izjemno malo; bila so
               predstavljena na ministrstvu za kulturo pod posebno postavko <q>"bogatitev programov"</q>,
               bilo jih je samo za 12 milijonov. Vendar so na teh sredstvih tudi že participirali
               regionalni in lokalni radijski oziroma televizijski programi, če so se na javnem
               razpisu izkazali kot potencialni oziroma upravičeni kandidati za to.</p>
               <p>Zagotovo se bo, če se bo zakon o medijih izvajal korektno in če se bo javni sklad
               usmeril na način prakse, kot je bil zastavljen v prejšnjem mesecu sprejetem zakonu o
               medijih, seveda tudi tam danes tako prizadetim medijem na lokalnem, regionalnem in
               drugem nivoju, godilo bolje.</p>
               <p>Zaradi tega apeliram, kot prvič, da nam ne bo treba zakonov, ki jih sprejemamo,
               pošiljati oziroma da ne bo drugim treba zakonov, ki jih sprejemamo, pošiljati na
               ustavno presojo, pa tudi zaradi že omenjenih argumentov, da podprete amandma, ki bi
               uredil nekorektno urejeno stanje za nazaj. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo želi besedo? Prosim, gospod Potrč.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Rad bi - upam, da ni preveč - samo poprosil sekretariat za kratko oceno
               primernosti ali pa lepote, bi rekel, takšnega določila. Pri tem, kdorkoli je
               spremljal glasovanja, ve, kako sem se sam opredeljeval in ne govorim iz vsebinskega
               razloga. Ampak, bi rekel, čisto direktno, določilo enega zakona, ki razveljavlja
               člene v drugem z zakonu - oceno bi prosil, nič več ne bom rekel. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Najprej gospod državni sekretar. V redu? Prosim, gospa Bitenčeva, lahko
               poveste kaj s tem v zvezi?</p>
            </sp>
            <sp who="SDZ3:BitencPengovTina">

               <speaker>TINA BITENC PENGOV:</speaker>

               <p>Gospod podpredsednik, hvala lepa za besedo. Spoštovani zbor! Jaz sem svojo oceno že
               povedala na začetku. Povedala sem, da je, s pravnosistemskih stališč mi takega
               amandmaja nikoli ne priporočamo, nikoli ne podpiramo, tako kot tudi nismo podprli
               tiste amandmaje pri zakonu o medijih, ki so pa bili potem vendarle sprejeti. To je
               isto, kar sem povedala na začetku te razprave. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Hočete reči, da z enim zakonom ne moremo razveljavljati določb v drugih
               zakonih?</p>
            </sp>
            <sp who="SDZ3:BitencPengovTina">

               <speaker>TINA BITENC PENGOV:</speaker>

               <p>Lepo to ni, se je pa že zgodilo.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Prosim, gospod državni sekretar!</p>
            </sp>
            <sp who="SDZ3:ZorkoBožidar">

               <speaker>BOŽIDAR ZORKO:</speaker>

               <p>Hvala lepa. Kljub lepotni napaki bi se seveda zavzel za ta amandma, ker vendarle smo
               z vlade ves čas opozarjali, da na tak način, kot se je zgodilo v 82. členu, to
               vendarle ne gre urejati. Vsaj kar se nas tiče bi sprejeli lepotne napake.</p>
               <p>Za informacijo, vodstvo RTV je že poslalo ustavnemu sodišču pobudo za oceno
               ustavnosti teh členov, ki jih ta amandma zajema, in pričakujejo, da bo ta teden
               ustavno sodišče razpravljalo o tem, ali pobudo sprejme ali ne. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospa Širca, prosim!</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Samo dodatno pojasnilo. Ne bom rekla, da imperij vrača udarec, to sploh ne. Ampak
               vendarle mi smo pri zakonu o medijih posegli v drugi zakon. Sedaj posegamo s tem
               zakonom nazaj v ta isti zakon. V bistvu je <q>"poč"</q>.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Kontič, imate repliko verjetno? Tudi gospod Juri. Izvoli!</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa. Zakon o medijih je generalni oziroma tako imenovani krovni zakon. Zakon o
               RTV je specialni zakon, ureja določeno področje. Z zakonom o medijih smo sicer
               posredno povzročili neskladje z zakonom o RTV. To smo poskušali danes z amandmajem
               urediti, vendar nam to ni uspelo. Kljub temu bi opozoril na to, kar je bilo na
               začetku povedano in kar so razpravljavci v razpravi pri amandmaju k 5. členu
               ugotavljali, da je pravnosistemsko sporen. Ravno tako je tudi ta amandma
               pravnosistemsko sporen.</p>
               <p>Namreč veliko bolje bi bilo, da tistim, ki pač razmišljajo, da je potrebno ta
               amandma podpreti in s tem razveljaviti člen zakona o medijih, da predlagajo spremembo
               zakona o medijih. To mislim, da bi bila prava pot v tem državnem zboru, ne pa z
               amandmajem pri zakonu o RTV razveljaviti člen zakona o medijih. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Juri. Jaz bi od tu nadaljeval. Jaz sem tudi svoj čas, čeprav
               takrat nisem odločal o zakonu o medijih, seveda nasprotoval amandmaju, ki ga je
               kolega in prijatelj Kontič vložil. Podpiram intenco popravka, ampak zagotovo to ni
               pot. Kolega Kontič je sam opozoril, edina pot je sprememba zakona o medijih in da se
               ne bi mi še bolj zaplezali v nekonsistentne in neurejene zadeve, bom jaz ta amandma
               zavrnil. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Školč.</p>
            </sp>
            <sp who="SDZ3:ŠkolčJožef">

               <speaker>JOŽEF ŠKOLČ:</speaker>

               <p>Zdaj smo priča eni strahoviti občutljivosti o konsistentnosti zakona, v glavnem s
               strani tistih, ki so povzročili, da je zakon o medijih nekonsistenten v točno tej
               točki, ki si ji reče 82. člen. Razumel bi, če bi kdo drug točil solze, da se zdaj
               posega na neprimeren način v zakon o medijih. Kaj govori ta amandma? Ta amandma
               govori, da se črtata dva odstavka enega člena, in to dvaodstavka, ki definitivno ne
               sodita v tisti zakon o medijih. Sodila bi eventualno v ta zakon, ampak pod pogoji, če
               bi bila javna služba opredeljena drugače in omogočala, da jo izvajajo tudi ti
               programi in postaje, o katerih govorimo danes cel dan. To pomeni, da z odločanjem, ki
               ima tehnično napako, pravzaprav spremenimo točno to, kar hoče gospod Juri: tisti
               zakon o medijih. Izčrtamo ven tisto, kar vemo, da noter ne sodi. In tam noter ne
               sodi, in o tem smo vodili veliko diskusijo in gospod Potrč to sigurno ve, to da za
               pripravo programskih vsebin lokalnih in regionalnih ter študentskih radijskih in
               televizijskih programov se izloči 3 odstotke sredstev RTV prispevka. In drugič, za
               izgradnjo, vzdrževanje in obratovanje oddajno prenosnega omrežja za
               posredovanjeprogramov iz 77., 79., 80., 81. člena se sredstva zagotavljajo iz
               državnega proračuna. To je nekaj, kar je bilo narejeno z enakim postopkom, kot se mu
               zdaj nasprotuje. Prišlo je v zakon, v katerega ne sodi.</p>
               <p>Danes dopoldne smo spet govorili o nekih stvareh, ki so bile v celoti
               nekonsistentne, pa to nikogar ni pretirano motilo. Jaz predvidevam, da ne bo nobene
               velike drame, če v tem trenutku pač ta amandma ne bo sprejet. Sam ga bom seveda
               podprl. Drame ne bo, ker enostavno tisti 82. člen iz zakona o medijih ni izvedljiv.
               Enostavno ni izvedljiv. Pričakujem pa, da če to ne bo sprejeto, da bo gospod Juri, pa
               gospod Kontič, pa gospod Potrč, pa še drugi, ki jih moti postopek, da bomo skupaj
               vložili zakon o spremembi zakona o medijih, kjer bomo dosegli to isto inizčrtali ta
               dva odstavka 82. člena. Če bi mi dali v tem trenutku to zagotovilo, da ste do te mere
               pripravljeni spoštovati te omejitve, ki si jih sami postavljamo s poslovniki, potem
               bi se mi zdelo smiselno tudi prekiniti to odločanje. Ker me pa, bom rekel izkušnja
               tega mandata in predvsem zadnjih dveh dni, da ne vlečem, učijo vse kaj drugega, se mi
               zdi, da je treba biti kar naprej na preži, da ne bi kdo uveljavil kakšnega
               parcialnega interesa na račun splošnega tudi takrat, ko to ni potrebno. Zato se mi
               zdi, da je to ena od poti, pri kateri se zavedamo, da ne bi bila potrebna, če bi ti
               tenkočutni ljudje takrat pri zakonu o medijih ne ravnali tako, kot so, da popravimo
               pač tisto, kar smo storili narobe. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Predpostavljam replika, ne? Gospod Školč: Imperij vrača udarec, se mi zdi. Izvolita,
               gospa Širca. Sami ste tako rekli, jaz sem samo ponovil.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Samo dodatno pojasnilo, replika je pa bolj na gospoda Kontiča v obliki pojasnila.
               Logično sklepa gospod Kontič in pravila vendarle pripeljejo do takega zaljučka.
               Popravimo z redno proceduro nekaj, kar je bilo nekorektnega sprejeto, nazaj. Imamo pa
               možnost, ne da bi kršili pravilnike, popravimo to tudi na drugačen način. Zakaj
               predlagamo drugačen način? Zato, ker RTV Slovenija v tem trenutku, ko mora izvajati
               zakon, ga ne more izvajati. Ona ne ve, kako izračunati teh 3%, ne ve, kam jih
               posredovati, komu, zakaj. Ni določen način specialnih, zelo natančnih izračunov. Ni
               se še toliko organizirala, da bi vladi predlagala še dodatnih 3% povečanje
               pristojbine, kar se bo zagotovo zgodilo, če ji ustavno sodišče ne bo prisluhnilo in
               zadržalo izvajanje tega člena. Ta predlog je, bom rekla, zelo racionalna rešitev, ki
               prej reši situacijo, kot lahko to, da pričakujemo, da bomo pridobili v obravnavo
               popravek le-tega, kar predpostavljam po praksi, po projekciji, da se zagotovo ne more
               zgoditi v tako kratkem času, da bi prikrajšal javni zavod za škodo, ki mu nastaja že
               v tem trenutku. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Božič.</p>
            </sp>
            <sp who="SDZ3:BožičIvan">

               <speaker>IVAN BOŽIČ:</speaker>

               <p>Hvala lepa, gospod podpredsednik. Rad bi vas opozoril, da smo pri 13. točki, ki se
               glasi: Predlog zakona o spremembah in dopolnitvah zakona o Radioteleviziji Slovenija.
               Ta amandma nima nobene veze s tem zakonom. Povejte mi, kje je povezan z njim.
               Popoldne smo zavrnili amandma, ki je nekaj urejal na tem podrčju, zdaj ne.</p>
               <p>In drugič. Zakaj se tako hudo borite za RTV? Ta amandma res ne sodi v ta zakon, ker
               Pa govori o drugem zakonu. Če ne, bomo prinesli drugič, ko bomo govorili o kmetijskih
               pridelkih, tudi amandmaje, ki bodo črtali nabavo streliva, recimo, v drugih
               državah.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Božič, jaz moram reči v svoje opravičilo, da sem prav na to opozoril
               malo prej. Ugotovili smo, da se to praviloma ne počne in da takšna praksa, ki se je
               razvila v slovenskem državnem zboru, vodi v to, da bomo imeli vsakič na dnevnem redu
               ene in iste zakone in seveda to pravno-konsistentno zagotovo ni. Vendar pa jaz nimam
               te pravice, da bi omejeval kaj zelo veliko razpravo, ki se nanaša na to tematiko.
               Seveda vas bom pa prosil, da se ne ponavljate - to pa lepo prosim. Gospod Juri,
               besedo imate.</p>
            </sp>
            <sp who="SDZ3:JuriAurelio">

               <speaker>AURELIO JURI:</speaker>

               <p>Kolegu Školču bi repliciral le toliko, da zagotovil ne dajem nikakršnih. Zagotovo pa
               mi ne bo težko, če sama vlada ne bo predlagala popravka zakona o medijih, tudi v luči
               odločitev ustavnega sodišča ali sicer, sem pripravljen tudi sodelovati pri takem
               zakonu. Ampak to je edina pot, niti ne praviloma, tudi sicer mi ne smemo spreminjati
               zakonodaje z novimi zakoni, specialnimi, ki bodo seveda sproti popravljali poprej
               sprejete krovne zakone. Pa če so krovni ali so tudi specialni.</p>
               <p>Poglejte. Danes smo sprejeli in izglasovali dva končna amandmaja, ki dajeta mnenje
               predstavnikom uredništev, pri kandidiranju, pravico, da tudi daje svojega kandidata
               za odgovornega urednika. Če bomo jutri sprejeli morebiti zakon o novinarstvu, ki bo v
               enem določilu izničil ta člen, pa tako spremenil spet pravila igre. To ne gre skupaj.
               Kolegi, to ni konsistentno in pri tem ne mislim sodelovati. Zato bom jaz zavrnil ta
               amandma. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Kontič, prosim!</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Hvala lepa. Tudi jaz imam zagotovilo gospodu Školču, in sicer da ne bom podpisal
               njegovega predloga zakona, če ga bo pripravil. Jaz sem govoril, da lahko
               predlagatelji oziroma tisti, ki ste za to zainteresirani, predlagate spremembo
               zakona, in to verjetno tudi v državnem zboru dosežete.</p>
               <p>Kar se pa časovne stiske tiče, kolegica Širčeva, je pa to podobno. Mi smo sedaj v
               drugi obravnavi, to pomeni, da bo zakon v tretji obravnavi čez kakšen mesec, dva
               meseca, lahko tudi jeseni, če ne bo hitreje. Ravno v tem času pa lahko predlagatelji
               tega amandmaja tudi, če ocenjujete, da imate podporo v državnem zboru, spremenite
               zakon o medijih po skrajšanem postopku.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Še tri replike imamo, če so res nujne. Gospod Potrč, gospod Školč in gospod Anderlič.
           </p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Jaz bi rad gospodu Školču rekel, da ga seveda ne morem prepričati, kako
               naj misli o mojem bodočem ravnanju, ker je to stvar njegovega pristopa.</p>
               <p>Kar pa zadeva dokazov, naj si gre pogledat, da za rešitev, ki je sprejeta v zakonu o
               medijih in danes, nisem nikoli glasoval. Obakrat ne iz vsebinskih razlogov, tokrat pa
               ne bom glasoval iz formalnih razlogov.</p>
               <p>Tudi gospod Kontič ve, ko smo govorili o njegovem amandmaju, da sem imel to, bi
               rekel, srečo, da je bil moj odgovor, kaj to pomeni, skoraj dobesedno enak odgovoru
               gospe Bitenčeve - da to niti slučajno ni lepo in sistemsko, da se je pa že zgodilo in
               da sem tudi bil mnenja, da ni prav ta amandma vložiti. Samo ne vem, če naredimo
               enkrat, če je pametno, da delamo velikokrat. Oglasil pa sem se predvsem zato, ker
               gospod Školč pač insinuira, pa mislim, da tokrat nima nobenega razloga. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Gospod Školč ima besedo.</p>
            </sp>
            <sp who="SDZ3:ŠkolčJožef">

               <speaker>JOŽEF ŠKOLČ:</speaker>

               <p>Seveda nič ne insinuiram, pač pa na nek način poskušam priti do tega, da bi bil tisti
               zakon tudi o medijih, o katerem sicer danes ne govorimo, in s tega vidika pač
               upoštevam pripombe, ki so bile dane na začetku, vendar smo šli potem, bom rekel, tako
               rekoč vsi prek njih in za to je dokaz cela razprava današnjega dne. Spraševal sem
               samo o tem, če je tudi kakšno soglasje po vsebini, ali gre samo za to, da se pač še
               vedno ohrani neka možnost, da se pobere te3%, kakorkoli bo že komu padlo na pamet,
               eventualno v tretji obravnavi in pa v nekem novem zakonskem predlogu. Zato tudi, na
               enak način govorim v vseh teh razpravah in tudi kasneje ne bo s tem problemov. Mi je
               tudi popolnoma jasno, da posebne volje v združeni listi za to, da bi skupaj vložili
               predlog spremembe zakona o medijih, ki bi saturiral tudi vlado v tej zadevi,
               pravzaprav ni; mogoče jih bo vlada prepričala s svojim predlogom, tudi to bi rad
               videl.</p>
               <p>Oglasil sem se pa predvsem zaradi vprašanja gospoda Božiča. To, kar pa on sprašuje,
               pa ni res, da nima to nobene zveze s tem zakonom. Še kako ima zvezo s tem zakonom,
               ker to določilo govori o sredstvih RTV prispevka. To je predvsem materija, ki jo
               ureja ta zakon, o katerem govorimo, in manj oni drugi. Po vsebini je to materija tega
               zakona, v katerega je posegel nek drug zakon. Zdaj se pa vsi delamo, kot da je tisto
               nedotakljivo. Tudi to je možno, ampak po vsebini je to ena od osnovnih stvari, ki jih
               ureja ta zakon - govori o sredstvih RTV prispevka, gospodBožič. Zato bi bilo zelo
               dobro, če bi osnovni zakon in amandma, ki smo ga skupaj podpisali, prebrali, in bi
               videli, da govorimo o materiji, ki jo izvirno ureja ta zakon, ne pa nek drug.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ugotavljam, da se vrtimo v krogu s temi replikami in da imamo pred seboj
               še 19 točk dnevnega reda. Zato vas prosim, če je le mogoče, da ste zelo kratki in
               inovativni. Prosim, gospod Anderlič.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Ja, tega vam ne morem zagotoviti, da bom inovativen, glede na kriterije, ki jih vi
               postavljate, sam imam najbrž drugačne. Zagotovo pa je treba pojasniti napačne
               navedbe.</p>
               <p>Gospod Kontič ve, ker je bil v prejšnjem mandatu tukaj, in gospa Bitenčeva tudi ve,
               ko opozarja na nekonsistentnost, da smo zares s spremembami zakona ORTV pred dvema
               letoma uredili prispevek. Z zakonom o RTV smo ga uredili. Dopustili ste - dopustili
               ste, sekretariat za zakonodajo in vsi drugi, in takrat tega niste opozarjali - da se
               tega ne ureja v tistem zakonu, in je to narobe in je to višek sprenevedanja, kar
               delate gospod Kontič. V tistem zakonu smo nekaj naredili, kar preprosto ne vzdrži
               tega, kar zdaj pravite. Pojdite urediti po rednem postopku zakon o medijih in črtajte
               v tem zakonu. To pač ni korektno. Vi ste iz zakona o RTV vzeli del tistega, kar smo
               uredili v tem zakonu pred dvema letoma, ko smo določili namesto protiustavne
               naročnine za radijske in televizijske programe, smo pač uredili prispevek. In to v
               tem zakonu.</p>
               <p>Jaz pričakujem, da bo tudi predstavnik vlade povedal, kaj si o tem misli. Gre
               preprosto za to, da samo popravljamo tisto, kar se je zares naredilo narobe, ne gre
               za to, da smo tam naredili presedan, zdaj pa ne smemo še enega narediti. Mi s tem
               zakonom, ki je matičen, ki je osnovni za RTV prispevek, ki določa pobiranje, ki
               določa tudinamembnost, ki določa seveda vse tisto, kar se naj bi s tem prispevkom
               dogajalo. Vi ste preprosto to v drugem zakonu malo okrnili, malo <q>"sfižili"</q> in zdaj pa
               pravite, ja pojdite tisti zakon popravljati, ne pa ta, ki je matičen za materijo, o
               kateri zdaj govorimo. To preprosto ni korektno, ni vzdržno, da nas takorekoč
               podučujete, kaj naj naredimo, delamo pa pravzaprav tisto, kar smo začeli že pred 2
               letoma ali pa že prej je bila namesto prispevka, naročnina, ki ni bila nikoli
               vprašljiva v osnovnem namenu in tudi v višini in tako naprej. Namenjena je bila
               namenjena za RTV programe javnega zavoda RTV Slovenije in tako naj bi bil tudi
               prispevek.</p>
               <p>Jaz sem trdno prepričan, da s tem popravljamo napako iz zakona o medijih, če je kaj
               konsistence pri teh zadevah. Nešteto zakonov smo in tudi tak, je princip sprejemanja
               zakonov, da v prehodnih določbah preprosto tudi navedemo, katere stvari ne veljajo,
               če razveljavljamo kakšne druge stvari. V tem delu je to po mojem prepričanju to
               povsem korektno in nekorektno je pa to, da nas zdaj napotujete na nek drug zakon, pa
               da naj to tam uredimo, ker to se tega zakona ne tiče. Še kako se tiče. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospa Bitenčeva, prosim.</p>
            </sp>
            <sp who="SDZ3:BitencPengovTina">

               <speaker>TINA BITENC PENGOV:</speaker>

               <p>Hvala lepa za besedo gospod predsednik. Jaz upam, da ne gre za nesporazum, jaz bi
               rada samo pojasnila, da je sekretariat pri zakonu o medijih tako na odboru kot na
               zboru ves čas opozarjal na nekonsistentnost in pravno spornost take odločitve. Tudi
               predsednik matičnega odbora je ves čas opozarjal na tako naše stališče in jaz seveda
               kritike v tem delu ne morem sprejeti. To, da pa seveda sedaj pač povemo načelno
               stališče do tega amandmaja, je verjetno tudi naša dolžnost, zraven pa verjetno sem
               povedala tudi v kakšnem razmerju je do tiste rešitve v zakonu o medijih. Hvala
               lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Potrč.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Najprej gospodu Školču. Gospod Školč, združena lista ima voljo spremeniti zakon. Kar
               zadeva glasovanja, si pojdite pogledati rezultate pri glasovanju ospornem členu v
               medijskem zakonu, pa se preštejmo. Med njimi so tudi poslanke in poslanci Liberalne
               demokracije, ne samo Združene liste. Tu očitati je popolnoma nekorektno in gre spet
               za, bom rekel, podtikanja.</p>
               <p>Naslednje pa je: Jaz osebno bom glasoval enako v vseh treh primerih. Prvič, pri
               zakonu o RTV, in v tem primeru. Takšnega amandmaja, ki bo posegal na to področje
               oziroma bo jemal sredstva RTV-ju, ne bom podprl. Mnogi boste delali pač različno.
               Samo na to sem želel opozoriti.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Juri? NIč več. Gospod Lavrinc.</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Hvala za besedo. Jaz sem začutil neko pomanjkanje oziroma najprej sem hotel izzvati
               gospo Tino Bitenc, sekretarko našega sekretariata, da bi nekaj splošnih pravnih
               pravil glede odnosov med zakoni in tako naprej povedala. Mislim, da bi kolegi, ki
               tako trdo stojijo za tem amandmajem, lažje razumeli, za kaj gre. To ne govorim
               provokativno, ampak ker zares tako mislim. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ali lahko zaključimo razpravo? Še gospod Školč. Pa gospod Bevk potem.</p>
            </sp>
            <sp who="SDZ3:ŠkolčJožef">

               <speaker>JOŽEF ŠKOLČ:</speaker>

               <p>Jaz bi gospoda Potrča samo nekaj vprašal. Zakaj ni bila potem realizacija 82. člena
               zakona o medijih opravljena v zakonu o medijih, ampak ste rešitev, ki jo tisti 82.
               člen v drugem in tretjem odstavku, podprli zdaj v zakonu o RTV. Če ste tako
               konsistentni, da vsakič speljete stvari od začetka do konca v istem zakonu, ker je
               to, bom rekel, unikatna rešitev, ki jo je prinesel tudi takrat gospod Kontič in
               njegovi.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Potrč.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Ker je bilo direktno vprašanje, čeprav to ni navada, moram dati odgovor. O amandmaju
               so glasovale poslanke in poslanci. Prvič, drugič, tretjič in vsakokrat. V Združeni
               listi in tudi v Liberalni demokraciji so se glede teh spornih amandmajev ali pa
               rešitev poslanci in poslanke opredeljevali različno. To je, gospod Školč, vsa
               resnica, ki velja tudi za današnji dan. O tem, tako imenovanem, spornem amandmaju so
               tudi danes, in sicer dva poslanca Združene liste sta dala glas za amandma, ostali, ki
               smo bili prisotni, smo glasovali proti, tako tudi nekateri poslanci LDS so dali svoj
               glas za amandma. Zdaj ne vem, zakaj zaslišujete ali pa sprašujete mene, vprašajte še
               svoje kolege, ker sicer to, kar delate, ni običaj.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Gospod Bevk.</p>
            </sp>
            <sp who="SDZ3:BevkSamo">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! Ni stvar tega državnega
               zbora, da bi poslušal moje razlage, kako so potekala koalicijska usklajevanja glede
               zagotavljanja dodatnih sredstev za lokalne in regionalne radijske in televizijske
               postaje. Toda dejstvo je, da sem na koalicijskem usklajevanju poskušal predlagati
               alternativno rešitev. Predlagal sem jo, skupaj z nekaterimi kolegi iz liberalne
               demokracije za nadomestilo glede 3% RTV prispevka. Ta predlog nekaterih kolegov iz
               združene liste in LDS-a pač na koalicijskem usklajevanju ni uspel. S temi rešitvami,
               ki sem jih takrat na tistem koalicijskem usklajevanju predlagal, bi se izognili
               celotni tej zgodbi v obeh teh dveh zakonih, tako zakonu o medijih kot zakonu oRTV-ju.
               Kakorkoli, sami smo si zakuhali to zgodbo tukaj. Če se kdo ne strinja z rešitvijo v
               zakonu o medijih, naj pač to preveri na ustavnem sodišču, ki je pristojno za
               reševanje tega spora. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Jaz se ponovno oproščam razpravljavcem, ker posegam v njihov interes razprave. Tta
               razprava ni za en sam milimeter prispevala k razjasnitvi tega vprašanja. Skozi se
               vrtimo v isti stvari, eni ponavljate historiat, eni se spomnite, kako je kdo
               glasoval, drugi to zahtevate. Oprostite, ampak plenarni del temu ni namenjen, če
               pogledate poslovnik. Vas prosim, poglejte še enkrat, kaj je to replika in potem
               replicirajte v skladu s poslovnikom. Če ne bo replika, vas bom prisiljen ustaviti in
               vas prositi, da prenehate z debato. Oprostite mi, ker sem tako grob z vami, ampak
               poslovnik je poslovnik. Gospod Anderlič!</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Jaz pričakujem sicer, da se bo predsednik vlade tudi opredelil, pardon, predstavnik
               vlade, saj mogoče še kdaj bo. <gap n="..."/><stage>/Smeh./</stage><gap n="..."/> Sprašujem pa gospo Bitenčevo, da nesporno
               jasno pove, kajti tudi z gospodom Mogetom, predsednikom odbora, nisva sedaj enotna,
               ker on razume, da je opozorila, da bi bilo pravno nekonsistentno, da bi to vprašanje
               sedaj uredili v tem zakonu. Jaz sem že prej govoril, da smo samo zaradi vprašanja
               prispevka spreminjali zakon o RTV-ju in je to temeljni zakon za to. Razumem, da je
               pravno konsistentno, da tako kot je bil postavljen prispevek pred dvema letoma, da se
               ga sedaj, če je bil z drugim zakonom spremenjen namen itn., da se ga sedaj preprosto
               vrne v stanje, v namen, kakršen je bil določen z zakonom, ki smo ga pred dvema letoma
               sprejemali. Ali je to pravno konsistentno ali ni? Gospod Moge je razumel, da vi
               trdite, da je to pravno nekonsistentno, da s tem zakonom to urejamo, jaz pa seveda
               mislim, da je pravno konsistentno. Prosim, da enoznačno poveste, ali je to tako ali
               je drugače.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Odgovor se pričakuje, se mi zdi.</p>
            </sp>
            <sp who="SDZ3:BitencPengovTina">

               <speaker>TINA BITENC PENGOV:</speaker>

               <p>Hvala lepa za besedo, gospod podpredsednik. Načelno moram povedati naslednje.</p>
               <p>Stališče sekretariata je vedno, da če se le da, da se spremembe, tudi razveljavitve
               tistih zakonov, istih zakonov, opravljajo s spremembami in dopolnitvami taistih
               zakonov. S tega vidika bi bilo pravno tehnično in pravno sistemsko, zaradi
               preglednosti pravnega sistema, te spremembe opraviti v spremembah zakona o medijih.
               Prav tako bi bilo tudi prav, kakršnokoli spremembo v RTV prispevku opraviti v zakonu
               o RTV Slovenija. Povedala sem, da je to toliko problematična odločitev, kolikor je
               bila problematična odločitev pri zakonu o medijih. Zdaj bom tako rekla, seveda se
               dogajajo tudi razveljavitve križ kraž čez zakone, vendar jih sekretariat v prid
               čistosti in razvidnosti pravnega sistema pravzaprav ne podpira. V začetku sem tudi
               rekla, da je sekretariat, glede na svojo pozicijo, to v tem hipu pravzaprav dolžan
               povedati. Iz tega se seveda lahko razume tudi to, da se sekretariat zaveda, v kakšnem
               položaju ste pač poslanci, in da tudi če se bo ta amandma sprejel, ne bo prvič, da je
               nek zakon posegel v nek drug zakon. Imamo velike sistemske zakone, ki so posegli v
               12, 15 zakonov, na primer zakon o javnih skladih, in s tem naredili velik poseg v
               pravni sistem. <stage>/Vprašanje iz klopi./</stage> Ja, tudi v javnih financah. Tako da s tega
               vidika mi nikdar ne moremo tega priporočati. Vendar državni zbor, kadar oceni, da je
               to potrebno, to tudi stori. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospa Širca, imate repliko, najbrž?</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Samo eno vprašanje imam, ki<gap n="..."/></p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Vprašanje ni replika. Gospod Moge.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Hvala lepa, za besedo. Povprašal bi sekretariat, ali pravilno razmišljam. Če smo
               mi<gap n="..."/></p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Oprostite, gospod Moge, ampak vprašanje - to ni neka javna scena, kjer bomo
               spraševali sekretariat o pravno tehničnih zadevah.</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Hočem se odločiti. Bom pa vas kot predsedujočega prosil, da mi razložite, ali je ta
               reč sistemsko v redu ali ni. Tu sem zastavil besedo, in če mi boste potrdili, da je
               to v redu, za ta amandma, ki sem ga sam podpisal, ne bom glasoval. Tolmačenja gredo
               zdaj z leve in z desne, in menda imam pravico povprašati po pravno sistemski rešitvi
               ali pa po normi tega, ali je to pravilno ali ni.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa, gospod Moge. Prosim!</p>
            </sp>
            <sp who="SDZ3:MogeRudolf">

               <speaker>RUDOLF MOGE:</speaker>

               <p>Spoštovana gospa Bitenčeva, če smo sprejeli v zakonu o medijih rešitev, kot je bila
               tam s tistimi 3%, in če v tem zakonu nismo uredili, da bi te 3% realizirali, če nekdo
               sproži spor na sodni veji, ali se potem tisti člen razveljavi ali ne? Ali obratno
               zdaj vprašam: če mi zdaj, ko nismo sprejeli amandmaja k 5. členu, če bi sprejeli zdaj
               amandma, ki ga je prva podpisala kolegica Širca, in je ta reč sprejeta in jo državni
               zbor sprejme, ni to osnova, da bi ta zakon, ki ga danes sprejemamo, bil v tolikšnem
               protislovju z ostalo zakonodajo, da bi se ta člen, ki ga s tem amandmajem
               dopolnjujemo, črtal?</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Moram samo ugotoviti, da to, kar ste povedali, ne spada v nobeno poglavje in noben
               člen poslovnika - ni ne replika, ne razprava. Razpravo smo o tej zadevi zaključili.
               Gospo Širco sem prej prekinil, ko je hotela postaviti vprašanje. Verjamem, da ste
               želeli nekaj podobnega vprašati, kot gospod Moge, ali ne. Se opravičujem, ampak jaz
               sem pričakoval, da bo zadeva stekla v skladu s poslovnikom. Ker pa ne gre in ker vam
               jaz pač ne morem vzeti tako besede, da mi ne boste očitali česam, bom pač jaz vprašal
               in se oproščam, ker sem vam vzel besedo.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Postavila sem kot vprašanje kot repliko na izvajanje državnega sekretarja, ker mi ni
               dal odgovora, ki mi temeljno manjka: Kako bo vlada, ki je skrbnica izvajanja zakona o
               medijih, hkrati pa tudi nosilka ustanoviteljskih pravic RTV, z dnem, ko je prišel v
               veljavo zakon o medijih, lahko zagotovila, da bodo ti trije odstotki, ki jih narekuje
               sedaj veljavni zakon o medijih, prišli v prakso k namembnikom, ki so tu omenjeni.
               Samo ta odgovor potrebujem, ker ne vidim operativne možnosti za to. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Mogoče bi dal gospod državni sekretar kratko pojasnilo.</p>
            </sp>
            <sp who="SDZ3:ZorkoBožidar">

               <speaker>BOŽIDAR ZORKO:</speaker>

               <p>Hvala lepa. To, kar je zapisano v zakonu o medijih v tistem 82. členu, ni operativno
               in ni izvedljivo. Tega se preprosto ne da izvesti. Mi bi verjetno že prej reagirali
               na ta določila, ampak smo namenoma počakali tudi na današnjo razpravo zakona o RTV,
               kajti v zakonu o RTV bi se seveda dalo tiste 3% narediti operativne, res pa je, da ne
               s takšnim dopolnilom, ki ste ga danes zavrnili, ampak z bistveno drugačnimi načini in
               malo bolj obsežnim posegom v zakon o RTV. Tako bi zakon o RTV v principu lahko
               legaliziral tisto, kar je bilo v zakonu o medijih narejeno. Zato smo namenoma
               počakali. Seveda bomo počakali tudi na odločitev ustavnega sodišča, glede na pritožbo
               zavoda o RTV, in potem pač ustrezno odreagirali. Ali bo to sprememba zakonao medijih,
               ali bo to neka druga pot, mi ne vemo. Ampak vsekakor vztrajamo pri svojem stališču,
               da smo proti takemu načinu delitve naročnine. Seveda pa moramo pri tej poti in pa pri
               končni odločitvi, kako in kaj, upoštevati vašo voljo. Tudi to, ki bo izražena glede
               sprememb in dopolnitev zakona o RTV. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Ali lahko zaključimo razpravo? Ali so še kakšni bistveni elementi, ki jih je
               treba pojasniti? Prosim, gospa Širca.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Replika. Rečeno je bilo, s strani predstavnika vlade, da ni mogoče, dedukcija, ker
               ni mogoče, je bil vložen ta amandma. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Horvat.</p>
            </sp>
            <sp who="SDZ3:HorvatFranc">

               <speaker>FRANC (FERI) HORVAT:</speaker>

               <p>Hvala lepa za besedo. Nisem se želel oglašati, vendar ker je kolegica Majda tako
               vztrajna, se moram oglasiti. Trdim, da to, kar pravi državni sekretar, da je
               vprašljivost izvedljivosti tistega člena, ni razlog, da bi sprejeli ta amandma,
               posebno še glede na jasno stališče sekretariata o sistemsko pravni spornosti takega
               amandmaja, poseganja v drugi zakon. Jaz mislim, da ne samo zaradi reševanja tega
               problema in interesov, ki so tukaj različni, tudi med nami oziroma prek nas
               posameznih subjektov medijskih, ampak predvsem zaradi kredibilnosti tega državnega
               zbora. Tudi če smo v preteklosti take primere naredili, ki niso najboljši, ni treba,
               da jih kar naprej ponavljamo. To je ena zadeva.</p>
               <p>Drugo, kar pravi državni sekretar, da ta člen ne bo izvedljiv, je potem stvar vlade,
               da predlaga spremembo tega člena oziroma še več, današnja razprava, ki se je odvijala
               že pri drugih amandmajih, je opozorila na to, da je potrebna in sam državni sekretar
               je potrdil, da bo vlada skupaj v sodelovanju z RTV in tudi z drugimi pripravila
               celovito novelo zakona, ki bo reševal tudi ta vprašanja, ki niso optimalno rešena, se
               strinjam, niti v onem zakonu o medijih, niti v tem zakonu.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Ali lahko zaključimo razpravo, replike in tako naprej in preidemo na
               glasovanje. Zdi se mi, da smo že vse rekli o tem. Lahko. Zaključujem razpravo,
               prehajamo na glasovanje. Zdaj pa proceduralno gospod Anderlič.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>V imenu poslanske skupine prosim ali predlagam ali kakorkoli že, za pol ure odmora,
               da se posvetujemo pred glasovanjem.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Odrejam pol ure odmora in se ponovno vidimo v tej dvorani ob 16.20.</p>
               <stage type="time">(Seja je bila prekinjena ob 15.48 uri in se je nadaljevala ob 16.27 uri.)</stage>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Čez nekaj minut bomo začeli ugotavljati stanje in če ne bo pač nikogar v dvorani,
               bomo pač sejo prekinili.</p>
               <p>Zahtevam 30-minutni odmor, da je v tem času, zdaj je poteklo že 40 minut, ne vidim
               razlogov, da tu sedimo in čakamo, da bomo sklepčni. Jaz bom proceduralno da prvič
               ugotavljanje prisotnosti, če bom potem še drugič in če ne bomo sklepčni v tem času<gap n="..."/>
               Mislim, da se moramo držati poslovnika in tistega, kar smo se dogovorili. Torej
               ugotavljamo sklepčnost, prvič.</p>
               <p>Prvič nismo bili sklepčni, sedaj pa mislim, da smo se že nabrali. Prosim, če lahko
               še enkrat ugotovimo sklepčnost, da bi lahko nadaljevali z delom. Formalno smo bili po
               karticah, ampak dejansko nas ni bilo notri. Spoštovane gospe in gospodje, ugotavljam,
               da smo sklepčni in nas je 48, 49, 50. Se pravi, da lahko nadaljujemo.</p>
               <p>Prosim gospoda Anderliča, če želi v imenu poslanske skupine, ki je zahtevala odmor
               pred glasovanjem, besedo. <stage>(Ne želi.)</stage> Prehajamo lahko torej na glasovanje o amandmaju,
               ki ga imamo na posebnem listu papirja, če se spomnite, amandmaju za novi 9.a člen.
               Prehajamo na glasovanje. Glasujmo prosim. Od 55 prisotnih je za glasovalo 19 poslank
               in poslancev, 29 jih je bilo proti.</p>
               <p><stage>(Za je glasovalo 19.)</stage> <stage>(Proti 29.)</stage></p>
               <p>Amandma ni sprejet. S tem smo izčrpali drugo obravnavo, kar zadeva amandmaje.</p>
               <p>Prehajamo na razpravo o preostalih členih, h katerim niso bili vloženi amandmaji.
               Kdo želi besedo? <stage>(Nihče.)</stage> Ker nihče ne želi besede, prehajamo na odločanj o
               preostalih členih, h katerim niso bili vloženi amandmaji. Glasujemo torej o
               preostalih členih, h katerim niso bili vloženi amandmaji. Glasujmo prosim. Od 55
               prisotnih je za glasovalo 49 poslank in poslancev, nihče ni bil proti.</p>
               <p><stage>(Za je glasovalo 49.)</stage> <stage>(Proti nihče.)</stage> Ugotavljam, da so preostali členi sprejeti.</p>
               <p>Prehajamo na razpravo o naslovu zakona. Kdo želi besedo? <stage>(Nihče.)</stage></p>
               <p>Prehajamo na odločanje o naslovu zakona. Glasujemo, prosim. Od 55 prisotnih je za
               glasovalo 49 poslank in poslancev, eden proti.</p>
               <p><stage>(Za je glasovalo 49.)</stage> <stage>(Proti eden.)</stage></p>
               <p>Ugotavljam, da smo tudi naslov zakona sprejeli.</p>
               <p>Imamo še predlog sklepa, ki bi se glasil:</p>
               <p><q>"Predlog zakona za tretjo obravnavo pripravi vlada Republike Slovenije."</q></p>
               <p>Želi v zvezi s tem predlogom kdo razpravljati? <stage>(Ne želi.)</stage></p>
               <p>Prehajamo na odločanje o navedenem predlogu sklepa. Glasujmo, prosim. Od 56
               prisotnih je za glasovalo 43 poslank in poslancev, nihče ni bil proti.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>14. TOČKO DNEVNEGA REDA - PREDLOG ZAKONA O BREZPLAČNI PRAVNI
                  POMOČI - HITRI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije. V imenu
               vlade je tu gospod Hinko Jenull, državni sekretar v ministrstvu za pravosodje, ki ga
               lepo pozdravljam in hkrati sprašujem, ali želi besedo? Prosim lepo, gospod Jenull.
               Prosim za pozornost v dvorani.</p>
            </sp>
            <sp who="SDZ3:JenullHinko">

               <speaker>HINKO JENULL:</speaker>

               <p>Hvala za besedo. Spoštovane poslanke in poslanci! Zakon, ki ga imate pred sabo, naj
               bi odpravil nasprotje med dvema pomembnima ustavnima načeloma, in sicer o tem, da je
               Slovenija pravna država in da je hkrati tudi socialna država, in naj bi omogočil
               uresničevanje ustavnega načela, da je v Republiki Sloveniji vsakomur zagotovljeno
               enako varstvo človekovih pravic, ne glede, med ostalim, na njegov premoženjski
               položaj oziroma gmotno stanje.</p>
               <p>Današnji pravdni postopki so v skladu z načelom pravne države in sodobnimi standardi
               zapleteni, zahtevni, zamudni in tudi dragi, kar pomeni, da določenim slojem
               prebivalstva niso dostopni, zlasti zato, ker je treba plačevati razmeroma visoke
               takse ter stroške zastopanja v postopkih.</p>
               <p>Republika Slovenija ni bila brez brezplačne pravne pomoči. Urejajo jo posamezni
               procesni zakoni, zakon o kazenskem postopku, zakon o pravdnem postopku, v zvezi z
               zakonom o sodnih taksah, določeni materialni predpisi, na primer, zakon o vzajemnem
               in preživninskem skladu, kjer je država prevzela na sebe tudi obveznosti
               plačevanjatistih zneskov, ki jih ne plačujejo posamezni subjekti, s tem v zvezi pa
               tudi posredno plačevanje stroškov sodnih postopkov.</p>
               <p>Novo v predlaganem zakonu je, da celovito ureja področje brezplačne pravne pomoči,
               tako da ga zaokrožuje v sistem. Pri tem je bilo pomembno ohraniti tiste določbe o
               brezplačni pravni pomoči, ki so v že veljavnih zakonih obsežene in so prilagojene
               specifičnosti posameznih postopkov. Do teh oblik pravne pomoči je zakon podrejeno
               uporaben, to pomeni, za tista vprašanja, ki v takih predpisih niso posebej urejena.</p>
               <p>Zakon je pripravljen z zgledovanjem na primerjalne pravne ureditve v Evropi,
               predvsem na avstrijsko in nemško ureditev. O brezplačni pravni pomoči bodo odločala
               okrožna sodišča, s čimer je zagotovljeno strokovno odločanje oziroma presoja merila
               možnosti za uspeh ter zagotovljena decentralizacija odločanja na območju celotne
               Republike Slovenije. Brezplačno pravno pomoč bojo dajale službe pravne pomoči pri
               okrožnih sodiščih v okviru prvega pravnega nasveta pri odločanju o tej pomoči, dalje
               nevladne organizacije v okviru prvih pravnih nasvetov in predvsem predpravdnega
               svetovanja ter odvetniki in notarji v tistih postopkih, kjer je obvezno zastopanje po
               odvetnikih in notarjih. Stroške brezplačne pravne pomoči, za katere so sredstva
               zagotovljena v proračunu vrhovnega sodišča, smo ugotavljali na podlagi števila
               prejemnikov minimalne plače in na podlagi ekstrapulacije podatkov o udeležencih v
               sodnih postopkih na to številko in ugotavljamo, da so za leto 2001 ustrezno
               predvideni v proračunu.</p>
               <p>Povedal bi glede enega od vprašanja, ki so se pojavljala v javnosti, češ, da zakon
               ni v zadostni meri stimuliral predpravdno poravnavanje, da je v zakon tudi to
               vgrajeno, in sicer do skrajnih meja, kolikor je še bilo možno. Prejemniki brezplačne
               pravne pomoči so lahko s posebnim pogojem in rokom zavezani, da se pred začetkom
               sodnega postopka poskušajo izvensodno poravnati, opozarjam na določilo tretjega
               odstavka 28. člena. S tem zakonom izpolnjuje Slovenija obveznosti, na katero je
               opozorilo tudi ustavno sodišče, da je brezplačna pravna pomoč oziroma dostop do
               sodišča zagotovljen, ne le na normativni, pač pa tudi na konkretni ravni in s tem
               izpolnjuje tudi svoje obveznosti po evropski konvenciji o človekovih pravicah ter po
               listinah in priporočilih sveta Evrope in po svoji zavezi v okviru pridružitve
               Evropski uniji. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za notranjo politiko kot matično
               delovno telo. Prosim poročevalca, gospoda Lavrinca najbrž, da predstavi mnenje odbora
               o predlogu zakona.</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Hvala, gospod podpredsednik. Kolegice in kolegi. To je eden v vrsti zakonov, ki jih
               je obravnaval odbor in o katerih bo tekla beseda zdaj te dni oziroma te ure. Za uvod
               bi rekel to, da se je v odboru ta zakon še posebej temeljito obravnaval. Na to kaže
               tudi obsežnost poročila, kar lahko vidite iz vaših gradiv, in seveda tudi to, da smo
               ga obravnavali na 5. redni seji in potem na 6. redni seji. Zakaj? Najprej moram
               poudariti, da ni bilo diskusije o tem, ali naj gre zakon po hitrem postopku ali ne,
               temveč smo o tem vsi soglašali. Več razprave pa je bilo seveda o samih vsebinskih
               rešitvah. Pomisleki so se nanašali predvsem na to, ali zakon, kot je bil prvotno
               predložen, v zadostni meri izpolnjuje naša pričakovanja do tega vprašanja ali ne in
               pa kakšne bodo finančne posledice v tem primeru, torej v primeru sprejetja tega
               zakona. Kot je znano, se je v medijih pojavila tudi teza, da bi takšen zakon pomenil
               izdatno obremenitev našega proračuna. S strani sodne veje oblasti so bili izraženi
               močni pomisleki glede tega, da bi odločali o brezplačni pravni pomoči, da bi odločala
               sodišča. Postavila se je teza, da bo to dodatno obremenilo že tako obremenjena
               sodišča. Zato je padel predlog, da naj bi se ustanovil neki posebni urad pri
               ministrstvu za pravosodje.</p>
               <p>V imenu zainteresirane strokovne javnosti se je vključila v diskusijo tudi
               predstavnica skupnosti centrov za socialno dela in pa namestnik varuha človekovih
               pravic, ki je poudaril potrebo po takšnem sistemskem zakonu, kajti, kot je povedal,
               sami že kar v precej primerih nudijo na nek način to brezplačno pravno pomoč. Glede
               pomislekov sodne veje oblasti in pa tudi skupnosti centrov za socialno delo s
               predlogom, da bi se ustanovil posebni urad, so člani odbora navedli precej več
               protiargumentov. Tako je prevladalo mnenje, da nekega posebnega urada ne potrebujemo,
               in smo prisluhnili predlagatelju, ki je v diskusiji razložil, da je to tudi evropska
               praksa. Ko smo prvič temeljito prediskutirali, da tako rečem, materijo, se je
               ugotovilo, da je zakon potreben neke dodatne obravnave, skratka amandmajev, ki bi
               seveda omogočili, da bo zakon res dosegel svoj cilj, to pa je, da se poenostavi
               postopek za to, da se tisti, ki so te pomoči potrebni in do nje upravičeni,
               pravzaprav lažje spopadejo z birokracijo. Zahtevali smo, da se poenostavijo postopki,
               predlagali smo tudi, da se vključijo tudi postopki pred upravnimi sodišči, postopki
               glede upokojevanja in tako naprej. Skratka, ocena je bila, da bi bilo najbolj modro,
               če predlagatelj pripravi en tak niz amandmajev, ki bi<gap n="..."/> Še to moram povedati, da se
               je predlagatelj z našimi pomisleki strinjal, da je bilo razloženo, da so bili tudi že
               prediskutirani na vladi oziroma v pripravi zakona. Zato je bil odbor enoten, da da
               vladimožnost, prekinil je to razpravo in jo nadaljeval na 6. seji, kjer je vlada
               pripeljala amandmaje, ki so v bistvu v celoti sledili tistemu, kar je bilo zahtevano
               v naši razpravi.</p>
               <p>Ker ni bilo po naši presoji, po mnenju članov odbora zadosti poenostavljeno v
               nekaterih primerih, jaz členov ne bom navajal, ker mislim, da nima niti smisla, gre
               pa za 25. novi člen, 51., 53. in tako naprej, smo na odboru oblikovali, praktično
               soglasno nekatere amandmaje, s katerimi smo zakon dopolnili. Zato predlagam,
               spoštovane kolegice in kolegi, da podprete amandmaje, ki jih podpira, ali pa daje,
               sam svoje, odbor. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Želi besedo predstavnica sekretariata za zakonodajo in pravne zadeve? <stage>(Ne
               želi.)</stage> Hvala. V imenu poslanskih skupin pa želijo razpravljati najprej gospod Dušan
               Vučko, Liberalna demokracija, potem gospa Majda Zupan in potem gospod Janez Podobnik,
               gospod Miran Potrč in naprej. Hvala.</p>
            </sp>
            <sp who="SDZ3:VučkoDušan">

               <speaker>DUŠAN VUČKO:</speaker>

               <p>Hvala za besedo. Spoštovani podpredsednik, spoštovane kolegice, spoštovani kolegi!
               Republika Slovenija do sedaj ni imela enotnega sistema brezplačne pravne pomoči. Ta
               institut je bil sicer deloma uzakonjen v posameznih področnih predpisih, vendar pa se
               je v praksi izkazalo, da sistem ni bil učinkovit in ni zadostil ustavnemu načelu
               enakosti pred zakonom. To ustavno načelo pomeni med drugim tudi to, da imajo vsi
               ljudje enake možnosti za sojenje pred istimi sodišči in po istih seveda, pravilih.</p>
               <p>Predvsem so se v neenakem položaju znašli revnejši sloji prebivalstva, ki jim je bil
               onemogočen dostop do sodišča, ker niso zmogli plačevati odvetniških storitev. Zato je
               še kako potreben institut brezplačne pravne pomoči, ki omogoča posameznikom, ki ne
               razpolagajo z zadostnimi materialnimi sredstvi, oprostitev plačila stroškov in
               honorarja za odvetnike, ki jih nujno, potrebujejo za pridobitev določenih pravnih
               nasvetov, v zvezi s postopki uveljavljanja svojih pravic in za obrambo na sodiščih.</p>
               <p>Pravica do sodnega varstva sodi namreč med temeljne človekove pravice in svoboščine.
               Vsak državljan ima pravico, da o njegovih pravicah in dolžnostih odloča neodvisno,
               nepristransko in z zakonom ustanovljeno sodišče. Vendar pa v današnjem času ne
               zadošča, da bi bila ta pravica zagotovljena le formalno. Dolžnost države je tudi ta,
               da tistim prikrajšanim zagotovi pomoč, kajti popolna enakopravnost sicer ni
               uresničljiva in je le ideal, država pa seveda lahko poskrbi vsaj za takšno pomoč, ki
               bo odpravila najnujnejše ovire pri izvrševanju ustavnih pravic in pa varstva pravic
               posameznikov.</p>
               <p>Institut brezplačne pravne pomoči pomeni konkretizacijo tako ustavnih, kakor tudi
               mednarodnih načel olajševanja dostopa revnejših do sodišč, s pospeševanjem pravnega
               svetovanja revnim ter pokrivanjem najnujnejših stroškov in omogoča izvajanje načela
               sodobne socialne države ter zagotavlja enakost državljanov pred zakonom.</p>
               <p>Poslanke in poslanci Liberalne demokracije Slovenije bodo zato podprli zakon o
               brezplačni pravni pomoči in podprli tudi vse tiste amandmaje, ki jih je podprl odbor
               za notranjo politiko. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospa Majda Zupan v imenu poslanske skupine Nove
               Slovenija.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala lepa za besedo. Spoštovani predsedujoči, predstavnik vlade, poslanci in
               poslanke! Dovolite, da predstavnim mnenje poslanske skupine Nove Slovenije. Zakon o
               brezplačni pravni pomoči je novost v slovenskem pravnem redu in je skrajni čas, da ga
               imamo poslanci na parlamentarnih klopeh, saj poskuša celovito in samostojno rešiti
               vprašanja oziroma načine, ki omogočajo dostop do sodnega varstva vsem, tudi
               prebivalcem, ki zaradi slabega premoženjskega in socialnega položaja tega ne bi mogli
               uresničiti. Do sedaj smo sicer imeli posamezne določbe o brezplačni pravni pomoči v
               nekaterih posameznih zakonih, vendar materija ni bila celovito urejena.</p>
               <p>Z zakonom želimo uresničiti ustavno načelo pravne in socialne države, kot je bilo že
               rečeno, pravico do sodnega varstva in načelo enakosti ter obvezo za vključevanje v
               evropski pravni red.</p>
               <p>Predlog zakona je pripravila že Bajukova vlada, sedanja vlada pa je skoraj v celoti
               upoštevala predloge matičnega odbora.</p>
               <p>Z zakonom je urejena dostopnost pravnega svetovanja pred začetnimi sodnimi postopki
               strankam, ki nimajo dovolj sredstev; ureja sistem dodeljevanja brezplačne pravne
               pomoči za pravno zastopanje in druge pravne storitve, določene z zakonom, v vseh
               sodnih postopkih; ureja poenotenje finančnih in postopkovnih kriterijev za odobritev
               in vzpostavlja pogoje za, upamo, učinkovito delovanje institucije pravne pomoči.</p>
               <p>Pomembno je tudi poudariti, da uvaja prvi pravni nasvet, ki je za vse upravičence
               brezplačen in ne zahteva ugotavljanja zahtevanih zakonskih pogojev. Prvi pravni
               nasvet velja tudi v zadevah zdravstvenega, pokojninskega, invalidskega in socialnega
               zavarovanja in za primer brezposelnosti.</p>
               <p>Pravno pomoč naj bi torej izvajali odvetniki in notarji ter sodišča, ko gre za
               vprašanja oprostitve plačila stroškov sodnega postopka, poleg njih pa tudi neprofitne
               in nevladne organizacije, ki bodo pridobile koncesijo za zagotavljanje brezplačnega
               pravnega svetovanja, in sicer za celoten predpravni postopek.</p>
               <p>O brezplačni pravni pomoči odločajo predsedniki okrožnih sodišč, prošnje pa lahko
               prosilci vlagajo tudi pri 44 okrajnih sodiščih, kar bo ljudem približalo to obliko
               pomoči.</p>
               <p>Zavedamo se, da bodo brezplačno pravno pomoč iskali zlasti ljudje, ki poleg tega, da
               imajo slabše premoženjsko in socialno stanje in da so nevešči prava in nevajeni
               odpirati premnoga pisarniška vrata, zato upamo, da bo s tem zakonom zagotovljena
               dejanska možnost varovanja njihovihpravic pred najrazličnejšimi ustanovami.</p>
               <p>Namen zakona ne sme biti, da bi se dajala brezplačna pravna pomoč za zadeve, ki
               nimajo izgleda za uspeh. Pri odločanju o upravičenosti do brezplačne pravne pomoči bo
               treba uporabljati obilo zdrave pameti, ker se bodo pojavljale najrazličnejše
               življenjske situacije, kjer bo potrebna ta pomoč.</p>
               <p>Sprejem zakona o brezplačni pravni pomoči ne bo smel imeti za posledico nepotrebnega
               pravdanja. Zato se postavlja tudi vprašanje glede plačila odvetnikom in notarjem za
               opravljanje teh storitev, in v tej smeri smo vložili tudi amandma.</p>
               <p>Zakon in amandmaje bomo poslanci poslanske skupine Nove Slovenije podprli. Hvala
               lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. V imenu poslanske skupine SLS + SKD - Slovenske ljudske stranke, gospod
               Janez Podobnik.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Spoštovane kolegice in kolegi, spoštovani gospod podpredsednik, gospod državni
               sekretar! Poslanska skupina SLS + SKD - Slovenske ljudske stranke bo podprla zakon o
               brezplačni pravni pomoči.</p>
               <p>V celoti se tudi strinjam z uvodno mislijo predsednika odbora za notranjo politiko,
               gospoda Lavrinca, da je odbor zelo temeljito opravil svoje delo in se je pravzprav
               pri tem zakonu pozitivno združila neka praksa, ki vprašanje, če je najboljša. Zakon
               je z obsežno mednarodnopravno izkušnjo in primerjalnim pravnim prikazom podpisala že
               gospa Brezigarjeva. Nato je sledilo obširno mnenje našega sekretariata in nato dve
               seji odbora, mnenje komisije državnega sveta za politični sistem, sodelovanje
               vrhovnega sodišča, drugih strokovnih institucij in nato sledijo dobro pripravljeni
               amandmaji vlade in samo dva amandmaja odbora, ki sta vsebinska in nekaj dodatnih
               tehničnih amandmajev. Najverjetneje je pred nami zelo kvaliteten zakon. Postopek je
               zapleten, vsebina pa je dobra. Republika Slovenija doslej še ni imela enotno
               urejenega sistema brezplačne pravne pomoči. Kot so že moji kolegi povedali, se je ta
               institut v različnih oblikah sicer uzakonjal po posameznih postopkovnih predpisih.
               Vendar se tem poglavjem v zakonih ni posvetilo tolikšne pozornosti, niti normativno
               niti v praksi, da bi lahko trdili, da je bil sistem učinkovit in da deluje tako, kot
               to terjajo mednarodni dokumenti. Tukaj bi rad posebej poudaril resolucijo Sveta
               Evrope in nekatera priporočila. Še posebej resolucijo Sveta Evrope o pravni pomoči in
               svetovanju, ki med drugim pravi, da država mora poskrbeti za obveščanje javnosti o
               pravnem svetovanju, ki je na voljo. Vprašanje se postavlja, ali so bile že sedaj
               obstoječe možnosti dovolj znane našim državljankam in državljanom. In še bolj ključno
               vprašanje: na kakšen način bo vsebina tega zakona prišla med slovenske državljanke in
               državljane. Država je po resoluciji Sveta Evroe dolžna, da poskrbi za obveščanje
               javnosti o tem. Sprejem zakona predstavlja obveznosti po državnem programu Republike
               Slovenije za prevzem pravnega reda, ni pa pogoj za vstop v Evropsko unijo. Res pa je,
               da sprejem zakona o brezplačni pravni pomoči, da je to zahteva, ki jo terja Evropska
               konvencija o človekovih pravicah, zlasti njen 6. člen, na podlagi katerega je
               Evropsko sodišče za človekove pravice po sodni praksi večkrat poudarilo, da človekove
               pravice, ki jih zagotavlja Evropska konvencija o človekovih pravicah, niso zgolj
               teoretične narave, temveč je potrebno, da se tudi dejansko omogočajo in jih je mogoče
               dejansko uveljavljati oziroma izvrševati.</p>
               <p>Pravica do sodnega varstva po ustavi naše države sodi med temeljne človekove pravice
               in svoboščine, vendar ne zadošča, da je pravica do sodnega varstva priznana le
               teoretično, ampak je nujno, da se s pozitivnimi ukrepi države zagotovi možnost
               dejanskega in učinkovitega izvrševanja pravice do sodnega varstva vsakomur, ne glede
               na premoženjski oziroma socialni status. Osebam slabega premoženjskega stanja višina
               sodnih stroškov ne sme predstavljati nepremostljive ovire za dostop do sodišča. V
               pravnem pogledu so pred sodišči vsi državljani enaki. Vendar pa dostop do sodnega
               varstva dejansko ni enak za vse. Zakonodajalec je rešil ta problem dejanske
               neenakosti tudi s tem, da je uvedel brezplačno pravno pomoč.</p>
               <p>Naštel bom nekaj razlogov, na podlagi katerih naša poslanska skupina še posebej
               podpira predlagani zakon. Pravica do brezplačne pravne pomoči bo po predlaganem
               zakonu veljala za postopke pred sodišči, in to pred vsemi sodišči iz splošne
               pristojnosti in specializiranimi sodišči v Republiki Sloveniji. Pred ustavnim
               sodiščem, poudarjam, pred ustavnim sodiščem in vsemi mednarodnimi sodišči. Tudi ta
               podatek je zelo pomemben: tudi pred vsemi mednarodnimi sodišči. Pred slednjimi z
               izjemo, in sicer samo tedaj, če pred temi sodišči ni urejen sistem nudenja brezplačne
               pravne pomoči oziroma, če po pravilih mednarodnega sodišča upravičenec po tem zakonu
               ne bi bil upravičen do brezplačne pravne pomoči. Poleg tega pa bo mogoče uveljaviti
               to pravico tudi v postopkih za izvensodno poravnavo sporov, kar je urejeno z
               zakonom.</p>
               <p>Predlagatelj je v tekstu poudaril, da v Republiki Sloveniji sistemsko še nimamo
               urejenega načina izvensodnega poravnavanja sporov, vendar se ta zakon tudi
               pripravlja. Brez dvoma ga bo državni zbor z veseljem obravnaval in tudi sprejel, ko
               bo prišel v proceduro.</p>
               <p>Kot je bilo že v nastopu kolegov poudarjeno, bi rad še posebej izpostavil institut
               prvega pravnega nasveta. Zakon ga uvaja. Ta je brezplačen in zanj ni potreben
               postopek ugotavljanja pogojev iz tega zakona. Torej, za prvi pravni nasvet ni
               potreben dokaj kompliciran postopek ugotavljanja pogojev iz tega zakona. Za prvi
               pravni nasvet se šteje pojasnilo upravičencu o pravnem položaju v njegovi zadevi in
               kratek nasvet o možnosti za sklenitev izvensodne poravnave, o pravicah in obveznostih
               pri uvedbi postopka, o pristojnosti sodišča, o procesnih pravilih, stroških in načinu
               izvršitve odločbe.</p>
               <p>Zelo pomembna pa je tudi rešitev, ki je predlagana s strani vlade v obliki
               amandmaja. Mislim, da prav na predlog državnega sveta, komisije državnega sveta, in
               tudi na priporočilo sekretariata. Pravni nasvet se lahko posreduje tudi v zadevah
               zdravstvenega, pokojninskega, invalidskega, socialnega zavarovanja in zavarovanja za
               primer brezposelnosti.</p>
               <p>Dodatni razlogi, ki so tudi ključna vsebina tega zakona in katerega podpiramo, pa je
               poglavje, ki ureja pogoje za odobritev brezplačne pravne pomoči. Predlog zakona
               opredeljuje oziroma določa v bistvu dva ključna, dvoje vrst pogojev. Prvi je finančni
               položaj prosilca intako imenovani postopkovni pogoj. Pri prvem predlogu zakonodajalec
               loči med dohodki in prejemki prosilca in premoženjem prosilca, s katerim razpolaga.
               Pri ugotavljanju finančnega položaja prosilca zakon vključuje tudi finančno stanje
               prosilčeve družine, če prosilec ni samska oseba. Glede na te razmejitve predlog
               zakona pri redni obliki brezplačne pravne pomoči določa tako imenovani dohodkovni
               cenzus, ki se veže na višino minimalne plače, ki jo določa zakon, in premoženjski
               cenzus, ki predstavlja 20-kratnikminimalne plače.</p>
               <p>Tu bi rad poudaril tudi vsebinsko razpravo, ki se je odprla na odboru. Šlo je za
               stališče predstavnikov skupnosti centrov za socialno delo. Bili so mnenja, da jih bo
               to preobremenilo. Ampak menim, da je bila odločitev potem odbora ob posredovanju
               vlade pravilna. Vsekakor morajo tudi centri za socialno delo v okviru postopka pri
               ugotavljanju tega pomembnega elementa za odobritev brezplačne pravne pomoči
               sodelovati. Ne glede na to pa predlog zakona kot izredno brezplačno pravno pomoč
               omogoča osebam, ki prejemajo denarno socialno pomoč po zakonu o socialnem varstvu, da
               se jim brez ugotavljanja pogoja finančnega položaja odobri brezplačna pravna pomoč.</p>
               <p>Od oblik pravne pomoči, ki so v zakonu takstativno naštete, nekatere pa so tudi
               dodatno definirane. Naštete oblike pravne pomoči omogočajo upravičencu, da je lahko
               deležen brezplačne pravne pomoči za vse faze postopka do njegova dokončanja. Vključno
               s pravnim svetovanjem, za katerega je mogoče uveljavljati brezplačno pravno pomoč že
               pred začetkom sodnega postopka, in vključno z notarskimi storitvami, če so te za
               rešitev spora, bodisi sodnega ali pa izvensodnega, potrebne. Tudi to informacijo bi
               bilo dobro, da bi jo ob sprejemu tega zakona državljanke in državljani Republike
               Slovenije čimprej izvedeli.</p>
               <p>Med oblike pravne pomoči je v zakonu vključena tudi oprostitev plačila stroškov
               postopka, ki so pomembna postavka v samem postopku, in - ne nazadnje - nastanejo
               zaradi samega postopka. Obseg odobritve je odvisen od presoje organa, ki o tem
               odloča. To je lahko delen ali celoten, praviloma pa v obsegu, kot jo uveljavlja
               upravičenec oziroma prosilec.</p>
               <p>Eno od pomembnih vprašanj je bilo, kdo odloča o brezplačni pravni pomoči. Sprejeta
               je bila odločitev, da je to v pristojnosti predsednika okrožnega sodišča, ki ga
               predlog zakona opredeljuje kot pristojni organ za brezplačno pravno pomoč. Iz
               stenograma odbora za notranjo politiko je razvidno, da sta tako predsednik vrhovnega
               sodišča kot tudi predsednik sodnega sveta imela pomisleke za tako odločitev. Ampak
               menim, da se je tako odbor kot vlada odločila pravilno, ko je vztrajal pri tem, da je
               torej pristojni organ za odločanje o brezplačni pravni pomoči v pristojnosti
               predsednike okrožnega sodišča.</p>
               <p>Ker pa mora brezplačna pravna pomoč pokrivati tudi brezplačno pravno pomoč za
               sestavo prošnje, je predlagatelj v zakonu zasledoval tudi to zelo pomembno
               okoliščino, brez katere v bistvu celotni sistem ne bi imel pravega smisla. Poleg tega
               je treba zagotoviti sistem, ki bo deloval po principu vse na enem in znanem mestu in
               ki bo z ustrezno kadrovsko zasedbo zagotavljal hitro, kvalitetno in učinkovito
               reševanje zahtevkov.</p>
               <p>Rešitev glede teh vprašanj predlaga zakon v obliki strokovnih služb za brezplačno
               pravno pomoč, ki je organizirana in nameščena pri vsakem okrožnem sodišču ter deluje
               v dveh smereh: na eni strani pomeni administrativno, tehnično in strokovno pomoč
               pristojnemu organu za odločanje, na drugi strani pa ima določene pristojnosti glede
               nudenja pomoči uporabniku oziroma prosilcu za brezplačno pravno pomoč</p>
               <p>Kot sem že v tej kratki razpravi povedal, je bilo v razpravi na odboru slišati
               precej pripomb na račun prekompliciranega postopka za pridobitev brezplačne pravne
               pomoči. Odbor je po razpravi pripravil predlog amandmaja, ki določa, da podatke, s
               katerimi prosilec ne razpolaga, pridobi organ, ki odloča o brezplačni pravni pomoči,
               po uradni dolžnosti. Odločitev odbora v celoti podpiramo.</p>
               <p>V razpravi na odboru je bilo tudi predlagano, da se bolj odločno zapiše, da je v
               primeru brezplačne pravne pomoči poskus izvensodne poravnave obligatoren.</p>
               <p>Pri presoji postopkov, pogojev za dodelitev brezplačne pravne pomoči, se upošteva
               kriterij presoje verjetnega uspeha. Prav na ta element je predvsem opozoril, ko je
               argumentiral, zakaj naj bi o tem ne odločali predsedniki okrožnih sodišč, predsednik
               vrhovnega sodišča. Namreč, bilo je opozorjeno, da ob tem dejstvu sodišče ne bo moglo
               ostati nepristransko, če se bo moralo o zadevi odločati že vnaprej. Toda amandmaji so
               zadevo zelo korektno rešili in v naši poslanski skupini jih bomo podprli.</p>
               <p>Našo podporo bi še enkrat naslonil na resolucijo Sveta Evrope, na nekatera
               priporočila, in bi prosil, predlagal vladi Republike Slovenije, državnemu sekretarju,
               da premisli o načinih, ne samo prek interneta, kajti tisti, veste, ki nimajo denarja
               in se bodo posluževali brezplačne pravne pomoči, tudi nimajo možnosti, da bi prek
               interneta sledili zakonodajnim rešitvam, da najdemo način, da bo slovenska država
               poskrbela za obveščanje slovenske javnosti, kakšen zakon je bil danes sprejet v
               državnem zboru. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. V imenu Združene liste socialnih demokratov bo govoril gospod Potrč.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa, gospod podpredsednik. Spoštovane kolegice in kolegi! Poslanska skupina
               Združene liste socialnih demokratov bo predlog zakona o brezplačni pravni pomoči
               podprla.</p>
               <p>Prepričani smo namreč, da je ustavna pravica do sodnega varstva uresničena le, če se
               lahko realizira v čim večji meri dejansko, ne pa, če je napisana na papirju. Ne
               trdim, da doslej naš pravni sistem ni imel mnogih elementov, ki so pomagali
               uresničevati pravico do sodnega varstva v postopkih, da je takšne pravice imel glede
               možnosti oprostitve sodnih taks in stroškov postopka in da je takšne možnosti,
               predvsem glede delovnih in socialnih sporov, imel glede možnosti posebnega zastopanja
               sindikatov in nižjih taks. Mislim pa, da ob tem velja kljub temu reči, da se socialne
               razmere v Sloveniji spreminjajo na način, da je za mnoge plačilo sodne takse postalo
               nedosegljivo in da poleg tega mnogi ne morejo uspešno uveljavljati svojih pravic, ki
               so sestavljene, zapletene, zahtevne, če jim ni zagotovljena tudi ustrezna strokovna
               pomoč. Upal bi namreč trditi, da naši zakoni prej kot enostavnejši postajajo
               zapletenejši, da je vedno več pravic urejenih na zelo različne načine v zelo
               različnih zakonih in da njihovo poznavanje zahteva velike specialiste, če ne, je
               mogoče zastonj pričakovati, da bi se ta pravica uveljavila. Vse to so razlogi, zaradi
               katerih ni dvoma, da je prav, da sprejmemo predlogzakona o brezplačni pravni pomoči.</p>
               <p>Rad bi spomnil, da je naš kolega Borut Pahor bil v prejšnjem mandatu predlagatelj
               takšnega zakona, ki ni prišel v obravnavo v državni zbor, in da ga je potem, ko ga je
               vložila vlada, tudi umaknil, čeprav je njegov koncept, ki so - vem, da bi to sam
               povedal, - mu ga pripravile strokovne ekipe, ne sam, temeljil na nekoliko
               enostavnejših podlagah.</p>
               <p>Drugo, kar bi želel povedati, je poudarek, da je naš pristop k obravnavi zakona poleg
               podpore ureditvi temeljil na opozorilih, ali zakon le ni prezahteven za tematiko, ki
               jo ureja. Ta opozorila smo dali na prvi seji matičnega delovnega telesa in jih
               utemeljili s tem, da tisti, ki išče pravno pomoč, je praviloma prava neuk, pogosto
               tudi socialno in sicer po sposobnostih manj vešč urejanja stvari in pred upravnimi
               organi in pred sodišči in kjerkoli drugje in da mnoge, zelo komplicirane zahteve, ki
               so bile v zakonu dane, to se pravi, lahko pripeljejo do tega, da bo postopek tako
               zahteven, da ga bo lahko malo ljudi uveljavilo in ne bo dosegel svojega namena.</p>
               <p>Posebej smo na to opozorili ob zelo zahtevnih pogojih za materialne pravice in dosti
               zahtevnih postopkih, ki jih mora izpolniti od izpolnjevanja obrazcev, vlog, reševanja
               in podobno, da bi bila njegova pravica, ki mu je bila z zakonom predvidena, tudi
               dejansko zagotovljena. Zato smo bili zadovoljni, da je tudi ob naših opozorilih,
               predvsem pa ob enakih ali pa zelo podobnih opozorilih mnogih kolegic in kolegov v
               matičnem delovnem telesu prišlo do nekaterih rešitev, ki so le zakon naredile
               nekoliko - jaz poudarjam nekoliko - enostavnejši in preglednejši. Ti primeri so bili
               omenjeni. Gre predvsem za prvi brezplačni pravni nasvet in za poenostavitev zbiranja
               dokumentacije o premoženjskem stanju. In to sta, po mojem, dve bistveni novosti, ki
               jih je zakon prinesel po zaslugi razprave v matičnem delovnem telesu in ga na ta
               način bistveno izboljšal.</p>
               <p>Mi menimo, da bi kazalo še vedno razmišljati o tem, ali so z zakonom o brezplačni
               pravni pomoči že izčrpane vse poti in možnosti za boljše in učinkovitejše
               uveljavljanje pravic do pravnega varstva vseh državljank in državljanov. Svetovali bi
               vladi in pristojnemu ministrstvu, da razmišlja ali bi tudi v zakonu o odvetništvu
               predvideli po vzoru rešitev v nekaterih drugih državah možnost - seveda tudi davčno
               neobremenjenega, v omejenem obsegu - zastonj dajanja uslug odvetnikov ali pa tudi kot
               takšno obveznost v nekem sorazmernem delu z obsegom prometa, ker bi tudi na ta način
               bila zagotovljena večja pomoč državljankam in državljanom pri uresničevanju te
               pravice.</p>
               <p>In na koncu. Želimo, da bi zakon uveljavil svoj cilj in namen in da bi tisti, ki so
               potrebni, neuki, dobili potrebno brezplačno pravno pomoč. Verjamemo, da bo vlada,
               resorno ministrstvo, tretja veja oblasti, čeprav ima nekatere pomisleke na neke
               rešitve v zakonu, uresničevanje zakona spremljala in da bomo v matičnem delovnem
               telesu v kakšnem letu ali dveh dobili prve informacije o njegovem uresničevanju, da
               bomo takrat lahko skupaj ocenili, ali daje učinke, ki jih vsi želimo, ali pa imamo
               kaj prav, ko opozarjamo, da je kljub napredku morda še vedno tako zelo zapleten in
               zahteven, da vseh ciljev preko njega ne bo mogoče uresničiti. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Barovič v imenu Slovenske nacionalne stranke,
               prosim.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa. Predhodni govorniki so povedali veliko mnenj, s katerimi se tudi v
               poslanski skupini Slovenske nacionalne stranke absolutno strinjamo. Zato čisto na
               kratko. Veseli smo, da bomo tokrat upravičeno, tudi po določilih poslovnika - in
               upam, da bomo - po hitrem postopku sprejeli zakon o brezplačni pravni pomoči, kajti s
               tem bomo končno udejanili temeljno človekovo pravico, ki je sicer v državi Republiki
               Sloveniji že dolgo časa v veljavi: pravico vsakega, da ima dostop do sodišč in do
               sodnega varstva. Kajti mnogi v praksi tega danes niso imeli.</p>
               <p>V poslanski skupini Slovenske nacionalne stranke ocenjujemo, da mora biti brezplačna
               pravna pomoč namenjena vsem, ki potrebujejo pomoč tako v upravnih postopkih kot tudi
               na področjih pokojninskega, invalidskega, zdravstvenega zavarovanja in tudi v
               primerih brezposelnosti. Prav tako se strinjam z gospodom Podobnikom, ki je omenil,
               da se mora pravica uveljavljati na vseh sodiščih, pač tam, kjer se išče.</p>
               <p>Poudaril bi tudi besede predstavnika varuha človekovih pravic na eni od sej
               matičnega delovnega telesa, kjer je ponudil idejo, da bi se ravnali po primeru Velike
               Britanije, kjer se tistem, ki se mu nudi začetna pravna pomoč, brez velikih formalnih
               postopkov odobri enota pravnega svetovanja pri odvetniku.</p>
               <p>Na zadnje, hkrati sem vesel, da bomo, ko bomo sprejeli zakon o brezplačni pravni
               pomoči, izpolnili še eno od številnih obveznosti Republike Slovenije, ki sodijo v
               okvir presoje političnih meril za vključitev v Evropsko unijo. Še posebej sem vesel
               zato, ker je to eno res tistih področij, ki je vredno veliko besed, dejanj in
               uzakonitev bolj kot pa nekatere stvari, o katerih smo v povezavi z Evropsko zvezo
               govorili v preteklih dneh. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Petan v imenu Socialdemokratske stranke. Prosim!</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo, gospod podpredsednik. Spoštovane kolegice in kolegi! V
               Socialdemokratski stranki Slovenije menimo, da je to eden od zakonov, ki v praksi
               kaže na naš odnos da v ustavi in drugih aktih države zapisano vsebino o socialni in
               pravni državi. Kaže na naš pristop glede splošne in izvedbene ravni. Pri nas so
               pravne storitve - pri tem mislimo na cene teh storitev - dosegle enormne višine in te
               cene ogrožajo možnost uveljavljanja pravice do enakosti pred zakonom, uveljavljanja
               pravice do sodnega varstva vsakomur, ne glede na socialni status, ne glede na njegove
               finančne možnosti. To pa je seveda področje uveljavljanja človekovih pravic v praksi.</p>
               <p>Država, še predvsem, če se deklarira za socialno, in to naša naj bi bila in mora
               biti, ima različna orodja, s katerimi lahko ublaži velike socialne razlike, ki
               ogrožajo to enakost državljanov pred zakonom zaradi socialnih komponent. Pravica do
               učinkovitega sodnega varstva ne more biti zagotovljena samo formalno. Dejansko se ta
               pravica ali pravice kažejo v dostopnosti, v možnosti uveljavljanja učinkovitega
               pravnega varstva.Dolžnost države - kot sem že dejal - socialne pa je, da omogoči vsem
               državljanom, tudi tistim, ki jim socialni položaj zapira koriščenje teh pravic,
               zaradi seveda stroškov. Zakon o brezplačni pravni pomoči je eden od teh orodij, s
               katerimi država uresničuje svoje pravice, in na izvedbeni ravni kaže na pristop glede
               socialne in pravne države. Treba je priznati, da določene oblike brezplačne pravne
               pomoči že poznamo v naši državi in da je bil ta institut v različnih oblikah že
               uzakonjen ali v posameznih postopkovnih predpisih, zakonih in podobno, seveda pa ni
               bilo celovitega zakona za to področje. In to vrzel naj bi zapolnil zakon, ki je pred
               nami, kot neke vrste krovni zakon.</p>
               <p>Glede posameznih rešitev v SDS menimo, da bi v proces morali biti vključeni organi,
               ki najbolje poznajo socialno sliko prosilcev - pri tem mislimo predvsem na centre za
               socialno delo - ne pa, da bi iz tega postopka naredili nek velik administrativni
               aparat in ustanavljali nove institucije, ki bodo potem predvsem skrbele same zase, ne
               pa za tisto poslanstvo, za katero naj bi bile predvidene.</p>
               <p>V SDS smo mnenja, da je ta zakon potreben, nujen, je pa gotovo malce prepozen. Prav
               bi bilo, če bi se pojavil na naših klopeh že prej.</p>
               <p>Zato naša poslanska skupina podpira omenjeni zakon in bo podpirala tudi vse rešitve,
               ki gredo v smeri izboljšanja in olajšanja pristopa vseh državljanov do omenjene
               pravice enakosti pred zakonom. S tem zakonom bomo dobili možnosti, učinkovitost tega
               koriščenja pa bomo verjetno dobili z zakonom, ki ga bomo sprejemali v naslednji
               točki. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Pohorec, v imenu DeSUS-a, prosim.</p>
            </sp>
            <sp who="SDZ3:PohorecValentin">

               <speaker>VALENTIN POHOREC:</speaker>

               <p>Hvala za besedo. Ker je bilo že veliko stvari povedanih in da se ne bi ponavljali
               drug za drugim, bom zelo kratek.</p>
               <p>Naša poslanska skupina se strinja, da ima država čim prej urejen ustrezen zakon za
               brezplačno pravno pomoč, ker je tudi to ena od ustavnih in socialnih kategorij, ki
               jih moramo znati primerno rešiti.</p>
               <p>Predlagani zakon nas zadovoljuje, vključno z amandmaji, ki so podani, čeprav jih je
               izredno veliko k sorazmerno kratkemu zakonu. Za amandmaje, ki jih je dala vlada in
               jih je podprlo matično delovno telo, smatramo, da so primerni za sprejetje, čeprav je
               vedno mogoče govoriti, kje je tista mejna vrednost, do katere bi ta brezplačna pravna
               pomoč naj bila: ali je ustrezno nizko postavljena ali ne - za nekaj se je pač treba
               odločiti - in predlagano rešitev podpiramo.</p>
               <p>Do brezplačne pravne pomoči bodo upravičeni torej tisti, ki imajo dokazan nizek
               socialen status, in med njimi pa - žal - tudi tisti, ki sicer imajo dokazilo, vendar
               je njihov dejanski standard, kot ga uradno prikazujejo, precej drugačen; in, žal,
               tudi teh primerov ne bo malo. Najbrž pogosto ne znamo ločiti zrnja od plev in se v
               vsakem žitu najde tudi plevel, in tudi tu znotraj bodo določena izkoriščanja. Da
               panas to ne bi oviralo pri sprejetje, je bolje imeti pač zakon in tudi nekoga
               skrivati pod socialno nizko kategorijo, pa zakon sprejeti. Predlagani zakon z
               amandmaji bomo torej podprli. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. To so bile besede predstavnikov<gap n="..."/> Oprostite, nisem vas videl. Lahko
               prosim kar pridete bliže. Gospod Levič, Stranka mladih.</p>
            </sp>
            <sp who="SDZ3:LevičPeter">

               <speaker>PETER LEVIČ:</speaker>

               <p>Hvala, gospod podpredsednik. Pravna pomoč pomeni za nekoga brez sredstev, a z
               upravičeno zahtevo po sodnem varstvu, možnost, da uresniči eno temeljnih človekovih
               pravic - torej dostop do sodišča in do sodnega varstva. Zato predloga zakona, ki ga
               imamo pred seboj na klopeh, v Stranki mladih Slovenije pozdravljamo in menimo, da ga
               je pametno podpreti. Pametno pa bi bilo tudi upoštevati pomisleke s strani sodnikov,
               predvsem v delu, ki se tiče stroškov sodnega postopka, in pa na sam postopek za
               dodelitev brezplačne pomoči. Torej, upoštevati in premisliti, potem pa se najbolje
               odločiti. Državni zbor si ne sme zopet privoščiti očitkov, da ni sprejel in vzel v
               premislek predlogov stroke.</p>
               <p>Druga zadeva, na katero bi želeli v Stranki mladih Slovenije opozoriti, pa je
               dejstvo, da tudi ob idealno urejeni zakonodaji, ki regulira brezplačno pravno pomoč,
               cilja ne bomo dosegli, če pravosodje ne bo delovalo; torej, če se sodišče utaplja v
               zaostankih in jim hkrati grozi odklop elektrike. Tega se moramo zavedati in tudi
               ukrepati. Ena od priložnosti za odločanje o boljšem delu sodnikov že čaka na dnevnem
               redu te seje. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sedaj pa mislim res, da smo zaključili s predstavitvami stališč
               poslanskih skupin. Besedo dajem poslankam in poslancem. Pisnih prijav k razpravi
               nimam, zato razprave ostalih poslancev, ki se niso pisno prijavili, omejujem na pet
               minut. Želi kdo besedo? Nihče? Gospod Lavrinc, prosim!</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Hvala za besedo. Torej, lahko razpravljam sedaj ob splošni razpravi ali pa potem ob
               posameznih amandmajih, ampak me je spodbodla misel kolege iz vrste SMS-a, da je
               verjetno treba tudi načelno nekaj reči. Pred seboj imam amandma in pa seveda pred
               seboj imam tudi te pomisleke, ki so jih izrekli sodniki, glede višine stroškov. Torej
               obstaja kot neke vrste bojazen, da bi sedaj zaradi tega, ker bo teh poslov več, da
               tako rečem, ker bodo celo tisti ki prej niso upali iti v neko pravdo, v nek postopek
               itn., to pomoč potrebovali in seveda država bo pa plačevala. Ne, saj tam, ko gre za
               pravdo, denimo, je tako ali tako tisti, ki bo izgubil, pravzaprav te stroške
               plačeval. To je prvo.</p>
               <p>Drugo. Povsem zavestno in ob, bom rekel, po tehtnem premisleku smo se odločali tudi
               za to, da tudi v drugih postopkih je treba nuditi to brezplačno pravno pomoč - torej,
               v upravnem postopku, v postopkih, ko gre za uveljavljanje pravic s področja
               pokojninskega in invalidskega zavarovanja itn. Seveda za to so tudi ves čas bile neke
               težnje, da bi se ti zaslužki na nek način zmanjšali. Jaz imam v mislih sedaj to, da
               bi se po vzoru nekaterih drugih lotili tega tako, da bi - denimo - odvetnikom in pa
               notarjem priznali samo 60% od sicer določene nagrade. Jaz mislim, da prav te rešitve
               so pa vredne posebnega razmisleka. Namreč, še posebej zato - ne zdaj da bi branil ta
               klan, bog ne daj; jaz sam mislim, da - recimo - sploh na področju notarskega poklica
               ta država še ni rekla zadnje besede in vsaj ne bi smelo biti tako. Ker razmere se ne
               spreminjajo, to je dejstvo, in dokler ne bomo kot zakonodajna veja oblasti posegli -
               po moje, resneje posegli - v to področje, sprememb ne bo. Ta okrasek, ki je bil
               zdajle ponujen ljudem, da se pač za nekaj odstotkov sama zbornica odločila zmanjšati
               svoje tarife, to še nič ne pomeni. Treba je narediti resno analizo zaslužkov in
               gospodje, povem vam, da bo marsikoga glava pekla. Zato torej in seveda spet ne moremo
               enačiti vseh. O tem sem že enkrat o tem tukaj razpravljal.</p>
               <p>Drugo, kar me pa skrbi, je pa to, da bi - denimo, če bi odvetnikom zdaj, ki imajo
               kljub temu vseeno drugačno situacijo kot notarji. Notarji so znani primeri, ko jim
               kar nekaj pogodbenih delavcev štanca tisto levo, desno, notar dejansko tistega niti
               ne vidi ne in zelo dobro bi bilo, ko bi, po moje, vlada potrjevala notarske tarife,
               bil nekdo, ki bi jih kontroliral, kdo vse tam v tistih pisarnah dela, na kakšen način
               in tako naprej, medtem ko pri odvetnikih to ni čisto tako. Tudi če nekdo drug
               pripravlja spis ali pa ga bere in pripravlja ali napad ali obrambo, da tako rečem, je
               na koncu le odvetnik tisti, ki mora te stvari opraviti; in skratka, gre za sigurno
               oseben angažma. Navsezadnje je to tudi oseben poklic.</p>
               <p>Bojim se, da če bomo naredili tako, da se bodo odvetniki teh ljudi bali na nek način.
               Da se ne bodo hoteli ne vem kako pokazati. Saj je potem še en amandma, da naj bi v
               takem primeru pa zadeva romala na odvetniško zbornico ali pa notarsko zbornico. Ampak
               vprašam vas, koliko odvetnikov pa je bilo zaradi tega iz odvetniške zbornice
               izločenih. Približno toliko, kot je bilo sodnikov tistih, ki so - denimo - spali na
               spisih. Tako da te stvari je dobro - no, predvsem kot apel razumite to mojo razpravo
               - da je dobro pretehtati vse pozitivne in negativne učinke in še posebej seveda me o
               teh zadevah zanima mnenje predlagatelja. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Smo v prvi obravnavi, splošni razpravi o razlogih, načelih in ciljih
               zakona. Kdo želi še besedo? Nihče več. Hvala. Zaključujem to, ta del razprave,
               zaključujem splošno razpravo. Ker ni več razpravljavcev, prehajam na <title>drugo
                  obravnavo,</title> to je na razpravo ter odločanje o posameznih členih predloga
               zakona.</p>
               <p>Ugotavljam, da bi bilo koristno presoditi ali smo sklepčni. Prosim poslanke in
               poslance, ki so morda v avli ali v bližini, če se nam lahko pridružijo. Prosim tudi
               poslanke in poslance v dvorani, da preverijo, če so kartice na pravih mestih.</p>
               <p>Prosim, če lahko preverimo prisotnost in ugotovimo sklepčnost. Trenutno izgleda, da
               nas je 42.</p>
               <p>Zdaj ugotavljam, da je prisotnih 48 poslank in poslancev, smo torej sklepčni in
               lahko odločamo.</p>
               <p>Zboru predlagam, da skladno z drugo alineo 189. člena poslovnika po končani razpravi
               in glasovanju o amandmajih in členih razpravlja in glasuje skupaj o preostalih
               členih, h katerim niso bili vloženi amandmaji. Predlagani sklep ne bo sprejet, če mu
               bo nasprotovala najmanj tretjina navzočih poslancev.</p>
               <p>Glasujmo, prosim, o tem. Od 51 prisotnih je za glasovalo 45 poslank in poslancev,
               nihče ni bil proti.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je predlog sprejet.</p>
               <p>Prehajamo na razpravo o posameznih členih in vloženih amandmajih. Razpravo bomo
               vodili na podlagi pregleda vloženih amandmajev k predlogu zakona o brezplačni pravni
               pomoči z dne 23.5.2001 <stage>(to je gradivo na trinajstih straneh)</stage>. Dva amandmaja še
               prideta, kakor sem obveščen, nekaj takega. No, ampak o tem takrat, ko bomo na
               ustreznem mestu.</p>
               <p>Prehajamo k 1. členu. Tu imamo, kot lahko vidite, tri amandmaje. Odpiram razpravo.
               Kdo želi besedo? <stage>(Nihče.)</stage> Zaključujem razpravo.</p>
               <p>Prehajamo na glasovanje o amandmajih k 1. členu. Najprej glasujemo o prvem
               amandmaju. Glasujmo, prosim! Od 55 prisotnih je za glasovalo 44 poslank in poslancev,
               eden proti.</p>
               <p><stage>(Za je glasovalo 44.)</stage> <stage>(Proti eden.)</stage></p>
               <p>Ugotavljam, da je prvi amandma sprejet.</p>
               <p>Glasujemo o drugem amandmaju. Glasujmo, prosim! Od 55 prisotnih je za glasovalo 39
               poslank in poslancev, eden proti.</p>
               <p><stage>(Za je glasovalo 39.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Glasujemo še o tretjem amandmaju. Glasujmo, prosim! Od 55 prisotnih je za glasovalo
               39 poslank in poslancev, 1 proti.</p>
               <p><stage>(Za je glasovalo 39.)</stage> <stage>(Proti 1.)</stage></p>
               <p>Ugotavljam, da je tudi tretji amandma sprejet.</p>
               <p>Glasujemo še o 1. členu v celoti, prosim. Od 55 prisotnih je za glasovalo 33 poslank
               in poslancev, nihče ni bil proti.</p>
               <p><stage>(Za je glasovalo 33.)</stage> <stage>(Proti nihče.)</stage></p>
               <p>1. člen je sprejet.</p>
               <p>Prehajamo k 7. členu, tu imamo en amandma. Odpiram razpravo o 7. členu in amandmaju.
               Kdo želi besedo? <stage>(Nihče.)</stage> Zaključujem razpravo in prehajamo na glasovanje o amandmaju
               k 7. členu. Glasujmo, prosim! Od 55 prisotnih je za glasovalo 42 poslank in
               poslancev, nihče ni bil proti.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o 7. členu v celoti. Glasujmo, prosim! Od 55 prisotnih je za glasovalo 40
               poslank in poslancev, nihče ni bil proti.</p>
               <p><stage>(Za je glasovalo 40.)</stage> <stage>(Proti nihče.)</stage></p>
               <p>Ugotavljam, da je 7. člen sprejet.</p>
               <p>Prehajamo na 8. člen, tudi tu imamo en amandma. Kdo želi besedo? Odpiram razpravo.
               <stage>(Nihče.)</stage> Zaključujem razpravo in prehajamo na glasovanje o amandmaju k 8. členu.
               Glasujmo, prosim! Od 55 prisotnih je za glasovalo 47 poslank in poslancev, nihče ni
               bil proti.</p>
               <p><stage>(Za je glasovalo 47.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o 8. členu v celoti. Glasujmo, prosim! Od 55 prisotnih je za glasovalo
               45 poslank in poslancev, nihče ni bil proti.</p>
               <p><stage>(Za je glasovalo 45.)</stage> <stage>(Proti nihče.)</stage></p>
               <p>Ugotavljam, da je 8. člen sprejet.</p>
               <p>Prehajamo na 11. člen, tudi tu imamo samo en amandma. Odpiram razpravo. Kdo želi
               besedo? <stage>(Nihče)</stage> Zaključujem razpravo, prehajamo na glasovanje o tem amandmaju.
               Glasujmo, prosim! Od 54 prisotnih je za glasovalo 41 poslank in poslancev, nihče ni
               bil proti.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o 11. členu v celoti. Od 54 prisotnih je za glasovalo 41 poslank in
               poslancev, nihče ni bil proti.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je 11. člen sprejet</p>
               <p>Sedaj smo pri 20. členu, tudi tu je samo en amandma. Kdo želi besedo? <stage>(Nihče.)</stage>
               Zaključujem razpravo, prehajamo na glasovanje o amandmaju k 20. členu. Glasujmo,
               prosim! Od 54 prisotnih je za glasovalo 40 poslank in poslancev, nihče proti.</p>
               <p><stage>(Za je glasovalo 40.)</stage> <stage>(Proti nihče.)</stage></p>
               <p>Amandma je sprejet.</p>
               <p>Glasujmo še o 20. členu v celoti. Glasujmo, prosim! Od 53 prisotnih je za glasovalo
               35 poslank in poslancev, nihče proti.</p>
               <p><stage>(Za je glasovalo 35.)</stage> <stage>(Proti nihče.)</stage></p>
               <p>Ugotavljam, da je 20. člen sprejet.</p>
               <p>Prehajamo na 22. člen. Tu imamo dva amandmaja. Odpiram razpravo o teh amandmajih in
               22. členu. Kdo želi besedo? <stage>(Nihče.)</stage> Zaključujem razpravo in prehajamo na glasovanje,
               najprej o prvem amandmaju k 22. členu. Glasujmo, prosim! Od 53 prisotnih je za
               glasovalo 31 poslank in poslancev, nihče proti.</p>
               <p><stage>(Za je glasovalo 31.)</stage> <stage>(Proti nihče.)</stage></p>
               <p>Amandma je sprejet.</p>
               <p>Glasujemo še o drugem amandmaju k 22. členu. Glasujmo, prosim! Od 53 prisotnih je za
               glasovalo 38 poslank in poslancev, nihče proti.</p>
               <p><stage>(Za je glasovalo 38.)</stage> <stage>(Proti nihče.)</stage></p>
               <p>Ugotavljam, da je 22. člen sprejet.</p>
               <p>23. člen. Tu imamo en amandma. Odpiram razpravo. Kdo želi besedo? <stage>(Nihče.)</stage>
               Zaključujem razpravo in prehajam na glasovanje o amandmaju k 23. členu. Glasujemo. Od
               53 prisotnih je za glasovalo 37 poslank in poslancev, nihče ni proti.</p>
               <p><stage>(Za je glasovalo 37.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o 23. členu v celoti. Od 53 prisotnih je za glasovalo 34 poslank in
               poslancev, nihče proti.</p>
               <p><stage>(Za je glasovalo 34.)</stage> <stage>(Proti nihče.)</stage></p>
               <p>Ugotavljam, da je 23. člen sprejet.</p>
               <p>Pri 24. členu imamo dva amandmaja. Odpiram razpravo. Kdo želi besedo? <stage>(Nihče.)</stage>
               Zaključujem razpravo.</p>
               <p>Prehajamo na glasovanje. Najprej glasujemo o prvem amandmaju k 24. členu. Glasujmo,
               prosim! Od 53 prisotnih je za glasovalo 40 poslank in poslancev, nihče proti.</p>
               <p><stage>(Za je glasovalo 40.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o drugem amandmaju k 24. členu. Glasujmo, prosim! Od 53 prisotnih je za
               glasovalo 37 poslank in poslancev, nihče proti.</p>
               <p><stage>(Za je glasovalo 37.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o 24. členu v celoti. Glasujmo, prosim! Od 53 prisotnih je za glasovalo
               35 poslank in poslancev, nihče proti.</p>
               <p><stage>(Za je glasovalo 35.)</stage> <stage>(Proti nihče.)</stage></p>
               <p>Ugotavljam, da je 24. člen sprejet.</p>
               <p>Smo pri novem 25. členu, kjer imamo dva amandmaja, kot vidite. Odpiram razpravo. Kdo
               želi besedo? <stage>(Nihče.)</stage> Zaključujem razpravo.</p>
               <p>Prehajamo na glasovanje, najprej o amandmaju na amandma, to je zaporedna številka 1.
               Glasujemo, prosim. Od 53 prisotnih je za glasovalo 38 poslank in poslancev, nihče ni
               bil proti.</p>
               <p><stage>(Za je glasovalo 38.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>In še amandma pod zaporedno številko 2. Glasujmo, prosim! Od 53 prisotnih je za
               glasovalo 37 poslank in poslancev, nihče proti.</p>
               <p><stage>(Za je glasovalo 37.)</stage> <stage>(Proti nihče.)</stage></p>
               <p>Ugotavljam, da je novi 25. člen sprejet.</p>
               <p>Smo pri 26. členu, kjer imamo dva amandmaja. Odpiram razpravo. Kdo želi besedo?
               <stage>(Nihče.)</stage> Zaključujem razpravo.</p>
               <p>Prehajamo na glasovanje. Najprej glasujemo o amandmaju pod zaporedno številko 1.
               Glasujmo, prosim! Od 54 prisotnih je za glasovalo 43 poslank in poslancev in nihče ni
               bil proti.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o drugem amandmaju. Glasujmo, prosim! Od 53 prisotnih je za glasovalo
               43 poslank in poslancev, nihče ni bil proti.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Drugi amandma je sprejet.</p>
               <p>Glasujemo še o 26. členu v celoti. Glasujmo, prosim! Od 53 prisotnih je za glasovalo
               41 poslank in poslancev, nihče ni bil proti.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je 26. člen sprejet.</p>
               <p>Prehajamo na 28. člen, tu sta dva amandmaja. Odpiram razpravo. Kdo želi besedo?
               <stage>(Nihče.)</stage> Zaključujem razpravo in prehajamo na glasovanje. Glasujemo o prvem amandmaju
               k 28. členu. Glasujmo, prosim! Od 54 prisotnih je za glasovalo 39 poslank in
               poslancev, nihče ni bil proti.</p>
               <p><stage>(Za je glasovalo 39.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o drugem amandmaju k 28. členu. Glasujmo, prosim! Od 53 prisotnih je za
               glasovalo 38 poslank in poslancev, nihče ni bil proti.</p>
               <p><stage>(Za je glasovalo 38.)</stage> <stage>(Proti nihče.)</stage></p>
               <p>Drugi amandma smo s tem sprejeli.</p>
               <p>Glasujemo še o 28. členu v celoti. Glasujmo, prosim! Od 53 prisotnih je za glasovalo
               41 poslank in poslancev, nihče ni bil proti.</p>
               <p><stage>(Za je glasovalo 41.)</stage> <stage>(Proti nihče.)</stage></p>
               <p>Ugotavljam, da je 28. člen sprejet.</p>
               <p>Sedaj smo pri 30. členu. Tu bi vas želel opozoriti na dve gradivi, ki smo jih dobili
               na klop, in sicer gre za amandmaje k 30. členu. Oba amandmaja je vložila poslanska
               skupina Nove Slovenije, datum je 30.5.2001. Tako bomo naredili: kot prvi amandma bomo
               uvrstili amandma Nove Slovenije, ki se začne z besedilom - torej, zaporedna številka
               1 - : <q>"Prvi in drugi odstavek 30. člena se nadomestita z novim odstavkom, ki se
               glasi: Upravičenost do brezplačne pravne pomoči ..."</q>, in tako naprej. Potem drugi
               amandma k 30. členu je prav tako od Nove Slovenije, na posebnem listu papirja, ki se
               začne: <q>"V četrtem odstavku 30. člena se besedilo: za pravno pomoč po tem zakonu je
               odvetnik..."</q> in tako naprej. To je drugi amandma. Tretji amandma bi bil potem ta, ki
               je v spetem gradivu na strani 6 pod zaporedno številko 1, in četrti amandma je
               amandma na strani 7 pod zaporedno številko 2. Po tem vrstnem redu bomo glasovali, ko
               bomo glasovali. Ampak zdaj najprej odpiram razpravo. Kdo želi besedo? Gospa Zupanova,
               prosim in potem gospod Podobnik.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala lepa. Rada bi samo povedala obrazložitev v zvezi z amandmaji, ki smo jih dali
               v naši poslanski skupini. In sicer, prvi se nanaša na to, da lahko upravičenec do
               brezplačne pravne pomoči po lastni presoji izbere odvetnika oziroma notarja. To
               opravičujemo s tem, ker smatramo, da mora biti državi v interesu, da upravičenci do
               brezplačne pravne pomoči dobijo najboljšo možno pravno pomoč. S sprejetjem
               predlaganega amandmaja se bo doseglo zvišanje kakovosti odvetniških storitev in
               notarskih. Izkušnje pri dodelitvi odvetnika po uradni dolžnosti v mnogih primerih
               namreč kažejo, da se odvetnik s takšnimi strankami ne ukvarja dovolj, in ker vemo, da
               jim bo po sistemu kolobarjenja zastopanje po uradni dolžnosti v vsakem primeru
               dodeljeno. Hkrati pa bo odvetnikom zagotovljeno 100 procentno - oziroma manjše
               plačilo, če se bomo za to odločili s strani proračuna, v skladu z veljavno odvetniško
               tarifo - in s tem, ko bo stranka svobodno izbirala odvetnika, bo le-ta prisiljen, da
               se bo tudi potrudil in da bo zaščitil interese stranke.</p>
               <p>V drugem amandmaju pa bi radi dosegli, da bi za pravno pomoč odvetniki oziroma
               notarji dobili povračilo stroškov, ne v celoti, kot je to določeno po notarski
               oziroma odvetniški tarifi, pač pa le v višini do 60 procentov. Državni zbor mora
               namreč pri razpolaganju s proračunskimi sredstvi se obnašati racionalno, zato
               predlagamo, da se te odvetniške tarife oziroma notarske tarife v tehprimerih znižajo.
               Upoštevati je treba, da bodo odvetniki in notarji imeli s sprejemom zakona o
               brezplačni pravni pomoči zagotovljeno delo, kar je različno od tistega, ko sami
               iščejo delo, in da je zagarantirano plačilo stroškov in nagrade s strani proračuna in
               da gre za pomoč osebam, ki so v težkem materialnem in socialnem položaju.</p>
               <p>Bi pa prosili, če nam predstavi svoje stališče tudi predstavnik vlade. Hvala lepa.
           </p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Podobnik.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala lepa. Bom povsem kratek.</p>
               <p>Pravzaprav sta oba amandmaja, ki ju predlaga kolegica Zupanova v imenu poslanske
               skupine Nove Slovenije, vsebinska in odstopata od načina sprejemanja tega zakona,
               čeprav je po hitrem postopku. Na hitro se bomo morali odločiti o njem.</p>
               <p>Za drugi amandma je izrecno rečeno, da se predlaga, da se o predlaganem amandmaju
               izreče tudi vlada. To pomeni, da potem danes sploh ni mogoče nadaljevati - vlada
               pomeni vlada, ne predstavnik vlade; če ste mislili vlado, potem mora iti to na sejo
               vlade. To je prvo.</p>
               <p>Kar se pa tiče prvega amandmaja, ki govori o tem, da upravičenec do brezplačne
               pravne pomoči po lastni presoji izbere odvetnika oziroma notarja, ki mu bo nudil
               pravno pomoč, v principu bi mi bila taka rešitev blizu. Bi pa prosil za odgovor
               predstavnika vlade ali s strani sekretariata, kaj to pomeni s sistemskega vidika, da
               ne bomo s tako rešitvijo porušili nekatere relacije, ki so zapisane v drugih zakonih
               in tudi v tem zakonu. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Z majhno korekcijo: če sem pravilno razumel intenco teh amandmajev, ne gre za vlado
               kot institucijo ampak za predstavnika vlade, ki se običajno opredeli do vprašanj v
               razpravi - če sem pravilno razumel, vendar bodo predlagatelji najbrž to sami
               povedali.</p>
               <p>Še kdo želi besedo, prosim? Nihče več? Predstavnik vlade, prosim.</p>
            </sp>
            <sp who="SDZ3:JenullHinko">

               <speaker>HINKO JENULL:</speaker>

               <p>Hvala za besedo. Moram povedati, da je tak način proste izbire tudi ena od možnosti,
               o čemer smo tudi razpravljali pri pripravi zakona, vendar smo se odločili za drugačen
               način.</p>
               <p>Najprej želim povedati naslednje. Korektnost ravnanja odvetnika ne more biti merilo
               za to, kdo bo postavljen in kdo ne bo postavljen, ker je odvetnik dolžan stranko
               zastopati v skladu z etiko, z zakonom o odvetništvu in procesnimi zakoni. In te
               njegove dolžnosti ne nadzoruje samostranka, temveč jo nadzoruje tudi sodišče, ki je
               pooblaščeno obvestiti zbornico, če oceni, da odvetnik tudi tako stranko, ki jo
               zastopa po brezplačni pravni pomoči, ne zastopa dovolj učinkovito in vestno. Tako da
               te primere predpisi pokrivajo.</p>
               <p>Kar pa zadeva to prosto izbiro, bi pojasnil, da bo verjetno odziv odvetnikov na ta
               zakon različen. Nekateri bi te brezplačne pravne pomoči bili veseli, nekateri pa ne,
               ker imajo dovolj strank. In pojavil se je problem, kako potem razporediti te stranke
               med posamezne odvetnike, če bodo same izbirale, ker se pri nekaterih znanih imenih
               lahko znajde zelo veliko teh strank in jih bodo prisiljeni zaradi preobremenjenosti
               odklanjati, kar pomeni, da bo služba brezplačne pravne pomoči imela veliko dela, da
               bo morala potem te usmerjati k drugim. Tako da smo ocenili, ker gre tu tudi za
               dolžnost odvetnikov, da tako zastopanje sprejmejo, da je prav, če doleti oziroma
               pripade vsakemu odvetniku po vrsti, na podlagi seznama, ki ga bo območni zbor
               odvetnikov predložil predsedniku okrožnega sodišča.</p>
               <p>Moram tudi povedati, da prosta izbira tudi ne bi bila primerna iz razloga stroškov,
               ker bi pomenilo, da lahko odvetnika izbere iz kateregakoli kraja v Republiki
               Sloveniji, vsaj tako, kot je zapisano, kar bi seveda zelo podražilo stroške, ker bi
               odvetnik, če bi bil iz Ljubljane in zastopal v Kopru, bi to predstavljalo precejšnjo
               obremenitev proračuna oziroma nasprotnika, če bi ta stranka uspela. Tako da menim, da
               je ta rešitev, ki jo predlagamo, taka, da bo tudi v odvetniških vrstah in vrstah
               notarjev najlažje sprejeta, veljalo bo po vrsti za vsakega eden. Kar zadeva možnost
               zamenjave, je pa smiselno tudi vgrajena v obstoječi 30. člen in v zadnji odstavek, da
               se lahko doseže razrešitev iz utemeljenih razlogov.</p>
               <p>Mogoče še k drugemu amandmaju, ki zadeva predlog na znižanje nagrade takoj.
               <gap n="..."/><stage>/Predsednik dr. Miha Brejc: prosim./</stage><gap n="..."/> Moram povedati, da smo tudi o tem
               razpravljali in to premišljevali, vendar je več razlogov, ki tako rešitev
               onemogočajo. Prvič bi vprašanje plačevanja po nižji tarifi nečesa, kar država
               plačuje, odprlo vprašanje, da je to možno tudi drugje. Gre za storitve, ki so
               tarifirane v skladu z zakonom o odvetništvu in zakonom o notariatu, in ni videti
               razloga, da bi se te storitve v primeru brezplačne pravne pomoči nižje plačevale.
               Zlasti iz razloga, ker bi prišlo potem do različne situacije med odvetniki, ki so
               postavljeni po drugih zakonih - uvodoma sem opozoril, da druge določbe o pravni
               pomoči veljajo. Tako na primer odvetnik, ki je postavljen po uradni dolžnosti v
               kazenskem postopku, po ZKP bi bil plačan po polni tarifi, tisti, ki je postavljen po
               tem zakonu, bi bil plačan po nižji tarifi, kar bi vodilo lahko tudi k špekuliranju, k
               temu, po katerem zakonu se bo postavljajo brezplačno pravno pomoč.</p>
               <p>Moram pa povedati, da drži tudi argument poslanca gospoda Lavrinca, da pričakujemo,
               da bodo storitve po brezplačni pravni pomoči iz tistih področjih, ki so nizko
               tarifirana, odvetniške in notarske tarife so pa zgrajene na povprečju, tako da so
               zlasti neocenljive socialne zadeve tarifirane dokaj nizko, tiste, ki so odvisne od
               vrednosti spora, dokaj visoko. Pričakujemo, da pri tistih, ki bodo upravičenci, ne bo
               tukaj sporov o velikem premoženju. Ker če bi bilo tako premoženje v igri, je verjetno
               tudi, da ne bi bili upravičeni. Tako bi lahko znižal nekatere postavke, ki so že
               sedaj, zlasti na primer za delovne spore in socialne spore, tako nizke, da bi nastal
               problem, kako bi bilo z uresničevanjem te brezplačne pravne pomoči. Tako da menim, da
               bi ostali pri tem sistemu, ki ga imamo inki je potem tudi skladen s pravno pomočjo,
               kot že sedaj velja po obstoječih predpisih.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod dr. Bajuk, prosim!</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa, gospod predsedujoči. Jaz bi samo rad vprašal predstavnika vlade in se mu
               zahvalim za to razlago vašega stališča. Omenili ste in nas opomnili na dejstvo, da
               vsaka stranka ima pač možnost - obstaja v zakonu možnost - da se pritoži, če dejansko
               oceni, da odvetnik ni pač deloval v skladu z zakonom in pa z vsemi predpisi in da
               sicer pa odvetniška zbornica o tej stvari odloča in tudi lahko odloči in mora
               odločiti.</p>
               <p>Jaz bi vas vprašal, če mi lahko poveste: v zadnjih treh letih, koliko je bilo takih
               slučajev, da so se stranke resnično pritožile, kako je odvetniška zbornica o tem
               odločala in če je prišlo do kakšne dokončne odločitve. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Prosim lepo.</p>
            </sp>
            <sp who="SDZ3:JenullHinko">

               <speaker>HINKO JENULL:</speaker>

               <p>Natančnejših podatkov ne bi mogel dati, kot predstavnik vlade tudi v to nimam
               vpogleda, ker je disciplinska odgovornost odvetnikov pod režimom in pooblastili
               odvetniške zbornice. Znano mi pa je, ta podatek je bil predstavljen v lanskem letu na
               eni od tiskovnih konferenc odvetniške zbornice, naj bi v zadnjih letih bili odvzeti
               dve licenci odvetnikom zaradi kršitve zakona in kodeksain izrečeno določeno število
               kazni v disciplinskem postopku, vendar prosim, da se to vzame samo informativno.</p>
               <p>Povedal bi pa še nekaj. Ko gre za stroške te brezplačne pravne pomoči, na kar je
               tudi gospod poslanec Lavrinc opozoril, da bodo ti upravičenci z vidika možnosti za
               uspeh preverjeni in da bodo dobili pravno pomoč tam, kjer je verjetnost, da imajo
               možnost za uspeh, iz česar tudi pričakujemo, da bo njihov uspeh najmanj nadpolovičen.
               Ker pa v tem primeru stroške plača nasprotnik, ki bo pravdo izgubil pomeni,da bo
               država, tako pričakujemo, precejšen del teh stroškov dobila povrnjenih. V zakon smo
               tudi vgradili elemente, ki to omogočajo, 46., 47. in 48. člen, vgradili celo možnost,
               da stranka, ki je pridobila premoženje ali pridobila denar v taki pravdi, ki jo je
               financirala država, da država ima pravico v tem primeru od stranke zahtevati, da tudi
               povrne stroške. Tako da mislim, da je dovolj poskrbljeno, da se bo gospodarno ravnalo
               s sredstvi.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Lahko zaključim? Prosim, gospod Sok.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala za besedo. Rad bi izrazil podporo temu amandmaju, ki ga je vložila kolegica
               Zupanova. In sicer bi s poročila varuha človekovih pravic na tisto, kar je povedal
               gospod sekretar, prečitali mogoče samo en stavek pod naslovom Neučinkovita
               disciplinska komisija odvetniške zbornice. Tukaj varuh ugotavlja: <q>"Nujno bi bilo, da
               odvetniška zbornica pospeši disciplinske postopke ter zagotovi učinkovito delo
               disciplinskih organov, zlasti disciplinske komisije prve stopnje..."</q> in potem
               povezuje v zvezi s tem nekatere zadeve, ki zastarajo zaradi neučinkovitosti. Ravno iz
               tega razloga smo kot poslanska skupina predlagali to možno rešitev, da si lahko
               stranka sama poišče odvetnika in izbira med tistimi, ki delajo učinkovito, in pa med
               tistimi, ki delajo manj učinkovito. In ker prvič sprejemamo tak zakon, mislim, da bi
               bilo vredno poizkusiti in to v zakon vgraditi. Če pa se bo izkazalo kot neučinkovito,
               pa se lahko kdaj kasneje tudi zakon na tem področju spremeni.</p>
               <p>Kar se pa tiče višine tarif, bi seveda bilo logično, da ta višina za te tarife ni
               enaka tisti, ki se pač določa na prostem trgu. Kajti, tako kot je že bilo povedano,
               tu je delo nekako dodeljeno. Se pravi, ne rabi ga odvetnik ali pa notar sam iskati,
               ampak mu je določeno z neke druge instance. Morebiti ni zadosti pravilen kriterij do
               60%, ampak bilo bi vredno razmisliti, če je to delo enako, mora biti enako nagrajeno
               kot ostalo. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Gospod Lavrinc, prosim.</p>
            </sp>
            <sp who="SDZ3:LavrincMaksimilijan">

               <speaker>MAKSIMILJAN LAVRINC:</speaker>

               <p>Spoštovane kolegice in kolegi, ki ste predlagali ta dva amandmaja - torej vsaj
               prvega, če govorimo sedaj o tem amandmaju, o katerem bomo najprej glasovali in govori
               o lastni presoji izbire odvetnika. Jaz mislim, da ste - in v tem možnost, torej, da
               stranka zamenja izbranega odvetnika - da ste preslišali vse tisto, kar je v zvezi s
               stroški. V takem primeru, če bi se nekdo izmišljeval, da tako rečem, ali se na račun
               države skušal celo hecati, tako da bo hodil nekam - ne vem kam, kot je bilo omenjeno,
               ne vem, iz Kamnikav Koper po odvetnika - da tega ni mogoče preprečiti zaradi tega,
               ker je dikcija slaba. To je prvo.</p>
               <p>Drugo. Jaz mislim, da ste preslišali tudi državnega sekretarja, ki vam je povedal,
               da je ta stvar okoli neučinkovitih odvetnikov že rešena v zadnjem odstavku 30. člena.
               In ni to tako, kot sicer za odvetnike; namreč, v tem primeru ne odloča odvetniška
               zbornica - jaz se povsem strinjam, da vrana vrani oči ne izkljuje, in zato bi bila
               taka varovalka po moje tudi slaba - ampak pristojni organ za brezplačno pravno pomoč
               sme na zahtevo upravičenca ali njegovo privolitvijo odločiti o razrešiti
               postavljenega odvetnika. To mislim, da je strokovna oseba, je človek, ki ve lahko
               celo več kot odvetnik, in zato - bom rekel - bo toliko lažje potem tudi uspeti v
               tistih postopkih, ki pa se morajo potem sprožiti; seveda, v takem primeru, po moje,
               tudi v okviru odvetniške zbornice. Tako da mislim, da je ta rešitev, kot je sedaj
               tukaj predlagana, najboljša, ker vzpostavlja nek kontrolni mehanizem nekoga izven te
               sfere, ki je bila do sedaj omenjena.</p>
               <p>To, kar se pa tiče znižanja teh nagrad. Jaz, skratka, ne bom podprl ne prvega
               amandmaja poslanske skupine Nove Slovenije in ne drugega amandmaja. Razlogi so pa v
               tem, kar sem sedaj povedal, in v tistem, kar me je tudi državni sekretar prepričal s
               svojim nastopom. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Lahko razpravo zaključimo in preidemo na glasovanje? Lahko. Torej,
               zaključujem razpravo in prehajamo na glasovanje. Še enkrat, da ne bo potem kakšne
               pomote, bom povedal, po kakšnem zaporedju glasujemo. Torej, najprej glasujemo o
               amandmaju, ki smo ga prvega obravnavali - to je ta, ki govori o pravni pomoči po
               lastni presoji. To je amandma številka ena, Nove Slovenije. Potem drugi amandma je
               prav tako od Nove Slovenije, ki govori o znižanih stroških oziroma tarifi za
               odvetnike oziroma notarje; tretji amandma je v tem gradivu na strani šest k 30. členu
               spodaj - ta hip je še pod zaporedno številko ena, mi smo ga označili pod številko 3.
               No, in tisti, ki je bil na strani 7 zgoraj prej pod zaporedno številko 2, je sedaj
               postal številka 4. Ali je zdaj povsem jasno, o čem bomo glasovali in v kakšnem
               zaporedju? <stage>(Je.)</stage> Torej lahko glasujemo.</p>
               <p>Najprej glasujemo o prvem amandmaju, to je amandmaju Nove Slovenije. Glasujmo,
               prosim! Od 50 prisotnih je za glasovalo 15 poslank in poslancev, 33 je bilo
               proti.</p>
               <p><stage>(Za je glasovalo 15.)</stage> <stage>(Proti 33.)</stage></p>
               <p>Ugotavljam, da amandma ni sprejet.</p>
               <p>Glasujemo o drugem amandmaju. Glasujmo, prosim! Od 50 prisotnih je za glasovalo 14
               poslank in poslancev, 33 je bilo proti.</p>
               <p><stage>(Za je glasovalo 14.)</stage> <stage>(Proti 33.)</stage></p>
               <p>Ugotavljam, da amandma ni sprejet.</p>
               <p>Glasujemo o tretjem amandmaju k 30. členu. Glasujmo, prosim! Od 50 prisotnih je za
               glasovalo 45 poslank in poslancev, eden je bil proti.</p>
               <p><stage>(Za je glasovalo 45.)</stage> <stage>(Proti eden.)</stage></p>
               <p>Ugotavljam, da je amandma sprejet.</p>
               <p>Glasujemo še o četrtem amandmaju. Glasujmo, prosim! Od 50 prisotnih je za glasovalo
               43 poslank in poslancev, nihče ni bil proti.</p>
               <p><stage>(Za je glasovalo 43.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Sedaj glasujemo še o 30. členu v celoti. Glasujmo, prosim! Od 50 prisotnih je za
               glasovalo 42 poslank in poslancev, nihče ni bil proti.</p>
               <p><stage>(Za je glasovalo 42.)</stage> <stage>(Proti nihče.)</stage></p>
               <p>Ugotavljam, da je 30. člen sprejet.</p>
               <p>Ura je 18.04 in za danes smo delo zaključili. Pa mi dovolite samo še, da vas
               opozorim, da bi jutri ob 10.00 uri nadaljevali z razpravo o amandmajih v drugi
               obravnavi, skratka, imamo zakon, to točko dnevnega reda torej. In, seveda, dolžan sem
               vas pa tudi obvestiti o vrstnem redu dalje, tako smo se pač dogovorili. Tu pa imam še
               pismo generalnega sekretarja, gospoda Bandlja, ki predlaga, da bi 16., 17. in 18.
               točko dnevnega reda, to so zakoni o javnih zbiranjih, tajnih podatkih in javnih
               uslužbencih, torej te tri zakone bi obravnavali v petek, glede na to, da je minister
               odsoten. Torej, dnevni red smo sprejeli, in zdaj vas sprašujem, ali gremo po dnevnem
               redu naprej ali ugodimo tej zahtevi? Lahko dam na glasovanje? Prosim, gospod
               Anderlič.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Mislim, da je popolnoma nekorektno, ker smo že prejšnji teden imeli precejšnjo zmedo
               zaradi tega, ker smo določali vsaj za dva zakona drugačen vrstni red, zakon o
               zunanjih zadevah in zakon o knjižničarstvu, in mislim, da ni nobene potrebe, da zdaj
               dnevni red spreminjamo na tak način.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Ali kdo nasprotuje mnenju gospoda Anderliča? Ima kdo drugačno mnenje? Lahko
               glasujemo o tem predlogu gospoda Bandlja? Damo lahko na glasovanje. Pa dajmo na
               glasovanje predlog gospoda Bandlja, prosim.</p>
               <p>Kdo je za predlog gospoda Bandlja? Aha, zdaj bo pa že krizno. Ja, smo nesklepčni in
               o tem ne moremo odločiti. Hvala lepa. Jutri ob desetih nadaljujemo. <stage type="time">(SEJA JE
                  BILA PREKINJENA 30. MARCA 2001 OB 18.07 URI.)</stage>
               </p>
            </sp>
         </div>
      </body>
   </text>
</TEI>