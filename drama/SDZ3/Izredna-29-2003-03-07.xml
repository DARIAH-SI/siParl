<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Izredna-29-2003-03-07">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|8D1E31B7F1103E55C1256CE70025F58E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=8D1E31B7F1103E55C1256CE70025F58E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Izredna-29-2003-03-07.DZ" n="29">
               <name>Izredna</name>
               <date when="2003-03-07"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Izredna-29-2003-03-07.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">29. izredna seja</stage>
            <stage type="date">(7. marec 2003)</stage>
            <stage type="chairman">Sejo sta vodila Borut Pahor, predsednik državnega zbora, in Valentin Pohorec,
            podpredsednik državnega zbora.</stage>
            <stage type="time">Seja se je pričela ob 12.03 uri. </stage>


            <sp xml:id="SDZ3-Izredna-29-2003-03-07.sp1">

               <speaker>PREDSEDNIK BORUT PAHOR:</speaker>

               <p>Kolegice in kolegi, gospe in gospodje, lep pozdrav vsem! Pričenjam 29. izredno sejo
               državnega zbora Republike Slovenije, ki sem jo sklical na podlagi drugega odstavka
               58. člena in drugega odstavka 60. člena poslovnika državnega zbora.</p>
               <p>Rad bi vas obvestil, katere kolegice in kolegi so zaradi drugih obveznosti zadržani
               in se seje ne morejo udeležiti. To so kolegi: Avšič, Cimperman, Čebulj, Čeligoj,
               Diaci, Germič, Janša, Kavtičnik, mag. Kramberger, Kremžar, Partljič, Peterle, Pukšič,
               Sušnik, Školč, Terčon, mag. Vizjak, kolegica Cveta Zalokar Oražem in kolega
               Zamernik.</p>
               <p>Na to sejo sem povabil predstavnike vlade Republike Slovenije. Vse prisotne prav
               lepo in prisrčno pozdravljam!</p>
               <p>Najprej bomo prešli na določitev dnevnega reda 29. izredne seje državnega zbora
               Republike Slovenije</p>
               <p>Predlog dnevnega reda je pripravljen skladno z drugim odstavkom 58. člena poslovnika
               in ste ga prejeli s sklicem seje.</p>
               <p>Predlogov za umik ali širitev dnevnega reda nisem prejel, zato bomo prešli na
               odločanje o določitvi dnevnega reda. Ali želi kdo obrazložiti glas pred tem? V
               nasprotnem primeru bom dal predlog dnevnega reda, kot ste ga prejeli s sklicem, na
               glasovanje.</p>
               <p>Prvič bom ugotavljal glasovanje. Prosim, glasujemo o predlogu dnevnega reda. Zdi se
               mi, da nas je v dvorani manj, kot to zahteva kvorum, vendar smo sredi glasovanja.
               Ugovor zoper glasovalno napravo. Mislim, da morate večkrat... Je zdaj v redu? Zdaj je
               pa v redu. Dobro, bil je ugovor sredi prvega glasovanja, tako da bom prvo glasovanje
               ponovil.</p>
               <p>Ponovno vabim kolegice in kolege iz preddverja, da pridejo v veliko razpravno
               dvorano.</p>
               <p>Prvič bom dal na glasovanje odločanje o dnevnem redu v celoti. Glasujemo. 46
               navzočih, 40 za in 5 proti.</p>
               <p><stage xml:id="SDZ3-Izredna-29-2003-03-07.stage5">(Za je glasovalo 40.)</stage> <stage xml:id="SDZ3-Izredna-29-2003-03-07.stage6">(Proti 5.)</stage></p>
               <p>Ugotavljam, da je dnevni red 29. izredne seje zbora določen.</p>
               <p>Prehajamo na <title xml:id="SDZ3-Izredna-29-2003-03-07.title1">1. TOČKO DNEVNEGA REDA - OBRAVNAVO PREDLOGA ODLOKA O RAZGLASITVI
                  USTAVNEGA ZAKONA O SPREMEMBAH I. POGLAVJA TER 47. IN 68. ČLENA USTAVE REPUBLIKE
                  SLOVENIJE.</title>
               </p>
               <p>Državni zbor je na seji 27. februarja letos sprejel ustavni zakon o spremembah I.
               poglavja ter 47. in 68. člena ustave Republike Slovenije. V skladu s prvim odstavkom
               182. člena poslovnika državni zbor razglasi ustavni zakon najkasneje osmi dan po
               njegovem sprejemu, razen če najmanj 30 poslancev zahteva, da se sprememba ustave
               predloži v potrditev volivcem na referendumu. Zahteva za razpis referenduma ni bila
               podana, zato lahko državni zbor danes razglasi ustavni zakon o spremembah I. poglavja
               ter 47. in 68. člena ustave Republike Slovenije. Ustavni zakon razglasi državni zbor
               s sprejetjem odloka o razglasitvi.</p>
               <p>Predlog odloka je v obravnavo zboru predložila ustavna komisija. Kot poročevalec
               besede ne želim. Sprašujem, ali želi kdo drug v zvezi s predlogom odloka besedo?
               Ugotavljam, da nihče. Prosim za pozornost. Prebral bom vsebino odloka, o kateri bomo
               odločali:</p>
               <p>Državni zbor Republike Slovenije je na 29. izredni seji dne 7. marca leta 2003 na
               podlagi 171. člena ustave Republike Slovenije, Uradni list Republike Slovenije
               številka 33/91, 42/97, 66/2000, in tretjega odstavka 182. člena poslovnika državnega
               zbora Republike Slovenije, Uradni list Republike Slovenije številka 35/2002, sprejel
               odlok o razglasitvi ustavnega zakona o spremembah prvega poglavja ter 47. in 68.
               člena ustave Republike Slovenije. Razglaša se ustavni zakon o spremembah prvega
               poglavja ter 47. in 68. člena ustave Republike Slovenije, ki ga je državni zbor
               Republike Slovenije sprejel na seji dne 27. februarja leta 2003.</p>
               <p>Glasujemo o odloku. Prosim za pozornost, smo sredi glasovanja o odloku o razglasitvi
               ustavnega zakona.</p>
               <p>58 navzočih, 54 za in 3 proti.</p>
               <p><stage xml:id="SDZ3-Izredna-29-2003-03-07.stage7">(Za je glasovalo 54.)</stage> <stage xml:id="SDZ3-Izredna-29-2003-03-07.stage8">(Proti 3.)</stage></p>
               <p>Ugotavljam, da je odlok o razglasitvi ustavnega zakona o spremembah prvega poglavja
               ter 47. in 68. člena ustave Republike Slovenije sprejet. S tem je ta točka dnevnega
               reda zaključena.</p>
               <p>Državni zbor lahko preide na <title xml:id="SDZ3-Izredna-29-2003-03-07.title2">2. TOČKO DNEVENGA REDA - NA OBRAVNAVO PREDLOGA SKLEPA O ZAHTEVI, DA USTAVNO SODIŠČE ODLOČI, ALI JE VSEBINA
               ZAHTEVE ZA RAZPIS PREDHODNEGA ZAKONODAJNEGA REFERENDUMA V ZVEZI S PREDLOGOM ZAKONA O
               SPREMEMBI ZAKONA O TRGOVINI, KOT IZHAJA IZ POBUDE SINDIKATA DELAVCEV TRGOVINE
               SLOVENIJE, V NASPROTJU Z USTAVO REPUBLIKE SLOVENIJE, PREDVSEM NJENIM 14. IN 74.
               ČLENOM.</title>
               </p>
               <p>Predlog sklepa je v obravnavo zboru predložila podpredsednica kolegica Irma Pavlinič
               Krebs, ki je nadomeščala predsednika v času njegove odsotnosti in ji dajem besedo, če
               tako želi. Prosim, gospa podpredsednica, imate besedo.</p>
            </sp>
            <sp xml:id="SDZ3-Izredna-29-2003-03-07.sp2">

               <speaker>IRMA PAVLINIČ KREBS:</speaker>

               <p>Gospod predsednik, hvala lepa. Spoštovani!</p>
               <p>28.02.2003 je Sindikat delavcev trgovine Slovenije predsedniku državnega zbora
               predložil pobudo volivkam in volivcem za vložitev zahteve za razpis predhodnega
               zakonodajnega referenduma in v skladu s 13. členom zakona o referendumu in ljudski
               iniciativi prosil za določitev roka za zbiranje podpisov volivcev.</p>
               <p>V torek 04.03. je zakonodajno-pravna služba podala mnenje v zvezi s to pobudo.
               Predlagatelj je bil z njim seznanjen in referendumsko vprašanje formalno dopolnil,
               tako da se glasi:</p>
               <p>Ali ste za to, da se v predlogu zakona o spremembah zakona o trgovini,  EPA750-III , določi, da so prodajalne odprte največ do deset nedelj
               v letu, razen bencinskih servisov z omejeno prodajno površino ter prodajaln v
               bolnišnicah, hotelih, na letališčih ter železniških in avtobusnih postajah, ki so
               lahko odprte brez omejitev. Tako formalno dopolnjena pobuda, podprta s podporo z
               zakonom predpisanega števila podpisov, izpolnjuje pogoje, določene v zakonu o
               referendumu in ljudski iniciativi.</p>
               <p>V istem mnenju pa je zakonodajno-pravna služba v zvezi z vsebino predlagane ureditve,
               kot izhaja iz referendumskega vprašanja, menila, da bi državni zbor moral pretehtati,
               ali bi taka ureditev utegnila biti v določenih pogledih ustavno vprašljiva, in
               upoštevaje prvi in drugi odstavek 16. člena zakona o referendumu in ljudski
               iniciativi odločiti, ali bo zahteval, da o teh vprašanjih dokončno presodi ustavno
               sodišče. Le-to je dolžno v skladu z zakonom odločiti v 15 dneh. Dvom o skladnosti
               vsebine referendumskega vprašanja z ustavo, zlasti z njenim 14. in 74. členom, je
               zakonodajno-pravna služba tudi obrazložila. Dovolite, da obrazložitev predstavim.</p>
               <p>Citiram: "Po ustavi je gospodarska pobuda svobodna, vendar pa se ne sme izvajati v
               nasprotju z javno koristjo v skladu z drugim odstavkom 74. člena ustave.
               Referendumsko vprašanje se nanaša na dopustitev izjem od siceršnjega pravila, da so
               trgovine ob nedeljah in na dan z zakonom določenih praznikov zaprte, kar kot novost
               predvideva predlog zakona. Osnovno vprašanje v zvezi z obstojem oziroma določitvijo
               javnega interesa se sicer zastavlja že za samo prepoved obratovanja trgovin v nedeljo
               ali ob praznikih, vendar pa se vprašanje obstoja javnega interesa prav tako zastavlja
               v povezavi z izjemami od te prepovedi, kar pa je tudi vsebina referendumskega
               vprašanja.</p>
               <p>Obrazložitev referendumskega vprašanja navaja k sklepanju, da bi javni interes
               obstojal ob razreševanju preobremenjenosti zaposlenih, večinoma žensk, pri ohranjanju
               družinskega življenja ter omogočanju dneva počitka v tednu na dan, ki je praviloma
               tisti, na katerega delavci po tradiciji ne delajo, kar pa v temelju ureja že zakon o
               delovnih razmerjih. Pravice delavcev v zvezi z varstvom v okviru delovnega razmerja,
               torej zaposlitve, so tako že urejene, pri čemer so upoštevane tudi obveznosti, ki
               izhajajo za Republiko Slovenijo iz mednarodnih pravnih aktov, ki jo obvezujejo in na
               katero se pobudnik v obrazložitvi v delu sklicuje. Zato dejanski razlogi za dovolitev
               obratovanja navedeno število nedelj v letu niso jasni, in glede na to tudi ni jasen
               javni interes, ki bi bil podlaga za takšno ureditev. V takšnem dejanskem in pravne
               stanju pa omenjena rešitev v posledici lahko predstavlja neutemeljen oziroma
               nesorazmeren poseg v ustavno pravico svobodne gospodarske pobude, kot jo določa 74.
               člen ustave.</p>
               <p>V referendumskem vprašanju je v okviru izjeme od pravila, prepovedi obratovanja,
               vsebovana tudi posebna lokacija trgovin. Iz obrazložitve ni razviden razlog, zakaj so
               lokacije izbrane na predlagani način, smiselno pa bi sklepali, da gre za prodajalne,
               za katere pobudnik meni, da morajo biti po svoji naravi odprte vsak dan. Zakaj so ob
               takem izhodiščuizbrane prav navedene lokacije, pa tudi ni obrazloženo. Zato je o
               utemeljenosti izbora težko presojati. Vendar pa opozarjamo, da bi kot dejanska
               podlaga morali biti prav razlogi za predlagani izbor jasno predstavljeni, saj bi samo
               tako lahko nearbitrarno utemeljili javni interes za ureditev izjem v predlagani
               vsebini. Vendar pa predlagani izbor sam po sebi vsebuje še nadaljnje vprašanje
               enakopravnih možnosti dostopa do teh lokacij za vse pravne in fizične osebe, ki se
               ukvarjajo s trgovinsko dejavnostjo, kar v predlogu ureditve iz referendumskega
               vprašanja ni urejeno. Zato te rešitve v posledici lahko povzročijo neenakopravnost v
               pogojih poslovanja oziroma obravnavanja gospodarskih subjektov, ki se ukvarjajo s to
               gospodarsko dejavnostjo, s čimer pa je lahko nedopustno poseženo v ustavno načelo
               enakopravnosti ter varstva konkurence na trgu, kot sta določeni v 14. oziroma v
               okviru 74. člena ustave."</p>
               <p>Zastavljen in tako obrazložen dvom s strani zakonodajno-pravne službe mi je
               predstavljal osnovo, da pred določitvijo roka za zbiranje podpisov v podporo pobudi
               predlagam državnemu zboru, da že v prvi zakonsko možni fazi pridobi dokončno
               odločitev ustavnega sodišča glede ustavne dopustnosti predlagane smeri za zakonsko
               razreševanje tega vprašanja. Racionalno, z vidika stroškov, in korektno ter pošteno
               do pobudnikov in državljank in državljanov je, da ta dvom čim prej odpravimo. Zato
               zboru predlagam, da predlagani sklep podpre. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp3">

               <speaker>PREDSEDNIK BORUT PAHOR:</speaker>

               <p>Hvala lepa, gospa podpredsednica, za utemeljitev vašega predloga.</p>
               <p>Prav vse poslanske skupine želijo predstaviti stališča. Najprej v imenu poslanske
               skupine Stranke mladih kolega Štemberger, ki pa je odsoten. Kolega Valentin Pohorec,
               v imenu... A, pardon! Želite predstaviti stališče matičnega delovnega telesa? Prosim,
               poročilo odbora - se opravičujem! - za gospodarstvo, kolega Pohorec, imate najprej
               besedo.</p>
            </sp>
            <sp xml:id="SDZ3-Izredna-29-2003-03-07.sp4">

               <speaker>VALENTIN POHOREC:</speaker>

               <p>Hvala za besedo, predsednik. Podal bom povzetek iz poročila odbora za gospodarstvo,
               ki je danes na 12. nujni seji obravnaval predlagano tematikoo zahtevi, da ustavno
               sodišče odloči, da je vsebina zahteve za razpis predhodnega zakonodajnega referenduma
               v zvezi s predlogom zakona o spremembah in dopolnitvah zakona o trgovini, kot izhaja
               iz pobude sindikata delavcev trgovine, v nasprotju z ustavo Republike Slovenije,
               predvsem s 14. in 74. členom.</p>
               <p>Seji odbora je prisostvovala predlagateljica predloga sklepa, gospa Irma Pavlinič
               Krebs, ki je malo prej podala svojo obrazložitev. Seji so prisostvovali tudi:
               zakonodajno-pravna služba, predstavniki vlade Republike Slovenije, skupina
               predlagateljev zakona o spremembi zakona o trgovini ter sindikat delavcev
               Slovenije.</p>
               <p>Kot je že povedano, zakonodajno-pravna služba v svojem mnenju v zvezi z vsebino
               predlagane ureditve, kot izhaja iz referendumskega vprašanja, opozarja, da bi državni
               zbor moral pretehtati, ali bi taka ureditev utegnila biti v določenih pogledih
               ustavno vprašljiva, upoštevaje predvsem 16. člen zakona o referendumu in ljudski
               iniciativi, in da bi o tem vprašanju pred samim razpisom referenduma odločalo in
               presodilo ustavno sodišče. Zakonodajno-pravna služba med drugim meni, da dejanski
               razlogi za dovolitev obratovanja prodajaln na navedeno število nekaj dni v letu niso
               jasni in glede na to tudi ni jasen javni interes, ki bi bil podlaga za takšno
               ureditev. V takem dejanskem in pravnem stanju pa predlagana rešitev v posledici lahko
               predstavlja tudi neutemeljen oziroma nesorazmeren poseg v ustavno pravico svobodne
               gospodarske pobude.</p>
               <p>V razpravi o predlogu sklepa so člani odbora izrazili deljena mnenja, nekateri
               razpravljavci so menili, da presoja ustavnega sodišča Republike Slovenije o
               skladnosti predlaganih razširitev v zvezi z obratovalnim časom prodajaln ni potrebna
               in da bi se morali prizadevati čimprej sprejeti zakon o spremembi in dopolnitvi
               zakona o trgovini.</p>
               <p>Druga skupina razpravljavcev pa je bila mnenja, da je predlagani sklep smotrno
               sprejeti, ter da že v zgodnji fazi postopka za razpis predhodnega zakonodajnega
               referenduma pridobimo mnenje ustavnega sodišča glede na to, da je bil izražen
               utemeljen dvom o skladnosti predlaganih rešitev z ustavo. Z več vidikov je zato
               primerno pridobiti mnenje torej ustavnega sodišča čimprej, med drugim tudi zaradi
               stroškov, povezanih z referendumom.</p>
               <p>Posamezni razpravljavci pa so enostavno rekli, da se ne bodo ne tako in ne drugače
               opredelili. Po tej razpravi, ki je bila malo širša, je odbor za gospodarstvo sprejel
               naslednji sklep: "Odbor za gospodarstvo podpira predlog sklepa o zahtevi, da ustavno
               sodišče odloči, ali je vsebina zahteve za razpis predhodnega zakonodajnega
               referenduma v zvezi s predlogom zakona o spremembi zakona o trgovini, kot izhaja iz
               pobude sindikata delavcev trgovine Slovenije, v nasprotju z ustavo Republike
               Slovenije, potem z njenim 14. in 74. členom", ter predlaga državnemu zboru, da ta
               sklep sprejme. Hvala.</p>
            </sp>
            <sp xml:id="SDZ3-Izredna-29-2003-03-07.sp5">

               <speaker>PREDSEDNIK BORUT PAHOR:</speaker>

               <p>Hvala lepa. Še vedno v dvorani ne vidim predstavnika poslanske skupine Stranke
               mladih. Tako dajem zdaj besedo ponovno kolegu Pohorcu, tokrat za predstavitev
               stališča poslanske skupine DeSUS.</p>
            </sp>
            <sp xml:id="SDZ3-Izredna-29-2003-03-07.sp6">

               <speaker>VALENTIN POHOREC:</speaker>

               <p>Hvala. Ker sem podajal mnenje odbora, ki je identično tudi z mnenjem naše poslanske
               skupine, bom povedal samo na kratko še naslednje.</p>
               <p>V vse je vredno dvomiti in tako je vredno dvomiti tudi o tem, ali je pobuda na mestu
               in bi eventualna izvedba referenduma, ki stane veliko denarja za to državo, lahko
               pomenila kasnejšo sprožitev ustavnega spora s strani drugih zainteresiranih oziroma
               prikrajšanih, v tem primeru gospodarstva, trgovinskih podjetij in drugih in bi se
               mogoče ponovno znašli priistem vprašanju, da smo z referendumom nekaj sprejeli, kar
               nas je toliko in toliko stalo, sedaj pa bo recimo pogojno ustavno sodišče o tem
               presodilo, in če bi presodilo tako, kot bo smatralo, da je potrebno, lahko tudi
               drugače, kot je volja ljudi na referendumu izražena, bi ponovno morali spremeniti
               oziroma odločati v smislu, ki ni identičen ali pa enak volji delavcev trgovine. S tem
               mi ne rečemo, da delavci v trgovini, predvsem delavke v trgovini niso v marsičem
               prikrajšane, oškodovane. Smatram pa, da je to predvsem stvar spoštovanja delavske
               zakonodaje, da jim ne omogočajo tistih pravic, ki jim po zakonu o delovnih razmerjih
               in drugih gredo, da niso pravično plačane za to nedeljsko delo in podobno in da bi ta
               vprašanja morali reševati predvsem na tem mestu kot vprašanja, zakaj se zakonodaja s
               področja delovnih razmerij, plač in podobno ne izvaja tako, kot je že zapisano.
               Mislim, da je to predmet spora, kajti ni samo trgovina tista, ki dela ob nedeljah, tu
               je kup drugih dejavnosti, to je transport, to so bolnice, to so gostinstvo in
               turizem, to so tudi mnoga podjetja, tudi tista, v katerih sem sam nekoč delal in ni
               vprašanje delati ali ne delati v nedeljo, vprašanje je, ali so za to delo primerno
               nagrajeni, primerno plačani, ali delajo le tisti dovoljeni delovni čas v skupnem
               merilu, kot je po zakonu dovoljen. Mislim, da bi kazalo ta vprašanja zaostriti in
               razrešiti, pa ne bi bilo najbrž pobud o izvedbi referenduma za zakon o trgovini.
               Hvala lepa.</p>
            </sp>
            <sp xml:id="SDZ3-Izredna-29-2003-03-07.sp7">

               <speaker>PREDSEDNIK BORUT PAHOR:</speaker>

               <p>Hvala lepa. Kolega mag. Janez Drobnič bo predstavil stališče poslanske skupine Nove
               Slovenije, za njim kolega Jerovšek. Gospod Drobnič imate besedo.</p>
            </sp>
            <sp xml:id="SDZ3-Izredna-29-2003-03-07.sp8">

               <speaker>MAG. JANEZ DROBNIČ:</speaker>

               <p>Hvala lepa za besedo. Lepo pozdravljeni, kolegice in kolegi, predstavniki vlade in
               ostali prisotni v dvorani!</p>
               <p>Srečujemo se z vprašanjem glede referenduma. Ta zaplet in postavitev vprašanja in
               iskanje podpisov je pač zato, ker če bi pravočasno odreagirali tudi v državnem zboru
               s primerno občutljivostjo, potem se s temi rečmi ne bi ukvarjali, in to je dejstvo.
               In, če bi na primeren način tudi odreagirali na pobude tistih, ki so se v tem
               mlinskem kolesu znašli v težki poziciji. Predvsem so to zaposleni v trgovini. Ključno
               vprašanje je, kaj želimo v Sloveniji urediti in na kakšen način. Ta pobuda s strani
               odnosa, torej predlog sklepa, da se presoja o utemeljenosti, je po mišljenju
               poslanske skupine nepotrebna, ne gre za nikakršno po ustavi sporno urejevanje. Gre za
               vprašanje, ali smo v Sloveniji pripravljeni urediti to področje tako kot nekako se
               pričakuje za postindustrijsko družbo, za moderno družbo, za kvaliteto življenja
               sodobnega človeka - sodobnega človeka, posameznika ali družine, ali pa je na drugi
               stran cilj potrošniška družba.</p>
               <p>Argumenti službe za zakonodajo ne stojijo, o tem si bodimo na jasnem. Poleg tega pa
               oporekamo službi za zakonodajo, da se po vsebinski plati loteva utemeljenosti
               referendumske pobude, zato ni ne pristojna ne plačana. O tem bo, seveda, odločalo
               ustavno sodišče. Služba za zakonodajo naj opozori na eventualne postopkovne
               neskladnosti ali pa postopkovne neurejenosti in nas opozori na to, kaj moramo
               narediti, kaj, v katerem roku in tako naprej. To je. Imamo zakon, obstoječi, ki je
               vnesel v pogajanje med delodajalci in delojemalci zelo velike težave. Delodajalci
               želijo pridobiti ustrezno pozicijo na trgu na način, da izsilijo podpise od
               delojemalcev, tako ali drugače, na takšen ali drugačen način. Na tak način, da se
               izpostavljajo na spisek, kdo je proti in kdo je za. Zato, da jih lahko delodajalec
               identificira in potencialno ogroža pri njihovi zaposlitvi.</p>
               <p>Takšen način urejanja ni primeren. Takšen način urejanja delovnega časa tudi ni
               primeren, da delojemalci odločajo o odpiralnem času. To še enkrat ponavljam. Ne more
               biti delojemalec tisti, ki bo odločal o odpiralnem delovnem času. V tej ureditvi se
               je pa ravno to zgodilo - da ima pravzaprav pravico do veta na odpiralni čas ob
               nedeljah, praznikih in ne vem še kdaj delavec. Delavca mora ščititi delovnopravna
               zakonodaja v osnovnih pravicah glede odpiralnega časa. Delavci se tudi pogajajo v
               luči tistega, kar je urejeno z ustreznim zakonom, bodisi izjeme za nedeljsko ali
               praznično delo, o tarifah, pa seveda ob spoštovanju delovnopravne zakonodaje glede
               počitka.</p>
               <p>Z vsebinskega vidika oporekam argumentom, kar sem že prej navedel, službe za
               zakonodajo. Omejevanje zasebne pobude, ustavne, ne drži. Konec koncev lahko smatramo,
               da kakršnakoli omejitev na področju delovne zakonodaje ali zakonodaje, ki ureja
               postavitev trgovin, urejanje prostorsko-zazidalnega načrta, pomeni omejevanje
               svobodne gospodarske pobude. Z vsakim takim aktom se posega v omejevanje, če ga tako
               razumemo, vendar ga ustavna določba ne razume tako. Mene bolj skrbijo tiste določbe,
               ki pomenijo - tiste so ključne pri nas, v naši državi - ki nekatere subjekte
               preferirajo in se vzpostavlja monopolna zakonodaja oziroma monopolne pozicije v tej
               družbi, to je bolj problematično. Če določimo neka področja, kjer je možno odpirati,
               izjeme, potem so vsi pretendenti, vsi gospodarski subjekti možni, da tam postavijo
               trgovino, ni nič izključenega. Bolj problematična je določba, ki jo imamo sedaj v
               zakonu, da delojemalci odločajo o odpiralnem času trgovin. Tako se bosta znašli dve
               trgovini pravzaprav na istem mestu, v eni bodo delojemalci pritisnili, v drugi bodo
               pa delodajalci pritisnili na delavce in se bo vzpostavila neka druga pozicija. O
               odpiralnem času mora odločati lastnik, v skladu s splošnimi določbami, ki jih postavi
               zakonodajalec, ali pa izvedbene akte tudi izvršna veja oblasti oziroma vlada v okviru
               pristojnosti, ki jih opredeljuje zakon.</p>
               <p>Zdaj pa še vsebinsko. Ta referendumska odločitev se dotika vprašanja, kako bomo
               imeli v Sloveniji urejeno, čemu bomo dali prednost. Povedal in poudaril sem že, ali
               želimo moderno postindustrijsko družbo, smisel za kvaliteto življenja posameznika ali
               pa družine, in to, da imajo nekateri pravico tudi do počitka, ali pa na drugi strani
               to potrošniško miselnost. Vse navedbe glede tega, če bi uvedli takšno rešitev, kot jo
               predlagamo v Novi Sloveniji podpisniki, da bi pač pomenila zmanjševanje števila
               delovnih mest, ne vzdržijo. To veste vi, jasno, kot tudi jaz in tisti, ki se
               strokovno ukvarjajo s tem. Zato kakršnokoli govorjenje, da bi to pomenilo zapiranje
               delovnih mest ali pa ukinjanje trgovin, ne drži; dobro, ukinjanje trgovin nekje, pa
               pojavljanje nekih drugih trgovin, v drugačni obliki, morda na koncu koncev samo enega
               trgovca v Sloveniji, morda se bo celo to zgodilo, če bomo pospeševali koncentracijo.
               To je naravni proces, koncentracija, vendar si moramo prizadevati za to kot država,
               da zagotavljamo tržno regulirano družbo, kompetitivno družbo, kajti ta je v nekem
               harmoničnem sozvočju tudi z demokratično oblikovano družbo, parlamentarno družbo. Že
               tako ali tako so male trgovine propadle zaradi teh procesov in tudi delovna mesta so
               tam propadla. So se pa seveda pojavljale na nekih drugih mestih.</p>
               <p>To so torej ti ključni razlogi, zaradi katerih se nam zdi nepotrebno, da prelagamo
               odločitev na ustavno sodišče in da še urejanje zadržujemo. Mislim, da bi se že prej
               morali lotiti tega posla z odgovornostjo, državni zbor, in poiskati rešitev, ki ne bo
               v nasprotju s temi interesi in zaposlenih in delodajalcev, pa tudi nas potrošnikov.
               Torej mi, v poslanski skupini Nove Slovenije smo proti temu, da se sprejme sklep s
               takšno obrazložitvijo, da se odločanje pošlje v ustavno sodišče. Hvala.</p>
            </sp>
            <sp xml:id="SDZ3-Izredna-29-2003-03-07.sp9">

               <speaker>PREDSEDNIK BORUT PAHOR:</speaker>

               <p>Hvala lepa, mag. Drobnič. Zdaj bo stališče poslanske skupine Socialdemokratske
               stranke predstavil kolega Jerovšek, za njim kolega Barovič. Najprej ima besedo kolega
               Jerovšek. Prosim.</p>
            </sp>
            <sp xml:id="SDZ3-Izredna-29-2003-03-07.sp10">

               <speaker>JOŽEF JEROVŠEK:</speaker>

               <p>Hvala lepa, gospod predsednik. Spoštovane kolegice in kolegi! Po mnenju
               Socialdemokratske stranke vsebina referendumskega vprašanja ni v neskladju z ustavo
               oziroma s prvim odstavkom 74. člena, ki določa svobodno gospodarsko pobudo. Namreč,
               takšen predlog, kot je vsebovan v referendumskem vprašanju, je v skladu z evropsko
               prakso, ki izredno goji svobodno gospodarsko pobudo, vendar seveda tudi goji to
               oziroma ščiti to, kar ščiti drugi odstavek 74. člena, da se svobodna gospodarska
               pobuda lahko omeji, če je taka svobodna gospodarska pobuda v nasprotju z javno
               koristijo. Zato nas čudi, da pravna služba ni zaznala tega, da so tako pomembne
               vrednote, kot je ohranjanje družinskega življenja, možnost, da neka družina vsaj
               enkrat tedensko ostane skupaj, da je lahko zbrana, ni izrazita javna korist, ki
               omogoča in opravičuje, da Slovenija ne more biti otok znotraj Evrope, ki vsepovprek
               določa odprtje trgovin ob nedeljah in izkoriščanje delavk, mater s tem povezano.</p>
               <p>Čudi nas, da zakonodajno-pravna služba pravi in se spreneveda, da so pravice
               delavcev v okviru zakonodaje že urejene. Dejstvo je, da so pravice delavk ravno v
               zakonu o trgovinah kršene, kajti rešitev v tem zakonu, da so prodajalne v nedeljo
               lahko odprte ob soglasju delavcev, ne nudi delavcem oziroma delavkam nobene zaščite,
               ker so v razmerju do delojamalcev velekapitala seveda popolnoma nebogljene. Zgleda,
               da je s pravnim mnenjem enako kot z zakonom oziroma prvotnim odlokom o odpiralnem
               času, ki ga je po našem mnenju, na to smo opozarjali, pisala roka velekapitala in
               interes velekapitala, ni ga pa oblikoval javni interes. Namreč, interes tega
               velekapitala, to je tistih, ki bogatijo na žuljih in brutalnem izkoriščanju delavcev.</p>
               <p>Pobudniki za vložitev zahteve za razpis predhodnega zakonodajnega referenduma so
               pravzaprav, imeli zadnjo možnost in edino možnost, da se zatečejo k predlogu za
               zbiranje podpisov za izvedbo referenduma, čeprav smo mi ob sprejemanju zakona
               opozarjali in predlagali rešitve, ki bi to preprečile oziroma ne bi bil potreben
               takšen referendum oziroma taka pobuda. Vendar vladajoča koalicija oziroma tisti
               večinski del je bil gluh za take argumente. Ni se postavil na stran delavcev, ni se
               postavil na stran tistih, ki so mnogo šibkejši v tej zadevi. S sedanjim
               zavlačevanjem, prenašanjem takšnega odločanja na ustavno sodišče, pa se dosegajo še
               eni drugi cilji, ki so prav tako v interesu vladajoče koalicije. S tem se želi kupiti
               čas, da se bo lahko še dodatno diskreditiral institut referenduma. Da se bo v javnem
               mnenju ustvaril vtis po nujnosti spremembe 90. člena ustave, se pravi rešitev o tej
               zakonodajni iniciativi prebivalstva. In da bo ta sprememba in ta ukinitev, redukcija
               referendumov lažja.</p>
               <p>Dejstvo pa je tudi, to je še treba poudariti, da rešitve, ki so sedaj v veljavi v
               tem zakonu o trgovini, imajo ne samo za delavke izredno kvarne in težke posledice,
               ampak da so povzročile propad malih trgovin v mestnih jedrih, kajti v tistih
               trgovinah se je kupovalo med tednom in je omogočalo njihovo preživetje. In vse to, na
               kar smo opozarjali, ima katastrofalne posledice na podobo naših mest, na način
               življenja. Gre za, mislim, da zavestno politiko razbijanja družin, nekih vrednot, ki
               so bile ustanovljene med Slovenci, in mi smo torej proti nadaljevanju te kampanje in
               takšne politike. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp11">

               <speaker>PREDSEDNIK BORUT PAHOR:</speaker>

               <p>Hvala lepa, kolega Jerovšek. Kolega Barovič bo predstavil stališče poslanske skupine
               Slovenske nacionalne stranke, za njim kolega Kontič. Prosim, kolega Barovič, imate
               besedo.</p>
            </sp>
            <sp xml:id="SDZ3-Izredna-29-2003-03-07.sp12">

               <speaker>BOGDAN BAROVIČ:</speaker>

               <p>Hvala lepa gospod predsednik. Upam, da mi ne boste zamerili dveh stavkov, ki ne
               sodita v vsebino te točke. Upam, želim in sem prepričan, da bomo današnjo izredno
               sejo tudi danes končali. Ker jutri ne bom verjetno imel priložnosti videti vseh
               svojih kolegic in gospe, ki so v tej dvorani, dovolite, da vsem ženam ob jutrišnjem
               prazniku iskreno voščim. Kajti tudi ve ste zelo zaslužne za to, kar se tako v državi
               kot doma dogaja.</p>
            </sp>
            <sp xml:id="SDZ3-Izredna-29-2003-03-07.sp13">

               <speaker>PREDSEDNIK BORUT PAHOR:</speaker>

               <p>Formalno je bila to kršitev poslovnika, neformalno pa zelo olikano dejanje.
               Izvolite.</p>
            </sp>
            <sp xml:id="SDZ3-Izredna-29-2003-03-07.sp14">

               <speaker>BOGDAN BAROVIČ:</speaker>

               <p>Hvala lepa, gospod predsednik. Spoštovane kolegice, kolegi! Država Republika
               Slovenija se je odločila, da bi imela takšen politični in gospodarski sistem, kot ga
               pač danes ima. Odločili smo se za tržni kapitalizem. Ponudba in povpraševanje krojita
               trg kapitala, krojita trg delovne sile in odnose med delodajalci in delojemalci. V
               državi Republiki Sloveniji danes dela tisoče ljudi ob sobotah, ob nedeljah in
               prazniki, od bolnic do pekarn.</p>
               <p>V Slovenski nacionalni stranki celo menimo, da je ta točka dnevnega reda današnje
               seje državnega zbora, imenuje se predlog sklepa o zahtevi, da ustavno sodišče odloči,
               ali je vsebina zahteve za razpis predhodnega zakonodajnega referenduma v zvezi s
               predlogom zakona o spremembi zakona o trgovini, kot izhaja iz pobude, v nasprotju z
               ustavo Republike Slovenije, torej menimo, to je naše mnenje, imamo pravico do njega,
               da je ta točka sploh nepotrebna. Zakaj?</p>
               <p>Trditev utemeljujem z dejstvom, da je v Republiki Sloveniji gospodarska pobuda
               svobodna. Trdim, da je vsakršno delo ne glede na kraj in čas predmet dogovora,
               vsakršno delo je predmet dogovora med delodajalcem in delojemalcem. Na osnovi tržnih
               zakonitosti, ki veljajo, seveda pa tudi na osnovi spoštovanja človekovih pravic.</p>
               <p>Toda, spoštovane kolegice in kolegi, težava tiči pravzaprav čisto drugje. Sindikat
               delavcev trgovine Slovenije pravi, da z delavci v trgovini delodajalci ravnajo
               žaljivo, in nezaslišano, da jih prisiljujejo v podpisovanje soglasij za nedeljsko
               delo, za delo ponoči in delo med prazniki. Če delodajalec ne spoštuje zakonskih
               določilo nagrajevanju delavcev ali delovnem času, to je zdaj težišče problema, bi
               morale svoje delo opraviti inšpekcijske službe oziroma tudi druge službe in
               pravosodni organi navsezadnje. Ker pa ti dovoljujejo številnim delodajalcem kršitve
               zakonskih določil, ker pa ti dovolijo stihijsko ravnanje na trgu, zato še ni potrebno
               razpisovati referendumov, sklicevati izrednih sej, temveč enostavno reči pristojnim
               službam, inšpekcijam in drugim, naj nadzirajo spoštovanje zakonskih in podzakonskih
               določil. In te točke ne bi bilo in zadeva bi bila končana. Omenil sem, da tržne
               zakonitosti delujejo tudi na trgu delovne sile. Sprašujem se, kdo bo odgovarjal in na
               kakšen način rešil nekaj sto novih brezposelnih, ki bodo sigurno brezposelni postali,
               če bi se odločili, da se nedeljsko in praznično delo v trgovinah ukine? Za primerjavo
               ta trenutek, jamčim vam, je pač v Trbovljah, kjer jaz živim, vsaj 200 brezposelnih
               delavk, ki bi z velikim velikim veseljem delale tudi ob nedeljah. Ker pa je Slovenija
               demokratična država bo, čebo volja ljudstva ali pa naša odločitev takšna, referendum
               razpisan.</p>
               <p>Sedaj pa bi prosil samo, če razmislimo ob tem referendumskem vprašanju nekaj.
               Referendumsko vprašanje se glasi: "Ali ste za to, da se v predlogu zakona o
               spremembah zakona o trgovini določi, da so prodajalne odprte največ do deset nedelj v
               letu, razen bencinskih servisov z omejeno prodajno površino ter prodajaln v
               bolnišnicah, hotelih, letališčih, železniških, avtobusnih postajah, ki so lahko
               odprte brez omejitev?" Že v samem vprašanju,spoštovane kolegice in kolegi, moramo
               priznati, je jasno viden neenakopraven položaj vseh, ki se ukvarjajo s trgovino, in
               je tako kršeno ustavno načelo enakopravnosti in kršeno je tudi varstvo konkurence na
               trgu, s takšnim vprašanjem, žal mi je.</p>
               <p>In drugič, zakaj se na primer referendumsko vprašanje, dajem samo alternativen
               predlog, da vidite primerjavo, ne bi glasilo mogoče tako: Ali ste za to, da se v
               predlogu zakona o spremembah zakona o trgovini določi, da so prodajalne odprte tudi
               ob nedeljah in praznikih, s tem, da se delodajalci obvežejo, da bodo izplačevali
               delavcem takšno višino dodatka, o kakršni se bodo uskladili socialni partnerji? Tudi
               takšno vprašanje bi lahko bilo alternativno postavljeno na referendumu. Včasih,
               spoštovane kolegice in kolegi in tudi spoštovani obiskovalci, je potrebna pač odkrita
               beseda, ki temelji na danih ali pač vedenih argumentih. Takšno, upam, sem podal tudi
               sam, v imenu Slovenske nacionalne stranke, čeprav bi bilo najbrž že veliko bolj
               všečno, če bi kar na vrat na nos branil tako ali drugače prizadete delavce v
               trgovinski dejavnosti. Sam verjamem, da je izkoriščanj teh delavcev veliko. Verjamem,
               da je veliko nemočnih, izkoriščenih in prizadetih. A tako je, še enkrat poudarjam,
               ker svojega dela ne opravijo vse številne druge nadzorne, inšpekcijske in še kakšne
               službe, katerih delavci seveda uživajo proste sobote in nedelje.</p>
               <p>In, za konec, po logiki stvari, ali bomo prihodnji mesec ponovno sklicali izredno
               sejo in razpisali referendum zato, da bodo pristojni nadzorni organi delali v soboto
               in nedeljo. Konec si lahko sami oblikujete. Če smo že tako daleč in če smo že v
               demokraciji, moram reči, da sploh nasprotujem kakršnemukoli referendumu, sem za
               urejanje odnosov med delodajalci in delojemalci, sem za to, da se zakonska določila
               nadzirajo. Ampak spet po logiki stvari bomo v Slovenski nacionalni stranki pač morali
               podpreti pobudo, da naj presodi o referendumu ustavno sodišče. Takšna je pač
               demokracija. Hvala, ker ste me poslušali.</p>
            </sp>
            <sp xml:id="SDZ3-Izredna-29-2003-03-07.sp15">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Barovič. Kolega Kontič bo predstavil stališče poslanske
               skupine Združene liste socialnih demokratov, za njim kolega Brenčič. Najprej ima
               besedo kolega Kontič. Prosim.</p>
            </sp>
            <sp xml:id="SDZ3-Izredna-29-2003-03-07.sp16">

               <speaker>BOJAN KONTIČ:</speaker>

               <p>Hvala lepa, gospod predsednik. Spoštovani vsi prisotni! V poslanski skupini Združene
               liste socialnih demokratov ne nasprotujemo temu, da bi ustavno sodišče presodilo
               skladnost referendumskega vprašanja z našo ustavo, čeprav menimo, da referendumsko
               vprašanje ustavno ni vprašljivo. Se nam pa ob razpravi o odpiralnem času trgovin
               odpirajo številna druga vprašanja, ki so temeljno povezana z razvojnim modelom naše
               družbe. Zdi se nam pomembno, da zgradimo državo socialno odgovornega kapitala,
               kapitala, ki bo znal presojati, kaj je sprejemljivo, tudi z vidika socialne
               povezanosti in občutljivosti družbe.</p>
               <p>Tudi v Evropi očitno razmišljajo o takih vprašanjih, ko urejajo obratovalni čas
               trgovin. Praktično vse države zahodne Evrope urejajo odpiralni čas trgovin s
               posebnimi zakoni ali podzakonskimi akti ali z akti lokalnih skupnosti. Na to nas
               opozarjajo raziskave odpiralnega časa trgovin, ki jih imamo, in ne nazadnje tudi
               raziskava našega raziskovalnega sektorja v državnem zboru iz leta 2001. Države, v
               katerih že stoletja deluje svobodna tržna gospodarska pobuda, očitno omejujejo
               obratovalni čas trgovin zaradi javnih koristi, brez pomislekov o tem, ali s tem
               posegajo v svobodo podjetništva. Dvomimo, da tam ne razmišljajo o svobodni
               gospodarski pobudi ob teh vprašanjih, vendar se očitno odločajo za omejitve v svoji
               zakonodaji.</p>
               <p>Te ureditve in omejitve so različne: od zakonske popolne prepovedi dela ob nedeljah,
               od dovoljenja za delo nekaj nedelj v letu, od obratovanja različnih trgovin glede na
               dejavnost, od različnega obratovanja po območjih pa do tistih držav, ki imajo skoraj
               popolno svobodo obratovalnega časa trgovin. Na Nizozemskem, v Nemčiji, Franciji in
               številnih drugih državah dopuščajo omejeno odprtje trgovin od štirih, petih do
               dvanajstih nedelj v letu, kot nam je pokazala primerjalna analiza ureditve
               odpiralnega časa trgovin, ki jo je pripravil naš raziskovalni sektor, podobno kot
               predlaga tudi sindikat trgovine v svojem referendumskem vprašanju. Poleg tega je res,
               da večina evropskih držav pozna tudi različne izjeme, po katerih posameznim vrstam
               prodajaln oziroma občinam ali regijam prepuščajo odločanje o odpiralnem času
               prodajaln. Torej, v Evropi ni enotnega modela in odločitev o odpiralnem času je
               predvsem naša. Mislimo, da bi bilo vendarle primerno, da bi sledili germanskemu
               modelu odpiralnega časa prodajaln, če smo že večino gospodarskega prava povzemali po
               tem modelu.</p>
               <p>V Združeni listi socialnih demokratov ne delimo mnenja, da je referendumsko
               vprašanje ustavno sporno. Mogoče predlagatelji referenduma niso popolnoma jasno
               opredelili javnega interesa, a tudi argument, da ta ni v ničemer razviden, ne drži.
               Če gre na eni strani za interes kapitala in morebiti tudi potrošnika, gre na drugi
               strani tudi za pravice delavcev do normalnega dela in počitka, gre za vprašanja
               pravic, ki jih je tržno socialno gospodarstvo Evrope gradilo skozi stoletja in jih
               uveljavilo kot sprejemljive norme družbenega življenja.</p>
               <p>Tudi naše ustavno sodišče je ob razveljavitvi 17. člena zakona o trgovini, v
               povezavi z urejanjem obratovalnega časa dejavnosti trgovine na drobno, opozorilo na
               naslednja načela - dovolite mi, da citiram: "Po določbi prvega odstavka 74. člena
               ustave je gospodarska pobuda svobodna, vendar skrajno liberalistično pojmovanje
               podjetništva ne bi bilo v skladu z ustavo. Zato lahko zakonodajalec določeno obliko
               podjetništva omeji, če je za toizkazana javna korist, kamor sodijo tudi varstvo
               zaposlenih, varstvo zdravja in življenja ljudi, varstvo narave in podobno, z
               določitvijo posebnih subjektivnih ali objektivnih pogojev za podjetniško delovanje.
               Temelj za takšno omejitev daje ustava v drugem odstavku 74. člena, po katerem se
               gospodarska dejavnost ne sme izvajati v nasprotju z javno koristjo.</p>
               <p>Zakonodajalčev poseg v svobodno gospodarsko pobudo torej po navedenem temelji na
               določbi ustave, iz katere izhaja celo več kot le možnost zakonskega urejanja
               omejitev. Če to zahteva javna korist, je zakonodajalec dolžan normativno urediti
               pogoje in način opravljanja gospodarske dejavnosti. Opustitev te dolžnosti bi
               predstavljala protiustavno pravno praznino. Zakonodajalčeva svoboda pri določanju
               pogojevza upravljanje dejavnosti pa ni absolutna in neomejena, saj ga veže splošno
               ustavno načelo sorazmernosti, ki mu dovoljuje, da ustavno pravico omeji le toliko,
               kolikor je zaradi varovanja javne koristi treba poseči v ustavno pravico svobodne
               gospodarske pobude.</p>
               <p>Obratovalni čas predstavlja enega izmed objektivnih pogojev za opravljanje trgovinske
               dejavnosti, ki ga zakonodajalec lahko določi zaradi javne koristi. Zato samo dejstvo,
               da zakonodajalec ureja obratovalni čas, ne posega v svobodno gospodarsko pobudo
               izvajalcev te dejavnosti." Konec citata.</p>
               <p>Takšno je stališče ustavnega sodišča in skladno s tem menimo, da referendumsko
               vprašanje ni v nasprotju z našo ustavo. Mnenja smo, da bi bilo težko najti
               protiustavnost v določbi, da so trgovine ob nedeljah praviloma zaprte. Morda bi
               vprašanju lahko očitali kvečjemu neenakopravno obravnavanje različnih gospodarskih
               subjektov, saj bi bile nekatere trgovine lahko odprte, druge pa ne. Vendar bi bil
               tudi tu zakon za vse enakovrstne trgovine enak. Sama prepoved obratovanja trgovin ob
               nedeljah pa je vsekakor v okviru zakonodajnih pristojnosti parlamenta enaka kot
               prepoved nočnega dela trgovin ali prepoved prodaje alkoholnih pijač v določenih urah,
               le varovana dobrina je druga.</p>
               <p>Zaradi vsega navedenega ne bomo nasprotovali temu, da ustavno sodišče presodi
               skladnost vprašanja z ustavo, vendar nikakor ne soglašamo z oceno, da je vprašanje
               neskladno z ustavo.</p>
            </sp>
            <sp xml:id="SDZ3-Izredna-29-2003-03-07.sp17">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kontič. Kolega Brenčič bo predstavil stališče poslanske skupine
               Slovenske ljudske stranke in potem še kolega Kavčič. Najprej kolega Brenčič.</p>
            </sp>
            <sp xml:id="SDZ3-Izredna-29-2003-03-07.sp18">

               <speaker>STANISLAV BRENČIČ:</speaker>

               <p>Hvala za besedo, gospod predsednik. Lepo vas vse pozdravljam!</p>
               <p>Ko se v poslanski skupini Slovenske ljudske stranke opredeljujemo do tega, ali je
               referendumsko vprašanje Sindikata delavcev trgovine Slovenije, ki je povezano s 17.
               členom zakona o trgovini in posledično s predlogom zakona, ki vsebinsko spreminja ta
               člen, v nasprotju z ustavo, in sicer s 14. in 74. členom, o čemer naj bi na temelju
               predloženega sklepa ustavno sodišče presojalo, se z vso odgovornostjo najprej
               ustavimo pri podobi, ki je še posebej prisotna v preobrazbi družbe v tranzicijskih
               državah in je vsak dan bolj in bolj prisotna tudi pri nas. In sicer to, da postaja
               manjši del družbe vse bolj bogat, a velik del prebivalstva vedno revnejši in
               šibkejši. Prepričani smo, da se mora zakonodajalec še posebej zaradi pomanjkanja
               moralnih vrlin velikega dela menedžmenta močneje postaviti v bran šibkejšega. Povsem
               pa je jasno, kdo je v predmetnem vprašanju tisti, ki je šibkejši in žal vse
               prevečkrat tudi povsem nemočen.</p>
               <p>V poslanski skupini Slovenske ljudske stranke vztrajamo, da morajo, tako kot je to že
               povsem normalno in edino stabilno v Evropski uniji, za prihodnost medsebojnih odnosov
               odločitve temeljiti na pristnem partnerskem dialogu, v tem primeru na dialogu med
               delodajalcem in delavci v trgovskem sektorju. Tako razumemo tudi zapisan 17. člen
               zakona o trgovini, ki smo ga ob sprejemanju zakona tudi večinsko podprli. Žal pri
               izvajanju tega člena v praksi ne pride do pristnega dialoga, ki lahko temelji
               prvenstveno na logiki daj-dam, ker lastnik, delodajalec, sklicujoč se na 74. člen
               ustave, vse preveč kalkulira z logiko, predvsem na izvirnosti iz tega naslova po
               težnji velikega dobička.</p>
               <p>Preveč je prisotna miselnost, da je delavec le potrošni material. Predvsem tarifa je
               tisto, kar vodi oba partnerja k temu, da se soočita z dejstvom, ali se ali se ne
               splača imeti prodajalno odprto tudi ob nedeljah in praznikih. Dejstvo pa je, da so
               zaslužki v trgovski dejavnosti še vedno zelo zelo mikavni in že na kratek rok veliki.
               Zato je investiranje v trgovsko ponudbo pri nas glede na tržno potrošno zmožnost
               prebivalstva, še posebej v urbanih okoljih, krepko predimenzionirano. Zato se tudi ob
               določenem zmanjševanju marže in racionalizaciji poslovanja tudi skozi zmožnosti, ki
               jih omogoča zakon o delovnih razmerjih, lahko še vedno ohranja velik dobiček oziroma
               se ohranja, če pa že ne ta, pa vsaj zmerni dobiček, predvsem na račun obstoječe
               zaposlitvene strukture, brez opaznega povečanja zaposlovanja in brez temu primernega
               plačila, pa najsi bo to za čas prek polnega delovnega časa ali dela v času nedelj in
               praznikov. Prav zato so že močno prisotni prijemi delodajalcev, o katerih poroča
               dnevni tisk, in zaradi tega v 17. členu ni opaziti vzpostavitve dialoga, ki smo ga
               pričakovali, vsaj takega ne, kot mi 17. člen razumemo.</p>
               <p>Ustavni pojem po 74. členu ustave, "gospodarske dejavnosti se ne smejo izvajati v
               nasprotju z javno koristjo", je izredno širok in prav gotovo v kontekstu dogajanja
               pri zaposlenih v trgovini, če se delavci prek svojih zakonitih predstavnikov zatekajo
               k referendumu, tisti pojem, ki upravičuje njihovo namero ali namero pobudnikov.</p>
               <p>Želimo pa reči, da referendumsko vprašanje, ki temelji na predlogu zakona o
               spremembah zakona o trgovini z limitiranjem le desetih delovnih nedelj v letu v vseh
               trgovinah, razen navedenih izmen, ni dobra rešitev. Zastavlja se vprašanje, ali je
               res smiselno tam, kjer je povpraševanje veliko in zaradi tega koristi obeh partnerjev
               obetajo obojestransko zadovoljstvo in zadovoljstvo tudi potrošnikov, in to so na
               primer turistični kraji in drugačni centri, tako omejevanje res smiselno.</p>
               <p>Menimo, da je te dileme potrebno in smiselno na opisani ali drugačen način rešiti v
               zakonu in da je za to veliko bolj poklican zakonodajalec sam kot pa ustavno
               sodišče.</p>
               <p>Poslanska skupina Slovenske ljudske stranke smatra, da je smiselno in za
               parlamentarce odgovorno, da dileme in vsebino, kot jo želi razrešiti referendumsko
               vprašanje, razrešijo s spremembo zakona brez predhodnega utemeljevanja oziroma
               presojanja ustavnega sodišča, ker v vprašanju ne vidimo ustavne spornosti. Zaradi
               tega ne bomo podprli predloga sklepa, vsekakor pa pričakujemo, da bo zakonodajalec
               tisti, ki bo razrešil evidentno prisotno stanje skozi spremembo zakona, preden se bo
               o tem ljudstvo odločalo na referendumu. Hvala.</p>
            </sp>
            <sp xml:id="SDZ3-Izredna-29-2003-03-07.sp19">

               <speaker>PREDSEDNIK BORUT PAHOR:</speaker>

               <p>Hvala lepa, kolega Brenčič. Kolega Kavčič bo predstavil stališče poslanske skupine
               Liberalne demokracije. Prosim.</p>
            </sp>
            <sp xml:id="SDZ3-Izredna-29-2003-03-07.sp20">

               <speaker>BLAŽ KAVČIČ:</speaker>

               <p>Spoštovani gospod predsednik, spoštovani prisotni! V poslanski skupini Liberalne
               demokracije Slovenije imamo predlog sklepa za utemeljen. Med pomembnimi razlogi za
               tako razmišljanje je tudi sam kriterij racionalnosti. Z odločitvijo oziroma s podporo
               temu predlogu sklepa bomo ubrali racionalnejšo pot, to pomeni, izognili se bomo
               velikim stroškom zbiranja 40.000 podpisov, kakor tudi morebitne izvedbe referenduma.
               Če pravilno razumemo stališče sindikatov predlagateljev iz včerajšnjih medijev, se
               tudi sindikati strinjajo s takim načinom razreševanja tega vprašanja, o katerem
               očitno še vedno imamo dokaj različne poglede.</p>
               <p>Vsebinsko v zvezi s predlogom sklepa velja izpostaviti dejstvo, da predlagatelji
               referenduma morda v svojih obrazložitvah niso dovolj jasno ločili samega odpiralnega
               časa od osebnega delovnega časa zaposlenih v trgovini. Res pa je, da je vprašanje, o
               katerem teče razprava, zelo široko, odvisno od zornega kota gledanja. Seveda lahko to
               vprašanje razumemo kot vprašanje, ki življenjsko prizadeva okoli 5.000 zaposlenih v
               trgovini, to pomeni približno 10% od dobrih 12% vseh zaposlenih v Sloveniji ali, to
               je vprašanje, ki zadeva približno 1% zaposlenih v Sloveniji.</p>
               <p>Ob tem se seveda velja spomniti tudi na vse tiste zaposlene, ki v tem niso zajeti in
               ki jih ta iniciativa seveda ne zadeva, vsaj v pozitivnem smislu ne. To so vsi tisti,
               ki ob manj ugodnem delovnem času delajo v bolnicah, delajo v transportu, delajo kot
               novinarji, policisti in podobno.</p>
               <p>Se pravi, pogovarjamo se o okoli 5.000 zaposlenih, kar je seveda pomembno. Vendar po
               drugi strani je to vprašanje, ki je pomembno za okoli 2 milijona Slovencev, se pravi
               za vse nas, ki nastopamo kot kupci. To je vprašanje, ki seveda močno vpliva na
               kakovost našega življenja.</p>
               <p>In, seveda ne velja pozabiti, da na tretji strani ta problematika zadeva tudi tretjo
               množico ljudi, to so nezaposleni, ki jih imamo več kot 100.000, in odločanje o tem
               zakonu ima tudi na možnosti zaposlovanja sedaj nezaposlenih velik pomen. Velik pomen
               ima seveda to vprašanje tudi na možnosti nadaljnjega zaposlovanja tistih, ki v
               trgovini danes že delajo.</p>
               <p>Če se vprašamo, ali je to vprašanje pomembno za povečanje števila delovnih mest v
               trgovini, morda ni. Nedvomno pa je, in o tem seveda obstojijo trdni dokazi, da je
               zakon o trgovini, ki velja ta trenutek, omogočil vsaj ohranjanje števila delovnih
               mest v slovenski trgovini. Tak trend bi si želeli ohraniti tudi v prihodnje. Pomembno
               pa je, da tudi prej navedenih 5.000 zaposlenih v trgovini gledamo zelo pozorno, da s
               skupnimi napori dosežemo polno spoštovanje delovno-pravne zakonodaje in da spodbujamo
               socialne partnerje k sklenitvi za vse udeležence še sprejemljivih pogojev dela,
               predvsem dela v manj ugodnem delovnem času.</p>
               <p>Na osnovi vsega povedanega bomo v poslanski skupini Liberalne demokracije Slovenije
               predlog sklepa podprli. Hvala.</p>
            </sp>
            <sp xml:id="SDZ3-Izredna-29-2003-03-07.sp21">

               <speaker>PREDSEDNIK BORUT PAHOR:</speaker>

               <p>Hvala lepa. Imamo precej dolg seznam kolegic in kolegov, ki želijo besedo v splošni
               razpravi. Najprej kolega dr. Bajuk. Prosim.</p>
            </sp>
            <sp xml:id="SDZ3-Izredna-29-2003-03-07.sp22">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Stališče naše poslanske skupine je že predložil
               kolega Drobnič. Rad bi samo poudaril nekatera vprašanja glede tega, kar se nam tukaj
               predlaga in je tudi mnenje naše službe za zakonodajo.</p>
               <p>Opozoril bi na to, da poseg v ustavno sodno presojo ali odvisnost od tega je silno
               pomembna in da moramo marsikaj še tudi tukaj očistiti, kdaj je sploh primerna in kdaj
               ne. Ta predlog dejansko pomeni, da se bo ta državni zbor odpovedal svoji odgovornosti
               in dejansko zaupal ustavnemu sodišču, da naj nekaj odloči, kar pa dejansko v celotnem
               demokratičnem svetu ni sprejemljivo.</p>
               <p>Pristop sodišča k ustavosodni presoji lahko delimo na tri sklope: presojanje
               neposrednih posegov v klasične trajne človekove pravice, presojanje kršitev določb po
               državni ureditvi ter presojanje ustavnosti tako imenovane gospodarske zakonodaje.</p>
               <p>Te tri sklope je potrebno razlikovati, ker je ustavnosodna presoja različno stroga,
               glede na to, za katero od naštetih področij gre. Ko gre za vprašanja klasičnih
               človekovih pravic in državne ureditve, je presoja največkrat stroga, čeravno
               obstajajo tudi vnaprej določene izjeme. Ko pa gre za druga vprašanja, tako imenovane
               gospodarske zakonodaje, je pa presoja zadržana.</p>
               <p>V teh primerih gre za to, da ustavno sodišče preprosto ni institucija, ki določa,
               katera izmed politik - bolj ali manj poudarjena socialna ureditev, večji oziroma
               manjši nadzor države nad trgom in podobno - je prava ali ustavna in katera ni. Za
               odločanje o teh vprašanjih so v prvi vrsti pristojne institucije večinske politike,
               ki neposredno odgovarjajo volivcem na volitvah in ne devetim ali desetim nevoljenim
               sodnikom. V nasprotnem primeru bi pravzaprav prišlo do oligarhije devetih nevoljenih,
               ki bi dirigirali, katera izmed socialnih gospodarskih ali finančnih politik je prava
               in katera ni, in bi pri tem za svojo politiko neodgovarjali volivcem. Če sodišče ne
               bi uporabljalo različnih stopenj presojanja na različnih področjih, ki to terjajo, bi
               bil napaden sam demokratičen ustroj države. Takšna opozorila tradicionalnih ustavnih
               sodišč po svetu so vsakdanja in v njihovih obrazložitvah ustavnosodnih odločb, s
               katerimi se odloča o ekonomskih, finančnih, tržnih, socialnih odločitvah vlade ali
               parlamenta.</p>
               <p>Na področju človekovih pravic in državne ureditve je stvar, kot rečeno, pa obrnjena.
               Obstajata vsaj dva razloga za to, da v primerih človekovih pravic sodišče pristopi
               strogim in ne zadržanim ustavnosodnim testom. Prvi razlog je v tem, da naj bi bila
               vsebina človekovih pravic trajna in povsod neodvisna od večinskega mnenja oziroma
               institucij večinske politike. Poleg tega je ustavno sodišče, za razliko od parlamenta
               in vlade, tista institucija, ki je najbolj specializirana ravno za področje
               človekovih pravic, saj sodnikova kariera, za razliko od, na primer, poslančeve ali pa
               ministrove, ni eno samo ukvarjanje z graditvijo doktrine o posameznih členih ali pa
               pravicah, ali ugotavljanje, kje je meja določene pravice v določenih kontekstih.
               Nasprotno pa gospodarska, finančna ali kakršnakoli drugačna državna politika ni
               predmet specializacije ustavnega sodstva, temveč je imanentna drugiminstitucijam
               države, predvsem tistim, ki so za izvajanje svoje politike odgovorne volivcem.</p>
               <p>Kaj vsebinsko torej pomeni stroga in kaj zadržana presoja? To je sicer odvisno od
               konkretne pravice oziroma ustavne garancije, v kateri sodišče sodi, a je kljub temu
               mogoče potegniti nekatere ključne splošne elemente obeh presoj. Stroga presoja tako
               med drugim na primer pomeni, da bo sodišče samo in zelo natančno presojalo, ali je
               nek razlog, ki ga je zatrjevani kršilec, na primer vlada ali parlament, ustave
               podal,legitimen ali ne. Tega ne prepusti v veliki meri, na primer, presoji parlamenta
               ali vlade. Prav tako za ustavnost predpisa ne zadošča že hipotetični legitimni cilj
               ureditve, ki je predmet presoje. Le-ta mora biti stvaren in resničen v konkretnem,
               kar tudipretehta sodišče samo. Konkreten način, s katerim si je avtor presojane
               regulacije zamislil doseči zatrjevani legitimni cilj, mora biti prisiljujoč in
               najmanj obremenjujoč za pravice, ki so vpletene. Ni dovolj, da je to zgolj eden izmed
               ne najbolj ugodnihnačinov za dosego zatrjevanega cilja in podobno. Nasprotno, pri
               zadržani presoji sodišče presoja zgolj to, ali je zatrjevani cilj hipotetično
               legitimen in razumen. Če pa za neko pravno regulacijo ni mogoče najti niti
               hipotetičnega razumnega cilja, bo regulacija razglašena za protiustavno. Sodišče ne
               presoja, ali je zatrjevani hipotetični razlog, ki ga navajata na primer vlada ali
               parlament, stvaren in resničen; presoja le, ali je ta hipotetični razlog popolnoma
               nerazumen oziroma arbitraren tudi v abstraktnem. Samo v takšnem primeru lahko
               regulacijo razveljavi kot protiustavno. Slednje pa se v praksi skoraj ne zgodi.
               Kolikor toliko razumen hipotetični razlog je namreč v večini primerov mogoče najti.</p>
               <p>Če bi vseeno prišlo do, recimo, razveljavitve tega predloga, bi lahko govorili o
               uzurpaciji vladne in parlamentarne politike s strani ustavnega sodišča. Le-to bi
               neupravičeno prevzemalo pristojnost vlade in parlamenta s tem, ko bi dirigiralo
               odločitve na področju, ki je v široki domeni demokratične večine, in je v rokah
               sodišča le v okviru zadržane presoje.</p>
               <p>V Združenih državah Amerike bi takšnemu dirigiranju s strani sodišča rekli
               "lohnerizem" o tem smo že razpravljali v tem državnem zboru, ko smo govorili o
               zakonodaji glede zavarovalništva. Ta izraz je nastal takrat, ko je vrhovno sodišče
               razveljavilo pravno ureditev, ki jo je država sprejela z namenom, da bi delavce
               zaščitila pred izkoriščanjem s strani delodajalcev leta 1905.</p>
               <p>Slednji so namreč delavce uspešno silili k sklepanju pogodb o neomejenem celodnevnem
               delavniku. Sodišče je poskus države, da prepove takšno izkoriščanje, razveljavilo z
               argumentom, tistim, ki je danes, ki se ga tukaj uporablja, češ, da sprejeta prepoved
               krši pogodbeno svobodo, ki jo predvideva ustava. Takšen poseg ustavnega sodstva na
               vsa področja delovanje države, in sicer preko strogih posegov tudi na področje
               gospodarske zakonodaje, pa je bil kasneje s strani samega sodišča ostro zavrnjen kot
               uzorpacija ekonomske in nasploh druge politike s strani sodišča.</p>
               <p>Spoštovani kolegice in kolegi, to vprašanje je naša odgovornost. Ker nismo znali
               prisluhniti temu, za kar so se zavzeli sindikati, njim v našem ustavnem redu ne
               preostaja drugega, kot je ta možnost referenduma. Ustavno sodišče prav gotovo po
               tradiciji, o kateri sem ravnokar govoril, ne bo odločilo, da bi o tej stvari
               odločalo. To je odločitev tega državnega zbora.</p>
               <p>Naša poslanska skupina, kot je že poznano, kot njen vodja, bo glasovala proti temu
               predlogu. Predvsem pa zato, ker smo prepričani, da je to naša odgovornost, to je
               odgovornost tega državnega zbora. Takšen korak, če bo tudi narejen, je neka odpoved
               našim pristojnostim, ki jo prepozna ne samo naš ustavni red, ampak tudi ustavni red v
               vseh demokratičnih državah. Zato bomo glasovali proti.</p>
               <p>Moramo pa najti seveda odgovore na to vprašanje. To pa je pa izziv za nas vse. Ne pa,
               da se bomo skrivali za tem, da bomo poslali v presojo neko vprašanje, na katerega je
               pa naša odgovornost, da najdemo pravi odgovor. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp23">

               <speaker>PODPREDSEDNIK VALENTIN POHOREC:</speaker>

               <p>Besedo ima gospod Franci Cukjati, prosim.</p>
            </sp>
            <sp xml:id="SDZ3-Izredna-29-2003-03-07.sp24">

               <speaker>FRANCE CUKJATI:</speaker>

               <p>Hvala za besedo. Jaz sam ne vem, kaj tiči za tem predlogom. Argumentacija, ki je
               navedena, je, po domače povedana, po mojem mišljenju za lase privlečena. Tukaj se
               govori, da obstaja nevarnost ali sum nesorazmernega posega v ustavno pravico svobodne
               gospodarske pobude.</p>
               <p>Jaz mislim, da je to spoštovanja vredna pravica: pravica do svobodne gospodarske
               pobude. Vendar imamo tudi neke druge pravice, ki so verjetno nad to pravico, pravica
               do počitka, pravica, recimo, nekaterih slojev delavk, da zavrnejo nočno delo, recimo
               nosečnice, pravica do bolniškega dopusta v času bolezni in podobno. Če ne bi bilo
               temu tako, če bi bila pravica do gospodarske pobude, svobodne gospodarske pobude nad
               vsemi temi pravicami, potem bi se vrnili v sužnjeposestniški red. Mislim, da tobi
               bilo pa le preveč.</p>
               <p>Dalje, mislim, da prav ta odnos teh pravic mora regulirati zakonodaja, mora
               regulirati vlada, mora regulirati državni zbor kot zakonodajalec. Te dolžnosti se ne
               moremo otresti in se je ne smemo otresti. Omejevanje nedeljskega dela v trgovinah,
               kjer to delo ni potrebno, je naša dolžnost prav zaradi zaščite nekaterih drugih
               pravic, ki so nad pravico svobodne gospodarske pobude. Nekateri, seveda tudi tu je
               naprej navedeno, da izjeme, ki bi bile sprejete na podlagi referendumskih zahtev,bi
               nekako vzpostavljale neenakopravnost v pogojih poslovanja. Tudi ta argument je
               smešen. Gospodje, vsi vemo, da mehanične delavnice ne delajo ob nedeljah, vendar
               avtovleka dela, ker je nujna. Pa mislim, da zaradi tega ni med njimi, ne vem,
               kakšnega hudega porušenja svobodne konkurence. In ne dela v trgovinah kar počez
               primerjati z urgentnimi službami, gospodje, kot so recimo policija, gasilci, kot je
               urgenca v Kliničnem centru. Saj to je vendar smešno.</p>
               <p>Sprašujem se, če se odpovedujemo regulaciji nedeljskega dela tukaj v državnem zboru
               in to prepustimo svobodni gospodarski pobudi, kaj se zgodi. Zgodi se lahko, da bodo
               nekatera podjetja imela ob nedeljah prosto, druga podjetja ob sredah, tretja ob
               torkih in se lahko zgodi tudi tako, da ta liberalistična svoboda pride na vsa
               področja. Tako bomo imeli recimo ob torkih in sredah prosto za dijake, ob četrtkih
               počitek za učitelje, starši bodo pa imeli, recimo, ob sobotah prosto. Gospodje, kaj
               pa je naloga prostega časa? Ali ni to družbeni interes, da ima vsa družina na določen
               dan počitek? Pa ne samo družina, da ima vsa družba na določen dan počitek, razen
               seveda nujnih služb. Ali ni nedeljski počitek neka dobrobit, naša socialna
               pridobitev, pridobitev naše družbe skozi zgodovino ustvarjena, ki jo je treba čuvati
               Jaz mislim, da iz medicinsko-psihološkega vidika je izredno pomembno, da je počitek
               kot počitek tretiran kot družbena vrednota, kajti mi nismo individualisti, mi smo
               tudi socialna bitja. In vse depresije in vsa ta slavna kotiranja Slovencev v vrh, kar
               sedepresivnosti tiče in samomorilnosti, so verjetno tudi na podlagi tega, da moment,
               da smo družbena bitja, premalo upoštevamo. Če govorimo samo o gospodarskih uspehih in
               zanemarjamo to plat družbe, gospodje, potem se naši družbi v tej politiki slabo piše.
               Še enkrat poudarjam, da je izredno pomembno imeti ta vidik pred sabo, tudi
               vrednotenje, in še vedno ne vem, zakaj je predlagatelj tako čudno v tem primeru
               podal, ali gre samo za zavlačevanje, ne vem, iz kakšnega razloga, vsekakor pa tudi
               sam referendum bi moral biti nepotreben, če bi imeli v tem državnem zboru nekaj več
               posluha za dolžnost države upoštevati socialno dimenzijo posameznega človeka. In,
               seveda, za 8. marec bomo dali krasno darilo našim ženam, darilo, kjer bomo rekli,
               državni zbor pa ne ve, alije pravica žena do počitka nad ali pod pravico do svobodne
               gospodarske pobude. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp25">

               <speaker>PODPREDSEDNIK VALENTIN POHOREC:</speaker>

               <p>Hvala vam. Besedo dajem Sašu Pečetu, ki ga ni tu. Dr. Bajuk, ste že razpravljali.</p>
            </sp>
            <sp xml:id="SDZ3-Izredna-29-2003-03-07.sp26">

               <speaker>DR. ANDREJ BAJUK:</speaker>

               <p>Rad pa bi še enkrat.</p>
            </sp>
            <sp xml:id="SDZ3-Izredna-29-2003-03-07.sp27">

               <speaker>PODPREDSEDNIK VALENTIN POHOREC:</speaker>

               <p>Šel bi rad po vrsti, kot so se prijavili, saj bo še časa ostalo. Hvala, da ste me
               razumeli. Miran Potrč, izvolite. Ko bo izčrpan vrstni red, bo še časa za
               razpravo.</p>
            </sp>
            <sp xml:id="SDZ3-Izredna-29-2003-03-07.sp28">

               <speaker>MIRAN POTRČ:</speaker>

               <p>Hvala lepa. Kot je povedal kolega Kontič, v naši poslanski skupini menimo, da vsebina
               predloga za referendum ni protiustavna. Morda bi res sama pobuda lahko imela več
               vsebinskih argumentov, zakaj se odločamo za to, da bi bilo potrebno regulirati
               obratovalni čas trgovin, kje je javni interes, na katerega naslanjamo to svojo
               opredelitev, kje so razlogi, zaradi katerih dajemo in predvidevamo določene izjeme
               ali ne. Vendar ko danes o tem govorimo, pravzaprav vsi vemo, da vsebinsko te razloge
               poznamo, vsaj tisti, ki menimo, da vsebina ni protiustavna.</p>
               <p>Jaz verjamem, da se spominjamo, da smo razpravo o tem v tem državnem zboru že imeli,
               ko smo spreminjali bolj ali manj uspešno zakon o trgovini, da smo tudi takrat
               govorili o odločbi ustavnega sodišča, zaradi katerega smo morali zakon spreminjati in
               zaradi tegapričakujem, da bo tudi današnja razprava dala mnogo vsebinskih argumentov,
               ki bodo lahko podlaga ustavnemu sodišču, da bo presojalo, ali po našem mnenju je ali
               ni razlogov za to, da preko pojmovanja javnega interesa gremo v določeno reguliranje,
               ne bom rekel omejevanje, ampak urejanje obratovalnega časa trgovin, vključno z
               nekaterimi izjemami.</p>
               <p>Če govorimo o tem, da morda res v pobudi ni dovolj argumentov, potem bi si dovolil
               reči, da jih je enako malo ali še manj v opozorilih, da je vsebina predloga te pobude
               protiustavna. Zelo malo jih je, ker izhaja izključno iz predpostavke, da je svobodna
               gospodarska pobuda več ali manj edina, ki jo moramo upoštevati in izhaja zgolj in
               izključno samo iz analize predloženega besedila, ne pa spoznanj, ki jih ima ta
               državni zbor o problemih urejanja obratovalnega časa. Meni in nam v poslanski skupini
               je zato žal, da doslej nismo bili pripravljeni ali sposobni, pri tem pa mislim na
               državni zbor, mislim na vlado in resorno ministrstvo, mislim pa tudi na partnerje,
               delodajalce in delojemalce, iskati neke možnosti skupnih rešitev, ker bi prav gotovo,
               če bi bili bližje, kot so danes, bi tudi nam odločitev bila lažja, kot če jo moramo
               sprejemati ob prevelikem medsebojnem nesoglasju. Tu smo formalno naredili vse, kar je
               treba, kerdržavni zbor odloča o procedurah, o določanju, kdaj gre na dnevni red, o
               glasovanjih in podobno, kot politiki, to pa smo tudi poslanci, pa nismo storili
               dovolj. Jaz sem v to prepričan. Če bi iskali kakršnekoli poti, da bi vplivali, da
               prihaja do iskanja nekega kompromisa, ne pa da se stvari razhajajo, bi najbrž bila
               rešitev boljša. Zaradi tega bom vesel, če bomo še v bodoče kakšen korak v tej smeri
               naredili.</p>
               <p>Na koncu samo dvoje. Zanimiva je bila razprava dr. Bajuka o vlogi ustavnega sodišča.
               Nisem bil iz njegovih ust na tovrstne teoretične pravne razprave doslej navajen.
               Iskreno mislim, ko rečem zanimiva, seveda moram pa iskreno reči, da mnogokrat
               dosedanja praksa ustavnega sodišča tudi glede vprašanj, ki bi glede njih mogoče bil
               zainteresiran dr. Bajuk, da so točno tako odločena, kot so bila, ni bila vedno
               takšna. Naše ustavno sodišče je po moji presoji mnogokrat presojalo ne zadržano,
               ampak obratno. Odločalo se je, da gre v vsebinsko presojo tudi tam, kjer bi bilo
               mogoče utemeljenejše, da reče, da je odgovornost, s tem pa tudi pravica presoje
               parlamenta in vlade širša tam, kjer res ne gre za direktno poseganje v ustavno
               pravico, pa se to na žalost ni dogajalo. To naj bo meni dovoljeno, ki le spremljam
               odločitve ustavnega sodišča, da dodatno to povem. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp29">

               <speaker>PREDSEDNIK BORUT PAHOR:</speaker>

               <p>Hvala lepa kolega Potrč. Kolega Podobnik ima sedaj besedo. Prosim.</p>
            </sp>
            <sp xml:id="SDZ3-Izredna-29-2003-03-07.sp30">

               <speaker>JANEZ PODOBNIK:</speaker>

               <p>Hvala predsednik. V uvodnem delu, svojega nastopa bi se rad naslonil na razpravo
               kolege Potrča. V celoti podpiram njegovo razlogovanje, zakaj se mu zdi, da je ta
               zahteva, da ustavno sodišče odloči, glede vsebine zahteve, nepopolne, slabo
               pripravljena, neargumentirana. Meni samo še manjka potem logični sklep, da bi rekel,
               da zato jo poslanska skupina ne bo podprla.</p>
               <p>Je pa možna tudi druga razlaga, da pravzaprav tokrat ob pomoči ustavnega sodišča
               dobimo potrditev nazaj, da vsebina ni v nasprotju z ustavo. To je ta dvojna pot. Jaz
               bi rad povedal, da se mi zdi ključna argumentacija, ki je zapisana, ali bi lahko bila
               vsebina te referendumske pobude v nasprotju z ustavo, in sicer glede tako imenovane
               svobodne gospodarske pobude. Gre za vprašanje javnega interesa.</p>
               <p>Jaz vam moram povedati, da sem prepričan, da je argumentacija, ki je zapisana v tej
               pobudi s strani sindikatov, naslednja: Zakonodajalec lahko določene oblike
               podjetništva omeji, če je za to izkazana javna korist, varstvo zdravja in življenje
               ljudi, varstvo narave, potrošnikov, zaposlenih in podobno. Kolegice in kolegi, jaz
               sem trdno prepričan, da temeljna načela slovenske ustave izhajajo iz človeka kot
               svobodnega posameznika, katerega dostojanstvo je posebej varovana vrednota. Zato
               menim, da ta argumentacija ne zdrži, ta argumentacija ne zdrži. Če bo šla taka na
               ustavno sodišče, nam to ne bo v čast. To je moje skromno mnenje.</p>
               <p>Današnja informacija, ki sem jo prebral v enem slovenskem mediju, "trgovci in
               trgovke morajo ob navzočnosti šefov podpisovati soglasje za nedeljsko delo, delo
               ponoči in ob praznikih", ne bom citiral nadaljnje izjave, ki je še hujša. To je
               izjava, ob kateri zakonodajalec ne sme ostati neprizadet. Ne sme ostati neprizadet.
               In se je zgodilo to, da je ta točka dnevnega reda priložnost, da povemo, da je
               tokratna pot državnega zbora napačna. Najprej tokratni referendumski postopek, ki je
               absolutno nepotreben. Mi kot zakonodajalci smo imeli v postopku nek zakon, predlog
               sprememb in dopolnitev zakona, ki bi neko določbo reševal drugače. Politična večina
               bi ga obravnavala in sprejela rešitve, ki bi bile korektne, na podlagi katerih bi v
               Sloveniji tudi na tem področju bolj zaživel socialni dialog. To je prvo.</p>
               <p>Drugo. Po mojem trdnem prepričanju smo naredili postopkovno napako. Jaz sem pozorno
               prebral obrazložitev, kjer je tudi zapisano, kateri element bi tudi lahko še bil v
               nasprotju z ustavo. Dovolite, da ga preberem. Gre za vprašanje nejasnosti glede
               izjeme od pravila prepovedi obratovanja, vsebovana tudi posebna lokacija trgovin. Iz
               obrazložitve ni razviden razlog, zakaj so lokacije izbrane na predlagan način. Če bi
               bilo temu res tako, potem bi morali uveljaviti dosedanjo prakso in tudi zakonsko
               možnost, da bi državni zbor - treba pa je ločiti med nejasnostjo v referendumskem
               vprašanju, to govori 15. člen, 16. člen, pa govori o eventualni protiustavnosti
               zahteve, torej vsebine.</p>
               <p>Če bi mi ocenili, da je karkoli nejasno, in v mnenju sekretariata se velikokrat
               zapiše beseda "nejasno", potem bi danes morali pozvati predlagatelja, da bi
               eventualno vprašanje in obrazložitev dopolnil. To bi bila korektna pot in zakonita
               pot. Po mojem bo tudi ustavno sodišče ugotovilo, da smo to tokrat kar preskočili, kar
               je po mojem mnenju napaka v proceduri. S tem, ko bomo začeli ta postopek, bomo
               onemogočili postopek, da bi sprejeli zakon. Ta dvojna pozicija državnega zbora je v
               principu nepoštena. Namesto da bi šli v spremembo zakona, se obračamo na ustavno
               sodišče, namesto da bi se pred tem obrnili na predlagatelja pobude in ga v skladu z
               zakonom prosili, da eventualno vsebino zahteve in vprašanje dopolni in bolj jasno
               napiše. Jaz celo menim, da je samo vprašanje jasno.</p>
               <p>Še nekaj me moti. Nimamo nobene kronologije, ali se je sploh predstavništvo, torej
               vodstvo državnega zbora se pisno obrnilo na predlagatelje in jih pozvalo, da
               eventualno vprašanje dopolnijo, ali pa da vsebino zahteve dopolnijo. Moti me tudi
               datumska nejasnost. Tukaj je datum 26.2., državni zbor je pa to zahtevo prejel 6.3.
               Kaj se je pa vmes dogajalo? Postopek je bil po mojem mnenju napačno voden. Ampak ne
               glede na to, če se bo večina odločila, da gre na ustavno sodišče, se nam bo zgodilo
               naslednje, da bo politična večina iskala v odločitvi ustavnega sodišča strokovni
               vsebinski politični alibi, kaj bo potem sprejela v zakonu. Ampak za to bo treba pol
               milijarde tolarjev. Potreben bo referendum. Mi se pa lahko temu izognemo. Jaz bi
               apeliral, da prekinemo točko in da najdemo to pot in damoteh 600 milijonov tolarjev
               za neko drugo zadevo v Sloveniji, katerokoli. Veliko jih je. Danes imamo to možnost.
               Večina bo za to rešitev, če je predlagana. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp31">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Džuban se odpoveduje razpravi, zato mag. Drobnič. Želite
               replicirati, pojasniti, gospa podpredsednica, kot predlagatelj? Prosim. Mag. Drobnič,
               samo za hip, ker je bilo vprašanje zastavljeno predlagatelju. Prosim.</p>
            </sp>
            <sp xml:id="SDZ3-Izredna-29-2003-03-07.sp32">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Spoštovani gospod Podobnik! Predlagatelj je bil
               pozvan in naprošen, da v torek ustrezno popravi referendumsko vprašanje, kar je
               storil. Dana mu je bila tudi možnost dodatne obrazložitve v referendumskem vprašanju
               opredeljenih izjem. On je storil, kar pač je storil. On je bil v dopisu pozvan, da
               popravi formalno pomanjkljivost, ker v sami osnovni pobudi ni bil naveden zakon, na
               katerega se vprašanje nanaša in ga tudi v določenem delu drugače ureja. To formalnost
               je dopolnil, ni pa pravzaprav dodatno obrazložil v referendumskem vprašanju
               opredeljenih izjem, bil pa je pozvan. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp33">

               <speaker>PREDSEDNIK BORUT PAHOR:</speaker>

               <p>Kolega Podobnik, prosim. Proceduralno.</p>
            </sp>
            <sp xml:id="SDZ3-Izredna-29-2003-03-07.sp34">

               <speaker>JANEZ PODOBNIK:</speaker>

               <p>Predsednik, ali bi bilo možno, da bi državni zbor dobil dopis s strani podpredsednice
               državnega zbora in odgovor pobudnikov te pobude? Če je temu tako, potem je danes seja
               nepotrebna.</p>
               <p>Po mojem mnenju je vprašanje povsem jasno. Tudi sama obrazložitev je korektna in ni
               nobenih razlogov več, o katerih je bilo očitno to pisano prej, preden je to
               dopolnjeno. In še nekaj, datumi se ne ujemajo. Nenavadno je, mi imamo datum 26.2.,
               veste, datum sindikata delavcev je... Prosim, če dobimo zadnjo pobudo. Ne, ne, 26.2.
               je sindikat napisal nam. Zato bi vljudno prosil, predsednik, če bi lahko to
               kronologijo dobili. Ponovno dajem proceduralni predlog, da bi se točka prekinila in
               da najdemo načine, da se izognemo postopku za referendum, ker se mu lahko izognemo
               in...</p>
            </sp>
            <sp xml:id="SDZ3-Izredna-29-2003-03-07.sp35">

               <speaker>PREDSEDNIK BORUT PAHOR:</speaker>

               <p>Mir v dvorani.</p>
            </sp>
            <sp xml:id="SDZ3-Izredna-29-2003-03-07.sp36">

               <speaker>JANEZ PODOBNIK:</speaker>

               <p>... prišparamo 600 milijonov tolarjev.</p>
            </sp>
            <sp xml:id="SDZ3-Izredna-29-2003-03-07.sp37">

               <speaker>PREDSEDNIK BORUT PAHOR:</speaker>

               <p>Proceduralni predlog je mogoč in ga lahko dam na glasovanje. Menim, če smem reči,
               kolega Podobnik, da bi dobili vso dokumentacijo na klop, to ni potrebno, ker je še
               veliko kolegov prijavljenih je mogoče vzeti odmor tudi pred samim odločanjem, ne bi
               za to prekinjal razprave. Je v redu? Tako prosim pristojne, da vso dokumentacijo, če
               je ni v gradivu, na klop poslankam in poslancem razložijo, razprava pa teče naprej.
               Mag. Drobnič.</p>
            </sp>
            <sp xml:id="SDZ3-Izredna-29-2003-03-07.sp38">

               <speaker>MAG. JANEZ DROBNIČ:</speaker>

               <p>Hvala lepa za besedo. V veselje mi je, da je začela teči ta razprava. Razprave so
               tehtne, argumentirane. Mislim, da bi morale biti opravljene že prej, pa bi se
               izognili tem zapletom, tudi razpisu referenduma. Če bi državni zbor na pobudo, ki je
               bila s strani sindikata trgovine neformalizirana, ki so jo signalizirali, da je treba
               to urediti, če bi bili dosti senzibilni, do tega ne bi prišlo.</p>
               <p>Ravno tako do tega ne bi prišlo, če bi bili senzibilni in pozorni na
               predlagateljstvo našega zakona, kjer sem bil prvi podpisan, brez kakršnihkoli
               ambicij, ampak sem ga vložil predvsem zaradi stisk, ki so se pojavljale, potem tega
               zapleta ne bi bilo. Drugo je zelo jasno sporočilo iz vsega tega. Ne prelagajmo svoje
               odgovornosti na druge institucije, zato ker sami ne znamo tega razrešiti. Pri
               prejšnjem zakonu smo preložili odgovorno odločanje na to, da se bodo sporazumeli
               delodajalci in delojemalci, ko pa smo vedeli, da princip soupravljanja ne deluje in
               da v teh pogajanjih oba partnerja nista v enakem položaju. Sedaj se pojavlja pa neka
               druga pozicija. Ker sami nismo sposobni tega narediti, kar pa moramo narediti,
               prelagamo odgovornost na ustavno sodišče, da bo opravilo za nas svetovalne storitve.
               Figa, to ni odgovornost in pristojnost ustavnega sodišča, da nam bodo predložili
               solucijo, kako naj mi uredimo zakon. To je naša obveznost. Oni bodo samo ugotavljali
               in imajo možnost ugotavljati, da če smo nekaj zapisali v zakon, in ga tudi sprejeli,
               ali smo kršili ustavno določbo.</p>
               <p>Omejevanje svobodne pobude, tukaj bi rad usmeril svoje besede predvsem na
               predstavnike ministrstva in vlade. Če je kaj omejevanja svobode pobude, je predvsem
               zaradi administrativnih ovir in slabega delovanja državnih organov. Pa še kaj okrog
               nepotizma in podobno, pa monopoli, to je omejevanje pobude. In bi si morali predvsem
               prebrati 47. člen, zadnji odstavek, glede monopolov.</p>
               <p>Referendumsko vprašanje se je zgodilo, to so bili prisiljeni tisti, ki so bili v
               stiski. Če bi se na ustrezni način in pravočasno odzvali, tega ne bi bilo, ker ne bi
               bilo stiske, bi imeli možnost videti, kje je izhod. Ko pa se je začelo zavlačevati s
               pobudami, so vložili, ker so videli, da državni zbor se ne odziva na primeren način.
               Zadnji izpit, ki je bil, sem ga jaz nekako čutil, glede tega, da bi po skrajšanem
               postopku to vprašanje uredili oziroma po nujnem postopku. Ne, preložitev in naprej
               gremo na drugo pot. Še glede zmanjšanja zaposlenih bi ob tem še repliciral kolegu
               Baroviču. Kolega Barovič, če se bo kaj, vse študije kažejo, da če vi uvedete
               nedeljsko delo v trgovine, da sem jasen, se število delovnih mest na dolgi rok ne bo
               nič povečalo, kajti kupna moč je več ali manj približno enaka. Ta prodajalna ali
               trgovina se ne obnaša enako kot proizvodno podjetje, ki ima odprto možnost trgovanja
               v svetovni trgovini, kajti težko vi zagotovite, da boste s svojim odpiralnim časom
               pritegnil kupce iz New Yorka, da vam bodo hodili zaradi nedeljskega odprtja trgovine.
               Seveda bo pa proizvodna dejavnost zanimiva tudi v New Yorku, zato ker ni vezana na
               tisti trenutek. To kažejo tudi študije. Po mnenju predstavnikov države deregulacija
               ni povečala številadelovnih mest. Deregulacija ne povečuje delovnih mest, jih pa
               razmešča. To pa je. Razmešča jih na drugačen način, bodisi na način koncentracije. To
               pa ja, to pa dela.</p>
               <p>Ali je zdaj naš cilj državnega zbora in je v interesu ljudi, da vse koncentrira
               maksimalno? Ali imamo malo tudi tega čuta, da bi kakšna trgovina bila tudi še na
               podeželju? To je vprašanje in to je tudi v obrazložitvi te raziskave. To je temeljno
               vprašanje, na kakšen način to narediti. To je seveda naša odločitev in naša
               pristojnost. Zato je nesmiselno, da pošiljamo take depeše ustavnemu sodišču, da za na
               opravlja svetovalno storitev ali pa zgolj zato, da prelagamo odločitev. Odločimo se
               mi, ker smo za to pristojni na osnovi razumskih argumentov. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp39">

               <speaker>PREDSEDNIK BORUT PAHOR:</speaker>

               <p>Kolega Jerovšek.</p>
            </sp>
            <sp xml:id="SDZ3-Izredna-29-2003-03-07.sp40">

               <speaker>JOŽEF JEROVŠEK:</speaker>

               <p>Hvala lepa.</p>
            </sp>
            <sp xml:id="SDZ3-Izredna-29-2003-03-07.sp41">

               <speaker>PREDSEDNIK BORUT PAHOR:</speaker>

               <p>Replika, niste bili omenjeni v razpravi v razpravi magistra Drobniča. Ste bili? Jaz
               nisem bil pozoren. Prosim, potem se opravičujem nisem bil pozoren na to. Prosim.</p>
            </sp>
            <sp xml:id="SDZ3-Izredna-29-2003-03-07.sp42">

               <speaker>BOGDAN BAROVIČ:</speaker>

               <p>Hvala lepa gospod predsednik. Spoštovani kolega, gospod Drobnič, prav imate. Prav
               imate, to, kar ste vi rekli, da delo ob nedeljah v trgovinah ne bo povečalo. Ampak
               jaz se opravičujem, jaz o tem nisem govoril. Govoril sem pa o tem, da bo, če ne bodo
               trgovine po tržnem principu v nedeljo delale, se bo število zmanjšalo. To je neka
               razlika, čeprav imate vi prav. Povečalo, če bo delo ob nedeljah, se vsekakor ne bo.
           </p>
            </sp>
            <sp xml:id="SDZ3-Izredna-29-2003-03-07.sp43">

               <speaker>PREDSEDNIK BORUT PAHOR:</speaker>

               <p>Samo, če gre za pojasnilo, ne za polemiko. Prosim.</p>
            </sp>
            <sp xml:id="SDZ3-Izredna-29-2003-03-07.sp44">

               <speaker>MAG. JANEZ DROBNIČ:</speaker>

               <p>Pojasnilo sem dolžan. Seveda moja navedba gospoda Baroviča je šla v smeri, če
               dereguliramo, potem se število delovnih mest ne poveča. In velja tudi obratno, velja
               tudi obratno, samo razmešča se. Tista vaša navedba ne drži, lahko jo postavim
               drugače: če vi torej nedeljsko delo omejite, da ga ni, se na dolgi rok to ne bo
               poznalo pri številu delovnih mest.</p>
            </sp>
            <sp xml:id="SDZ3-Izredna-29-2003-03-07.sp45">

               <speaker>PREDSEDNIK BORUT PAHOR:</speaker>

               <p>Kolega Jerovšek, imate besedo.</p>
            </sp>
            <sp xml:id="SDZ3-Izredna-29-2003-03-07.sp46">

               <speaker>JOŽEF JEROVŠEK:</speaker>

               <p>Hvala. Tudi sam sem vesel, da se je začelo malenkost bolj razmišljati o tem, kaj je
               bilo storjenega ob sprejemanju zakona o trgovini, ko ta stran ni bila pripravljena
               prisluhniti nobenemu argumentu, temveč se je čutila popolnoma zavezana velekapitalu
               in ni sprejemala nobenih argumentov, čeprav smo takrat opozarjali. Zato se pravzaprav
               čudim gospodu Potrču, ki je govoril, da bi morali iskati skupne poti za kompromis. Mi
               smo jih predlagali, mi smo jih iskali, vendar še v zadnji fazi, se mi zdi, da so bili
               sindikati zavrnjeni. Sindikati so se strinjali, da bi šel zakon, ki ga je kot
               prvopodpisani podpisal gospod Drobnič, v sprejem po skrajšanem postopku. Vendar ste
               tudi to zavrnili. Tudi to ste zavrnili. Sedaj morate sprejeti absolutno nase vse
               stroške morebitnega referenduma, kajti opozarjali smo pravočasno, vendar je aroganca
               pripeljala do tega, da so se sindikati in zaposlene delavke in delavci znašli v taki
               stiski, da ne vidijo druge rešitve. In je dejansko nimajo.</p>
               <p>Je pa res, da ste s tem onemogočili, da bi se sprejela sprememba zakona, tudi s to
               pobudo, ki je legitimna in normalna, in na drug način niso mogli priti do rešitve.
               Tudi to je bilo storjeno namerno, v tej fazi s tem zavlačevanjem, še enkrat
               poudarjam, diskreditirati referendum kot institucijo! Govoriti o stroških, ki
               nedvomno bodo, ker niste hoteli sprejeti drugačne rešitve, in omogočiti posledično
               ukinitev instituta referenduma oziroma neposredne demokracije v znatni meri! Mislim,
               da je skrajni čas, da se soočite s to situacijo, in bi se osebno strinjal, če je
               možno danes to prekiniti, da se oglasijo tudi sindikati in vsi ostali, da bi našli
               kakšno drugo rešitev. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp47">

               <speaker>PODPREDSEDNIK VALENTIN POHOREC:</speaker>

               <p>Hvala. Sonja Areh Lavrič ima besedo. Prosim.</p>
            </sp>
            <sp xml:id="SDZ3-Izredna-29-2003-03-07.sp48">

               <speaker>SONJA AREH LAVRIČ:</speaker>

               <p>Hvala lepa za besedo, gospod predsedujoči. Lepo pozdravljam vse prisotne! Delavci v
               trgovinski dejavnosti so po noveli zakona, ki so ga proti koncu lanskega leta
               sprejeli v državnem zboru tisti, ki naj bi določili obratovalni čas prodajaln, tudi
               za nedelje in praznike oziroma za dela proste dni, vendar ne brez soglasja
               zaposlenih, torej s konsenzom med delodajalci indelojemalci. Vendar pa so to pokazali
               tudi odmevi v medijih. Ostajajo nesoglasja, celo znotraj prizadete skupine. Niti
               sindikat delavcev trgovine, ta šteje približno 36.000 članov, dokončno ni zavzel
               enotnega stališča glede omenjene problematike. Dejstvo,ki ga je predhodno omenil že
               kolega, gospod Barovič, je, da je tudi Slovenija vstopila v obdobje tržnega
               gospodarstva. Tempo sodobnega življenja enostavno narekuje potrebo po tovrstnem
               delovnem času, recimo tudi ob nedeljah. Po razpoložljivih podatkih je Slovenija v tem
               pogledu sicer nekoliko nad povprečjem Evropske unije, gre seveda za zaposlene delavce
               v trgovini, ki delajo tudi ob nedeljah. Številke vseeno ne predstavljajo kritične
               meje, zaradi česar bi bilo potrebno nedeljsko delo v prodajalnah zakonsko
               prepovedati. Zagovarjam stališče prenekaterih, tudi poslancev, da je potrebno urediti
               oziroma sprejeti določilo za delavce v trgovini o enem prostem delovnem dnevu v
               tednu. Prav tako menim, da bi bilo potrebno ostreje odgovoriti na številne kršitve
               zakonskih določil s strani delodajalcev v trgovini in s tem zaščititi prepogosto
               opeharjene in same sebi prepuščene prodajalke in prodajalce. Rešitev je vsekakor v
               poostrenem nadzoru inšpekcijskih služb in v ustreznem ukrepanju v primeru kršitev ter
               dejanskem in ustreznem sankcioniranju le-teh. S tem bi se stanje na tem področju
               bistveno izboljšalo.</p>
               <p>Naj zaključim svojo misel. V osnovi tudi sama podpiram predlog sklepa, da vsebina
               zahteve za razpis predhodnega zakonodajnega referenduma v zvezi s predlogom zakona o
               spremembi zakona o trgovini naj svoje mesto najde na ustavnem sodišču. Hvala
               lepa.</p>
            </sp>
            <sp xml:id="SDZ3-Izredna-29-2003-03-07.sp49">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo dajem Franciju Rokavcu.</p>
            </sp>
            <sp xml:id="SDZ3-Izredna-29-2003-03-07.sp50">

               <speaker>FRANCI ROKAVEC:</speaker>

               <p>Hvala za besedo, gospod predsedujoči. Spoštovane poslanke, poslanci in ostali
               prisotni! Osebno me čudi predlog pobudnikov za presojo ustavnosti omenjenega predloga
               zakona, referendumskega predloga, na ustavno sodišče. Čudi me zato, ker sem
               prepričan, da so zahteve pobudnikov bistveno bolj na trhlih nogah, kakor očitki
               predlagateljemzbiranja podpisov za referendum o obratovalnem času. Namreč, Slovenija
               je ratificirala evropsko direktivo in evropsko listino, ki jasno govori, da naj bi
               bil dan počitka v tednu praviloma tisti dan, na katerega delavci po tradiciji ne
               delajo. V Sloveniji je to nedelja.</p>
               <p>Mi si moramo prej ko slej povedati, da na področju trgovine v Sloveniji vlada kruti
               kapitalizem, da tukaj ni pravega socialnega partnerstva. Tukaj, če hočemo ali ne, bo
               moral slej ko prej zakonodajalec pripraviti bolj ustrezno rešitev. Družine zaposlenih
               se soočajo z obilico težav in travm ob takih zakonskih regulativah in o tem smo v tem
               parlamentu že zelo veliko povedali.</p>
               <p>In kaj zdaj v tej situaciji, v kateri smo se danes znašli? Jaz sem prepričan, da je
               predlog pobudnika za oceno presoje ustavnosti tega referendumskega vprašanja za lase
               privlečen, kako si pridobiti še dodatni čas in manever. Res se čudim, čudim se pač
               temu načinu, ker mislim, da prej povzroča nejasnosti, nejasnosti pa v tistem delu,
               kjer predvsem meče slabo luč na ta parlament. Namesto da bi pobudniki skupaj s
               predsednikom državnega zbora, ki se je sestal s sindikatom delavcev, zaposlenih v
               trgovini, v mesecu januarju in jim je obljubil, da bo državni zbor poskušal najti
               ustrezno rešitev do meseca marca, namesto da bi dejansko našli to rešitev se sedaj
               sklicujejo na to stransko pot zatekanja zasilne rešitve na ustavno sodišče.</p>
               <p>Ker je časa zmanjkalo, samo da zaključim misel. Kot je že povedal vodja poslanske
               skupine, smiselno bi bilo sedaj prekiniti sejo in najti ustrezno zakonsko rešitev in
               dogovor s pobudniki referenduma o obratovalnem času. Edino to bi bilo modro dejanje
               tega državnega zbora, vse drugo pa so samo skrivalnice in razmetavanje denarja. Hvala
               lepa.</p>
            </sp>
            <sp xml:id="SDZ3-Izredna-29-2003-03-07.sp51">

               <speaker>PODPREDSEDNIK VALENTIN POHOREC:</speaker>

               <p>Hvala vam. Besedo ima kolega Blaž Kavčič. Se odpoveduje, zato dajem besedo Ivanu
               Mamiću, ki ga tudi ni, Janez Komljanec se odpoveduje. Alojz Sok imate besedo.</p>
            </sp>
            <sp xml:id="SDZ3-Izredna-29-2003-03-07.sp52">

               <speaker>ALOJZ SOK:</speaker>

               <p>Hvala za besedo. Spoštovani predsedujoči, spoštovane kolegice in kolegi. Mislim, da
               je doktor Andrej Bajuk prej natančno razčlenil, kaj so pristojnosti ustavnega sodišča
               in tudi nakazal možno rešitev.</p>
               <p>Žal izgleda, da smo v tej naši demokraciji res sto let za nekaterimi, ki so že davno
               pred nami spoznali te zakonitosti in tudi dojeli, da je naloga najvišje zakonodajne
               oblasti v državi ta, da sprejema zakone, se opredeljuje in zato tudi pač nase
               prevzema ves politični riziko takšne odločitve.</p>
               <p>Pravzaprav je to, kar danes delamo, bolj kot poslušam, spoznavam, da jalov posel,
               nekakšno lovljenje vetra. Ustavno sodišče v bistvu lahko prinese dve rešitvi. Ena od
               rešitev je, da pač ustavno sodišče razsodi, da to vprašanje ni v nasprotju s 74.
               členom ustave. Kaj smo potem danes naredili? Nič. Se pravi, poti nazaj ni, čaka nas
               zbiranje 40 tisoč podpisov in pa seveda vsi stroški, ki so s tem povezani.</p>
               <p>Če bi ta parlament modro ravnal, bi lahko danes na izredni seji obravnaval ta zakon.
               Če bi bil zakon sprejet, bi odpadli razlogi za referendum in prihranili bi tej državi
               marsikaj. Drugo. Ustavno sodišče lahko odloči, ker je pravzaprav po nekaterih
               odločitvah naše ustavno sodišče nepredvidljivo, lahko odloči, da ta pobuda je v
               nasprotju s 74. členom ustave. Tukaj smo lahko slišali in tudi sami vidimo, da je v
               mnogih članicah Evropske unije delo ob nedeljah omejeno. V praksibi potem to
               pomenilo, da je naša zakonodaja v nasprotju z zakonodajo Evropske unije. Ali to potem
               pomeni, da se bodo trgovci oziroma sindikati obrnili na evropsko sodišče in iskali
               tam svojo pravico? Postali bomo člani Evropske unije in v tej smeri bi seveda
               pričakoval, da bo potem naslednja rešitev v tej smeri, če ta parlament te države ni
               pripravljen o tem odločiti.</p>
               <p>Strinjam se s tistimi, ki danes pozivajo, da bi bilo najboljše to razpravo prekiniti
               in pa najti ustrezno rešitev. Kajti samo izgubljamo čas in dejansko ne prispevamo z
               ničemer k rešitvi. Najslabše je to, kar je sedaj in kar lahko beremo v naših medijih,
               ko dejansko predstavniki trgovcev prisiljujejo delavke in delavce v trgovini, da
               podpisujejo v nekakšnih skupinah, seveda pod ustrezno obrazložitvijo, nekakšna
               soglasja in so seveda obremenjeni z različni poskusi, tudi verjetno groženj in pa
               izsiljevanj, ne odločajo za to, da bi nasprotovali delu v nedeljo. Ne gre samo za
               5000 delavk in delavcev. Gre v bistvu za 5000 družin, ki so tako ali drugače s tem
               povezani. Sam pri sebi se sprašujem, kako bi se ta parlament, kako bi se poslanke in
               poslanci odločali, če bi vendarle večina nas imela, ne vem, svojega soproga ali pa
               svojo soprogo zaposleno v dejavnosti trgovine. Jaz sem prepričan, da takrat ne bi
               bilo vseh teh vprašanj in pa vseh teh dilem, da bi v bistvu bila prava odločitev
               hitro sprejeta.</p>
               <p>Jaz tega sklepa, ki je predlagan, ne bom podprl. In resnično predlagam, tisti, ki
               imate večino v tem parlamentu, razmislite o tem predlogu, da to razpravo pred
               odločanjem prekinemo in se odločimo tako, kot je prav, ne pa, da dejansko sprejemamo
               takšne sklepe, s katerimi tisto odgovornost, ki bi jo morali sami opraviti, prelagamo
               na nekoga drugega, ki dejansko te pristojnosti o teh zadevah v naši ustavi nima.
               Hvala lepa.</p>
            </sp>
            <sp xml:id="SDZ3-Izredna-29-2003-03-07.sp53">

               <speaker>PODPREDSEDNIK VALENTIN POHOREC:</speaker>

               <p>Hvala kolega Sok. Lidija Majnik ima besedo. Se odpoveduje, ni navzoča trenutno. Ana
               Marija Tisovic? Je tudi ni. Dorijan Maršič? Se odpoveduje. Majda Širca? Imate
               besedo.</p>
            </sp>
            <sp xml:id="SDZ3-Izredna-29-2003-03-07.sp54">

               <speaker>MAJDA ŠIRCA:</speaker>

               <p>Hvala lepa. Ker danes še ne razpravljamo o samem predmetu pobude, temveč o tem, ali
               jo ustavno sodišče predhodno obravnava ali ne, ne želim odpirati ali poglabljati
               vprašanj, kot so: ali je najnovejša, se pravi veljavna ureditev obratovalnega časa
               primerna, ali ne, ali je soglasje zaposlenih za predlagatelja relevantno dejstvo ali
               ne, ali je skrb za preobremenjenost žensk morebitna predlagateljeva demagogija ali
               ne. Konec koncev, zakaj se ne bi spraševali tudi o preobremenjenosti na tem mestu
               zdravnic, kmetic, natakaric, kuharic, igralk, stevardes, novinark, pisateljic,
               čistilk, medicinskih sester in tako naprej, katerih družine so lahko ravno tako
               prikrajšane za družinsko življenje kot družine prodajalk, kot jih navaja
               predlagatelj. Tudi ne želim odpirati vprašanj, kot so, alije sklicevanje zgolj na
               ženske prodajalke morebitna manipulacija ali ne. Konec koncev, zakaj ne bi trpelo
               tudi družinsko življenje tistih družin, kjer bi šel v službo ob nedeljah oziroma
               praznikih moški. Ne bomo odpirali vprašanj, kot so, ali je z veljavnim zakonom kršena
               svobodna gospodarska pobuda ali ne, ali je morebiti kršen interes potrošnikov ali ne,
               in ali je prav nedelja nujno gospodov dan ali ne. Skratka, v današnji razpravi se
               lahko odločam zgolj o tem, ali je odločitev državnega zbora, predlagana v ustavno
               presojo referenduma, pravilna ali ne. Osebno mislim, da je, tudi zaradi tega, ker
               bodo predlagatelji imeli več izhodišč za popravke v morebitnih odgovorih, vsekakor
               tudi tisti, ki se bomo morebiti v nadaljevanju srečevali s spremembami, morebitnimi
               spremembami drugih zakonov, ali pa celo tisti, ki se bodo ukvarjali z definiranjem
               kolektivnih pogodb ali ne.</p>
               <p>Vseeno bi opozorila na nekonciznost predlagatelja, ki je ne velja iskati samo v
               njegovi, po moji presoji nekoliko površno zapisani, pobudi. Pustimo to, da
               predlagatelji niso navedli v prvih - preden seveda niso popravili vprašanja
               referenčnega zakona, na katerega se je pobuda nanašala in tako naprej, to je, konec
               koncev, odpravljeno. Ampak vendarle, predlog vsebuje mogoče ne dovolj obrazložene
               rešitve izjem obratovanja, z navedbo desetih nedelj v letu, s katerim posega v
               pravico svobodne gospodarske pobude, hkrati pa na nejasen način predlagatelji
               ustvarjajo razlikovanje med tistimi, ki bi jim bilo dovoljeno obratovati neomejeno,
               in tistimi, ki bi lahko to počeli le delno. Skratka, predlagatelji brez posebne
               obrazložitve določijo kot izjeme, kot vemo, hotele, bencinske servise, avtobusne in
               železniške postaje, letališča, in s tem opredelijo oziroma uokvirijo javni interes.
               Trgovina na bencinskičrpalki dobi drug status kot trgovina v, recimo, turističnem
               krogu, recimo kot neka trgovina v nekem turističnem kampu, kjer ljudje tako in tako
               že počivajo oziroma se jim ne načenja tistega, kar se jim tu očita, da naj bi to
               počeli samo v nedeljah. Torej trgovec, ki trgovsko dejavnost opravlja svobodno in pod
               enakimi pogoji, je v tem predlogu na nek način lahko diskriminiran, pa tudi ne zgolj
               samo zaradi omejevanja konkurence.</p>
               <p>Nadalje, zakonodajno-pravna služba je s svojim izčrpnim mnenjem, ki lahko služi, kot
               sem rekla, predlagatelju za dobro osnovo popravkov predloga, mogoče obšla še eno,
               recimo temu, ustavno vprašljivost, ki izhaja iz obrazložitve referendumske pobude.
               Namreč, spodnaša na nek način princip enakosti glede na spol. Predlagatelji
               namrečpredpostavljajo, da so v trgovini zaposlene predvsem ženske, ki bodo s svojo
               nedeljsko odsotnostjo prikrajšale zdrave družinske odnose, očetje oziroma možje pa
               niso nujno porok zdravih družinskih odnosov. Tudi tako se lahko bere obrazložitev
               predlagateljev. To je mogoče res, a zgolj zaradi tovrstne miselnosti. Ni mi namreč po
               godu, da se uporablja ženske takrat, ko se na njihov račun želi doseči točno določen
               cilj. In cilj te pobude mislim, da ni zgolj in samo skrb za družino.</p>
            </sp>
            <sp xml:id="SDZ3-Izredna-29-2003-03-07.sp55">

               <speaker>PODPREDSEDNIK VALENTIN POHOREC:</speaker>

               <p>Hvala lepa za razpravo. Jaša Zlobec ima besedo. Prosim.</p>
            </sp>
            <sp xml:id="SDZ3-Izredna-29-2003-03-07.sp56">

               <speaker>JAŠA ZLOBEC LUKIČ:</speaker>

               <p>Mislim, da imamo opravka z eno zelo močno simbolno zadevo. In kdor ne bo razumel, da
               gre tukaj za simbolno zadevo, ta se v svojem ni ničesar naučil. Če ste že vse
               pozabili, kar ste v mladih letih prebrali, si preberite vsaj Huxleyev Krasni novi
               svet in ne boste tako nonšalantno razmetavali z besedami.</p>
               <p>Prvo in osnovno dejstvo je, okoli katerega bi se morali vsi zediniti: kapital nima
               nacionalnosti. Slovenski kapitalist nima trohico več srca kot tuj kapitalist. Samo in
               zgolj profit je tisto, kar kapitalista in kapital zanima. In edino zakon lahko omeji
               nebrzdan pohlep po dobičku. Res je, centri mest so opustošeni zaradi kapitala in
               njegove požrešnosti. Res je tudi, da starejši ljudje in tisti brez avtomobila sploh
               ne morejo priti do mega marketov. Tudi že na obrobju mesta so se ob prihodu mega
               marketov male trgovine v glavnem zaprle. 10 nedelj na leto je po mojem skromnem
               mnenju komajda še znosna številka. Ne pa, da bi jih bilo 54, kot bi zahteval kapital.
               Kdor prihaja na dan s primerjavo s policaji, z zdravniki, s sestrami, gasilci,
               varnostniki, nogometaši, ki tudi ob nedeljah delajo, je čisto navaden demagog.
               Sramota je, velikanska sramota je za celo Slovenijo, da je tujec, Leclerc, sam dejal,
               če drugi ne bodo delali ob nedeljah, smo mi prvi, ki ne bomo delali ob nedeljah.
               Mercator in drugi, tako imenovani slovenski mogotci, niso niti približno pokazali
               najmanjše volje, da bi kakorkoli celo zadevo rešili. Jaz mislim, da je to resnična
               sramota. Dejansko bodo imeli prav tisti, ki bodo govorili, da smo v večini poslanci
               zagovorniki kapitala, ne pa zagovorniki prebivalcev Slovenije.</p>
            </sp>
            <sp xml:id="SDZ3-Izredna-29-2003-03-07.sp57">

               <speaker>PREDSEDNIK BORUT PAHOR:</speaker>

               <p>Zdaj smo izčrpali tisti del razprave, ki je vezan na prijavljene k besedi. Tako bi
               zdaj lahko razpravo zaključili. Prosim kolega dr. Bajuk.</p>
            </sp>
            <sp xml:id="SDZ3-Izredna-29-2003-03-07.sp58">

               <speaker>DR. ANDREJ BAJUK:</speaker>

               <p>Hvala lepa, gospod predsednik.</p>
            </sp>
            <sp xml:id="SDZ3-Izredna-29-2003-03-07.sp59">

               <speaker>PREDSEDNIK BORUT PAHOR:</speaker>

               <p>Vi želite še razpravljati v okviru časa, ki je na razpolago? <stage xml:id="SDZ3-Izredna-29-2003-03-07.stage9">(Da.)</stage> Potem moram tudi
               ostale vprašati, če želi še kdo v tem času, ki je ostal? Kolega Podobnik, kolega
               Barovič? Predlagam, da imate vsi, recimo, sedem minut časa. Je to sprejemljivo?
               Prosim, izvolite.</p>
            </sp>
            <sp xml:id="SDZ3-Izredna-29-2003-03-07.sp60">

               <speaker>DR. ANDREJ BAJUK:</speaker>

               <p>Hvala lepa. Normalno govorim manj časa. Gospod predsednik in spoštovane kolegice in
               kolegi! Menim, da je nujno potrebno, da osredotočimo to razpravo v bistvo problema, s
               katerim smo se soočili: kaj se je dejansko zgodilo, da je do tega prišlo, da je sploh
               neka ustanova, kot je sindikat, začel to pobudo in jo tudi formalno predstavil
               predsedniku državnega zbora. Dejstvo je, da se ne morejo strinjati z zakonodajno
               rešitvijo, ki jo je državni zbor z večino sprejel, takšno, kakršna je. In kaj je
               problem v tej zadevi? Ja, dejstvo je, če pravilno razumem, da smo ponovno odkrili to,
               kar smo nekateri že opozarjali takrat, da je dejansko neka bistvena neenakopravnost
               med delavci in lastniki, delodajalci. To je dejstvo. Vsi primeri, ki jih ti ljudje
               doživljajo, so jih porinili k temu, da so se zatekli v to, kar naš ustavni red
               predvideva: če državni zbor ni imel zadostnega posluha za določeno rešitev nekega
               odprtega vprašanja, naš ustavni red garantira to možnost. In za to možnost so se zdaj
               odločili. Kaj se je pa še vmes zgodilo? Tudi o tem je treba govoriti. Naša poslanska
               skupina, prvopodpisani mag. Janez Drobnič je predstavil in vložil v proceduro predlog
               zakona, ki naj bi rešil to vprašanje na drugačen način. Vodstvo državnega zbora se je
               tako odločilo, kot se je, po mehanizmih, ki jih vsi poznamo, da tega predloga zakona
               še nismo obravnavali. Zakaj gapa nismo obravnavali? Ja, vprašajte tiste, ki so se
               odločili, da ga še ne bomo obravnavali! Dejstvo pa je - in ne delam propagande za
               predlog zakona naše poslanske skupine, zelo mogoče, ko bo predmet razprave v državnem
               zboru, bo izpopolnjen ali pa tudi na takšen ali drugačen način spremenjen. A vendar
               razprava je nujna, ker ni v igri samo problem, kot sem slišal kolegico Liberalne
               demokracije, da je to gospodov dan - veste, ne gre za gospodov dan. Sam v svoji dolgi
               življenjski poti sem živel tudi drugod po svetu, na primer v Latinski Ameriki, v
               Združenih državah in v Evropi, v Franciji, kjer imajo popolnoma drugačen pristop do
               tega. V Severni Ameriki, ja, je vse odprto! Ob nedeljah je odprto! In "shopping"
               centri so se spremenili v neke vrste svetišča te družbe, je pač taka družba, ki temu
               polaga veliko vrednost, in so se odločili, da bodo to imeli. V Franciji, kjer ni
               nobenega vprašanja glede gospodovega dne, vsaj za veliko večino ljudi ne, so se pa
               odločili, da bodo imeli zaprto. In imajo zaprto, ker nočejo biti sužnji, na primer,
               potrošniške družbe, da imajo vsaj en dan v tednu mir pred tem in da ga posvečajo
               drugim dimenzijam vsakdanjega življenja, ki pa ni samo to, kje zapravljam, kaj
               kupujem pa kdo prodaja. No, zakaj pa ne bi o teh stvareh tudi pri nasrazpravljali?
               Ker ni samo to vprašanje, na katerega so nas opozorili ravno pobudniki tega
               referenduma, marveč tudi to vprašanje, ali hočemo kot družba biti takšni, kot so
               drugje, da postanemo v svojem bistvu samo potrošniška družba, ali pa se odločimo,
               dabomo drugače živeli. In to ne bi bila nobena posebnost, ker marsikatera država v
               Evropi je tudi tako storila. In jih ni konec, in so z gospodarskega vidika zelo
               napredni, in to ni vprašanje takšne ali pa drugačne veroizpovedi, ali gre za nedeljo
               ali gre za soboto ali pa za petek.</p>
               <p>Obžalujem pa, res obžalujem, da je naša služba za zakonodajo predstavila takšen
               komentar, spoštovani kolegice in kolegi, da bi se mi zdaj obrnili na ustavno sodišče.
               To pomeni po naši presoji, da se bomo odpovedali naši zakonodajni odgovornosti, ker
               na tem področju nima kaj iskati ustavno sodišče.</p>
               <p>Gre za enega od treh sklopov, o katerih sem prej govoril, ki je predmet in pa mora
               biti predmet odločitev državnega zbora, ljudje, ki so izvoljeni in ki predstavljajo
               določne interese in pa poglede celotne družbe na Slovenskem. Obžalujem, res
               obžalujem, da bomo šli v takšno smer, ker obstajajo drugačne rešitve. Obstaja
               rešitev, da se enkrat odločimo, da bomo čimprej obravnavali to pobudo zakona, ki jo
               je vložil kolega Janez Drobnič, da to napravimo čimprej in da se o tem odločimo. S
               tem bi pa morda le preprečili, da bo prišlo do te referendumske odločitve. Drugače pa
               z vsem spoštovanjem do našega ustavnega reda, tem ljudem ni preostajalo drugega, kot
               da so napravili to, kar so. Torej, mobilizirali so svoje članstvo, svoje ljudi, enako
               prepričanih in so se zavzeli za referendumsko pobudo. Če državni zbor ne bo imel
               posluha za to, kar naša družba hoče, da bi vsaj razpravljal odprto o teh vprašanjih,
               potem pa bodite pripravljeni, še in še takšnih pobud bomo dobili na našo mizo.</p>
               <p>Škoda, res škoda, da ne znamo rešiti enega problema v svojem bistvu in da se v tej
               diskusiji tudi zdaj sprenevedamo. Dejstvo je, ta možnost obstaja, lahko jo drugače
               rešimo. Jaz predlagam, da tudi to napravimo. Hvala lepa.</p>
            </sp>
            <sp xml:id="SDZ3-Izredna-29-2003-03-07.sp61">

               <speaker>PREDSEDNIK BORUT PAHOR:</speaker>

               <p>Hvala lepa. Prosim za mir v dvorani. Ne bi želel razlagati postopkov, ki jih tudi vi
               poznate. Dejstvo je, da mora danes državni zbor o tem sklepu odločiti. Kolega
               Podobnik ima besedo, za njim kolega Barovič.</p>
            </sp>
            <sp xml:id="SDZ3-Izredna-29-2003-03-07.sp62">

               <speaker>JANEZ PODOBNIK:</speaker>

               <p>Hvala predsednik. Najprej bi se zahvalil ob dejstvu, da smo prejeli ta dopis, ki ga
               je podpredsednica državnega zbora naslovila 4. marca na predlagatelje pobude. Prej
               nismo bili obveščeni, da je predlagatelj spreminjal in dopolnjeval samo referendumsko
               vprašanje kot tudi delno vsebino. Je pa res, da je predlagatelj neroden. To je pa
               treba povedati. Na svoj dopolnjeni predlog je napisal isti datum. To pa je
               šlamastika. Tako je samo iz teksta, kdaj je prišlo v državni zbor, razvidno, kaj je
               novi tekst, kajti datum je kar prejšnji.</p>
               <p>Jaz sem pogledal ta dopis, ki ga je na predlagatelja pobude napisala kolegica
               podpredsednica Irma Pavlinič Krebsova, je v drugem odstavku opozorila na
               pomanjkljivost pobude, glede navedbe predloga zakona. To je potem v dopolnitvi
               predlagatelj dopolnil. Zadnji odstavek pa je lahko nekoliko nejasen za predlagatelja.
               Poglejte, prav tako je zakonodajna-pravna služba državnega zbora opozorila na vsebino
               referendumskega vprašanja. In potem citira 16. člen zakona o referendumu in ljudski
               iniciativi. To pa ni čisto točno, kajti 16. člen jasno govori o vsebini zahteve za
               razpis, ne govori pa o vsebini referendumskega vprašanja. Predlagatelju bi bilo treba
               povedati, da gre za celotno vsebino, ne samo za vprašanje. Tukaj ste bili premalo
               pozorni. Ta distinkcija izhaja iz zakona. Torej ni bilo zapisano, da je, kadar se
               odloča o ustavnosti, se odloča o vsebini zahteve. Zahteva je pa sestavljena iz
               vprašanja in celotne obrazložitve. Tukaj ni v celoti... Ampak jaz ne bi rad zapletal,
               jaz bi rad povedal, da je vedno tudi praksa pomembna. Spomnili se boste enega od
               primerov naših referendumskih kalvarij, ki jih imamo v državnem zboru.</p>
               <p>Šlo je za referendum o zakonu o telekomunikacijah, vlaganj v telekomunikacijske vode
               in tako naprej. Takrat so bili postopki podobni. Tik preden smo se odločili, da bomo
               razpisali referendum, smo imeli predlagatelja, ki je imel pooblastilo v imenu, ne vem
               koliko, podpisnikov, in smo se obvezali politično, da bo šlo v proceduro zakona, na
               katerega je bila pobuda vezana, in predlagatelj je odstopil. Državni zbor takrat ni
               razpisal referenduma.</p>
               <p>Zato sem jaz predlagal proceduralni predlog, ki se je glasil, da bi sedaj točko
               prekinili in bi v okviru poslovnika državnega zbora prišlo do dogovora, da že na
               marčno sejo uvrstimo predlog zakona, ki ga je kolega Drobnič vložil v proceduro. In
               potem preprosto ni več razlogov za današnjo zahtevo. Jaz sem prepričan, da bodo
               predlagatelji pobude takoj odstopili od svoje pobude. Jaz sem prepričan, da bodo to
               naredili.</p>
               <p>Bil sem seznanjen s strani predsednika državnega zbora in gospe generalne sekretarka,
               da je to v nasprotju s proceduro, da pač moramo danes odločiti. Seveda so pa še druge
               poti, da danes ne odločamo.</p>
               <p>Ena je ta, da v skladu s 15. členom zakona o referendumu in ljudski iniciativi na
               podlagi tudi mnenja sekretariata, da ga pozovemo, da dopolni referendumsko vprašanje,
               ki bi lahko bilo v tistem elementu, ki je vezano na posamezne trgovine, da ga
               dopolni, da bo bolj jasno. Če to storimo, imamo tri dni časa. V tem času se
               lahkodogovorimo, da kot zakonodajalec naredimo to, kar naj bi naredili, da bi tudi o
               nekaterih stran poteh, o katerih je prej govoril kolega Zlobec, da o teh ne bi bilo
               več prakse v Republiki Sloveniji.</p>
               <p>Če boste vztrajali pri tem, da je danes potrebno odločati samo o takem sklepu, kot
               je ta, to pa je sklep, ki nas pelje proti referendumu, pa bi prosil, predsednik, da
               bi pred odločanjem v imenu poslanske skupine dobili 15 minut odmora. Hvala.</p>
            </sp>
            <sp xml:id="SDZ3-Izredna-29-2003-03-07.sp63">

               <speaker>PREDSEDNIK BORUT PAHOR:</speaker>

               <p>Jaz menim, da zdaj, ko bomo poslušali še stališče kolega Baroviča, ne bo odveč, če se
               že zaradi pojasnil v proceduri vodje poslanskih skupin sestanemo za nekaj minut v
               sobi 217. Najprej dajem kolegu Baroviču besedo. Potem bom razpravo zaključil in
               pozval vodje poslanskih skupin, da se zberemo v sobi 217.</p>
            </sp>
            <sp xml:id="SDZ3-Izredna-29-2003-03-07.sp64">

               <speaker>BOGDAN BAROVIČ:</speaker>

               <p>Hvala gospod predsednik. Saj jaz bom zelo kratek. En odgovor bi rad dal na splošno.
               Ni prav, da se zdaj v tem državnem zboru danes že iščemo, kdo je demagog, kdo ni, kdo
               je zagovornik kapitala in kdo ni. Kajti zakon o delovnih razmerjih je zelo jasen in
               zelo konkreten. Pravi: Lastnik odloča, delavec izvaja. Žal, to smo želeli in to
               imamo.</p>
               <p>Če dam naslednjo primerjavo, samo v razjasnitev. V prejšnjem političnem sistemu,
               kakršen je bil, so bili delavci tako solastniki, tako upravljavci, tako soodgovorni
               za vse procese. Danes je - kar se sliši zelo grdo, a žal je tako - delavec strošek.
               Žal, temu danes je tako. Rekel bi pa rad, da zelo podpiram, če bi seveda le našli
               kakšno možnost, proceduralni predlog, ki ga je dal spoštovani kolega Podobnik - če bi
               le našli kakšno možnost - torej, da bi zakon, ki je pripravljen, vložili na marčno
               sejo, o njem odločali in se s tem izognili velikim stroškom in vroči krvi. Hvala
               lepa.</p>
            </sp>
            <sp xml:id="SDZ3-Izredna-29-2003-03-07.sp65">

               <speaker>PREDSEDNIK BORUT PAHOR:</speaker>

               <p>Jaz zdaj razprave ne bi zaključil, da ne bi prišli v isto situacijo, kot smo bili v
               zadregi pri preiskovalni komisiji, pač pa bi jo prekinil na tej točki. Prosil bi, da
               se čez nekaj minut v sobi 217 zbere vodstvo državnega zbora, vodje poslanskih skupin
               in zakonodajno-pravna služba, da pogledamo, kakšne možnosti imamo, če sploh kakšno.
               Prosim.</p>
               <stage xml:id="SDZ3-Izredna-29-2003-03-07.stage10">(Seja je bila prekinjena ob 14.21 uri in se je nadaljevala ob 15.00 uri.)</stage>
            </sp>
            <sp xml:id="SDZ3-Izredna-29-2003-03-07.sp66">

               <speaker>PREDSEDNIK BORUT PAHOR:</speaker>

               <p>Vabim kolegice in kolege, da pridejo iz preddverja v dvorano. Ob 15.00 uri bomo
               nadaljevali z razpravo in prešli na odločanje. Čez tri minute.</p>
               <p>Drage kolegice in kolegi! Ura je 15.00. Preden vas obvestim o našem dogovoru, bi rad
               ugotovil, da smo prekinili razpravo, prijavljenih ni, predlagam, da bi jo zaključili.
               Pred tem bi vas rad obvestil o našem dogovoru.</p>
               <p>Z vidika procedure so stvari zelo jasne in nedvoumne: državni zbor mora predlog
               sklepa sprejeti ali zavrniti. Vodje poslanskih skupin in vodstvo državnega zbora bi
               rado poiskalo rešitev, ki bi vodila do situacije, v kateri razpis referenduma ne bi
               bil potreben. Danes je nemogoče reči - za to vodje poslanskih skupin niso imele
               mandata - kakšno bo stališče poslanskih skupin do same rešitve morebitnega zakona, ki
               ureja to vprašanje. Dogovorili pa smo se, da smo pripravljeni v prihodnjem tednu s
               pobudniki za razpis referenduma opraviti potrebne pogovore, ki bi ne glede na
               današnjo odločitev, za ali proti sklepu, omogočala, da bi prišli do takega sprejetja
               zakona, ki ne bi s strani pobudnika zahteval razpisa referenduma. Ta možnost
               prihodnji teden obstaja. Politična volja poslanskih skupin in vodstva državnega zbora
               je, da se poskuša v naslednjem tednu poiskati taka rešitev in, kot rečeno, to ne
               glede na sklep, ki ga bomo danes sprejeli, da gre materija na ustavno sodišče ali ne.
               Vsak bo glasoval po svoji vesti,ali meni, da je to primerno ali ne. To se mi zdi, je
               neko pomembno sporočilo.</p>
               <p>Predlagam, da torej zdaj zaključimo razpravo, preidemo na glasovanje, ugotovimo, ali
               ima predlog sklepa potrebno podporo ali ne. Če bo imel potrebno podporo, bo romal na
               ustavno sodišče, če ne bo imel potrebne podpore, sem dolžan v skladu z zakonom
               določiti rok za zbiranje podpisov za razpis referenduma.</p>
               <p>Obrazložitev glasu, kolega Cukjati.</p>
            </sp>
            <sp xml:id="SDZ3-Izredna-29-2003-03-07.sp67">

               <speaker>FRANCE CUKJATI:</speaker>

               <p>Hvala za besedo. Osebno sem proti sklepu, ker meni osebno je jasno, da mora biti
               pravica slovenskih žena do nedeljskega počitka nad pravico lastnika trgovine do
               dobička. Ta državni zbor, tako osebno menim, je to pravico, to psihosocialno vrednoto
               dolžan zaščititi, ne glede na to, kaj meni ustavno sodišče.</p>
               <p>Glede zanimive konotacije o gospodovem dnevu pa naj rečem, da sem za gospodov dan,
               pri čemer pa bi rad videl, da na ta dan ne bi bil le kapitalist gospod, ampak bi bila
               tudi slovenska prodajalka gospa.</p>
            </sp>
            <sp xml:id="SDZ3-Izredna-29-2003-03-07.sp68">

               <speaker>PREDSEDNIK BORUT PAHOR:</speaker>

               <p>Kolega Drobnič, za njim kolega Rokavec.</p>
            </sp>
            <sp xml:id="SDZ3-Izredna-29-2003-03-07.sp69">

               <speaker>MAG. JANEZ DROBNIČ:</speaker>

               <p>V poslanski skupini Nove Slovenije bomo glasovali proti temu sklepu, ker je ta sklep
               odraz nemoči državnega zbora, da bi obravnaval in sprejel tisto, kar je v njegovi
               posesti, njegovi obveznosti, da o tem odloča, zato ker prelaga svoje odločitve na
               nekoga drugega. V prvem primeru v obliki sedanjega zakona je bilo to predloženo dvema
               stranema, ki nista enaki, in to se je zgodilo. V tem primeru pa bi prelagali
               obveznost, da opravlja ta posel ustavno sodišče. Vprašanje je, kako ga bo ono
               opravilo. V luči svoje pristojnosti, to definitivno. Ne vem, koliko si bomo s tem
               pomagali. To je pač samo prelaganje in ne reševanje. Imeli smo možnost, da bi to
               rešili, pa tega nismo. Naj nam bo to ponoven poduk, kaj se nam dogaja v tem državnem
               zboru.</p>
               <p>In zakaj še dodatno nismo za ta sklep? Zaradi obrazložitve tega sklepa, ki ne vzdrži.
               Ne vzdrži trezne presoje, ne vzdržijo argumenti, ki so notri navedeni. Morda bi se
               kdo od nas v državnem zboru še s sklepom strinjal, jaz sicer ne, zagotovo se pa ne bo
               z obrazložitvijo, ki je, oprostite, šepava. To so razlogi, da mi tega ne bomo
               podprli.</p>
               <p>Seveda pa upamo, ne glede na rešitev, da bo prišlo do rešitve, ki bo primerna našemu
               kulturnemu prostoru, kot je gospod Cukjati omenil, kakšen bo ta gospodov dan, ali bo
               kapitalistov gospodov dan, ali pa bo gospodov dan ljudi, ki želijo imeti, se dobro
               počutiti in ceniti življenje. Hvala.</p>
            </sp>
            <sp xml:id="SDZ3-Izredna-29-2003-03-07.sp70">

               <speaker>PREDSEDNIK BORUT PAHOR:</speaker>

               <p>Kolega Rokavec, za njim kolega Anderlič.</p>
            </sp>
            <sp xml:id="SDZ3-Izredna-29-2003-03-07.sp71">

               <speaker>FRANCI ROKAVEC:</speaker>

               <p>Hvala za besedo. Jaz bom glasoval proti temu predlogu sklepa, in to iz tega
               stališča, ker mora biti državni zbor kot zakonodajalec tisti, ki mora urejati
               določena družbena vprašanja v tej državi, ne pa se skrivati za skrivalnicami
               napotitve presoje na ustavno sodišče oziroma plačevanja referendumov za odločitev
               ljudi o takih vprašanjih. To je dolžnost zakonodajalca, da pravično in pošteno uredi.
               Če bomo sprejeli ta sklep, bomo dokazali, da je državni zbor nezrel svojega posla.
               Hvala lepa.</p>
            </sp>
            <sp xml:id="SDZ3-Izredna-29-2003-03-07.sp72">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Anderlič, za njim kolega Maršič.</p>
            </sp>
            <sp xml:id="SDZ3-Izredna-29-2003-03-07.sp73">

               <speaker>ANTON ANDERLIČ:</speaker>

               <p>Glasoval bom za predlog sklepa, ker želim, in tako tudi poslanci v poslanski skupini
               Liberalne demokracije želimo v vseh primerih na enak način upoštevati zakon o
               referendumu in ljudski iniciativi, ki to možnost daje oziroma jo predpisuje v
               situaciji, ko gre za nejasnosti, ko gre za stvari, ki bi lahko imele tudi škodljive
               posledice. In kar je svojevrsten paradoks, tudi zaradi tega, da bi lahko s tistimi,
               ki mislijo, da je potrebno to vprašanje razreševati na referendumu, v roku 15-ih dni
               našli še kakšne druge rešitve. Zares je absurdno to, da tistega, kar želi gospod
               Drobnič z zakonom urediti in na katerega se je vezal tudi sindikat, ki je zahteval
               referendum, mi ne moremo sprejeti zaradi blokade, ki je z zahtevo za zbiranje 40 000
               podpisov vložena v državni zbor. Mi tega marca, ko je sicer predvideno v državnem
               zboru, v terminskem programu, da bi naj obravnavali ta zakon, ga ne moremo sprejeti.
               Lahko ga obravnavamo, sprejeti pa ga ne moremo, ker je procedura zaustavljena.</p>
               <p>Če pa se to vprašanje lahko uredi brez referenduma, predvsem v sporazumu med
               delodajalci, sindikati in konec koncev s politično voljo državnega zbora, potem si
               moramo omogočiti način, po katerem bomo do teh rešitev prišli. Po našem mnenju je ob
               utemeljitvi, ki je zapisana v mnenju službe za zakonodajo in pa tistem, o čemer sem
               govoril, bolje, da naredimo to tako in stvar razrešimo. Zato bomo podprli.</p>
            </sp>
            <sp xml:id="SDZ3-Izredna-29-2003-03-07.sp74">

               <speaker>PREDSEDNIK BORUT PAHOR:</speaker>

               <p>Kolega Maršič.</p>
            </sp>
            <sp xml:id="SDZ3-Izredna-29-2003-03-07.sp75">

               <speaker>DORIJAN MARŠIČ:</speaker>

               <p>Hvala za besedo. Spoštovane kolegice in kolegi, jaz bom podprl ta sklep tudi zaradi
               tega, ker tekst, ki je predložen v vprašanju za referendum, nekako kaže na to, da so
               predlagatelji v tem, ko so gledali gozd - v obliki velikih prodajalcev in trgovin, so
               spregledali tisoče dreves v obliki majhnih podjetnikov, kisvoje poslovanje kreirajo
               tudi na tak način, da delujejo po svoji lastni volji in želji, pa tudi potrebah, ob
               nedeljah.</p>
               <p>Jaz mislim, da bi bil ta segment podjetništva v veliki meri prizadet, zato se
               strinjam s tem, da ustavno sodišče presodi o ustreznosti takega ravnanja naprej.
               Hvala.</p>
            </sp>
            <sp xml:id="SDZ3-Izredna-29-2003-03-07.sp76">

               <speaker>PREDSEDNIK BORUT PAHOR:</speaker>

               <p>Želi še kdo obrazložiti svoj glas? Potem bom dal predlog sklepa na glasovanje. Lahko
               glasujemo? <stage xml:id="SDZ3-Izredna-29-2003-03-07.stage11">(Lahko.)</stage> Predlog sklepa dajem na glasovanje. Smo sredi glasovanja. Prosim
               za pozornost, smo sredi glasovanja. 58 navzočih, 30 za, 21 proti.</p>
               <p><stage xml:id="SDZ3-Izredna-29-2003-03-07.stage12">(Za je glasovalo 30.)</stage> <stage xml:id="SDZ3-Izredna-29-2003-03-07.stage13">(Proti 21.)</stage></p>
               <p>Sklep je sprejet.</p>
               <p>Preden zaključim to točko, naj še enkrat povem, da po posvetu vodstva državnega
               zbora in vodij poslanskih skupin je bila izražena politična volja državnega zbora, da
               v pogovorih s predstavniki sindikata prihodnji teden najde rešitev, ki bi pomenila,
               da se lahko izognemo referendumu. Tako rešitev bomo poskušali poiskati. Dokončno
               odločitev bo suvereno sprejel državni zbor.</p>
               <p>Preden se poslovimo, naj vas obvestim, da bomo ob 14. uri v ponedeljek gostili
               generalnega sekretarja zveze Nato Lorda Robertsona, zato vas prosim, da ste tukaj
               navzoči in pripravite v imenu poslanskih skupin vprašanja ter sodelujete v razpravi.
               Hvala.</p>
               <stage xml:id="SDZ3-Izredna-29-2003-03-07.stage14">(Seja je bila zaključena 7. marca 2003 ob 15.11 uri.)</stage>
            </sp>
         </div>
      </body>
   </text>
</TEI>