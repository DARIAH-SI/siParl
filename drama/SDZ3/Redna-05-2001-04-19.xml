<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDZ3-Redna-05-2001-04-19">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|753EFD01C73183D7C1256A3900526920</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=753EFD01C73183D7C1256A3900526920</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-05-2001-04-19.DZ" n="05">
               <name>Redna</name>
               <date when="2001-04-19"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-05-2001-04-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head> DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 5. seje</stage>
            <stage type="date">(19. april 2001)</stage>
            <stage type="chairman">Sejo je vodil dr. Miha Brejc, podpredsednik državnega zbora.</stage>
            <stage type="time">Seja se je pričela ob 10.10 uri. </stage>


            <sp xml:id="SDZ3-Redna-05-2001-04-19.sp1">

               <speaker>PODPREDSEDNIK DR. MIHA BREJC:</speaker>

               <p>Spoštovane gospe in gospodje, dober dan! Pričenjam nadaljevanje 5. seje državnega
               zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednji
               poslanci: Bogomir Vnučec, Marko Diaci, Zmago Jelinčič Plemeniti, Anton Partljič,
               Janez Kramberger, Franc Kangler, Franc Čebulj do 11.00 ure, Milan Kopušar za
               dopoldanski del in Janez Cimperman za popoldanski del seje.</p>
               <p>Ugotavljamo navzočnost v dvorani. Ali smo vložili kartice? (Smo.) Torej ugotavljam,
               da je ta hip 54 poslank in poslancev prisotnih, se pa bo številka vsak hip
               spremenila.</p>
               <p>Ugotavljam, da je navzočih 55 poslank in poslancev; zbor je sklepčen in lahko
               odloča.</p>
               <p>Na sejo smo povabili ministra za zdravstvo, dr. Kebra, ki ga lepo pozdravljam.</p>
               <p>Današnje nadaljevanje 5. seje državnega zbora bomo začeli z obravnavo prekinjene 5.d
               točke dnevnega reda, to je predloga zakona o spremembah in dopolnitvah zakona o
               zdravljenju neplodnosti in postopkih umetne oploditve z biomedicinsko pomočjo. Zatem
               bomo prešli na obravnavo 3. točke, to je predloga zakona o dopolnitvah zakona o
               železniškem prometu, nato na obravnavo 5.b točke, to je predloga zakona o medijih,
               ter po vrstnem redu dalje. 5.c točko bomo preskočili in jo bomo obravnavali, ko bo
               pripravljena s strani matičnega delovnega telesa.</p>
               <p>Torej, smo pri nadaljevanju včerajšnje seje, <title>TOČKA 5.D - PREDLOG ZAKONA O SPREMEMBAH IN DOPOLNITVAH ZAKONA O ZDRAVLJENJU
               NEPLODNOSTI IN POSTOPKIH UMETNE OPLODITVE Z BIOMEDICINSKO POMOČJO.</title>
               </p>       
               <p>Včeraj smo sejo prekinili pri razpravi poslank in poslancev. Po včerajšnjem seznamu
               sta na vrsti gospod Ivan Mamić in nato France Cukjati. Prosim, gospod Mamić, imate
               besedo.</p>
            </sp>
            <sp xml:id="SDZ3-Redna-05-2001-04-19.sp2">

               <speaker>IVAN MAMIĆ:</speaker>

               <p>Hvala lepa. Lepo pozdravljeni, vsi prisotni!</p>
               <p>Včeraj smo slišali precej dobrega in slabega o naši prihodnosti, kot bi temu rekel.
               Mene namreč najbolj moti to, da se je več govorilo o administrativnih zadevah kot o
               tistih, ki bi nas morale zaskrbeti, to je človek.</p>
               <p>Recimo, lepo smo slišali, kako se lahko izvede, torej, tehniko tega oplojevanja. To
               so strokovnjaki povedali, lepo so povedali, to je vse v redu in prav. Vendar se je
               malo govorilo, zelo malo se je govorilo o tem, kaj to pomeni sploh za človeka. Vemo
               namreč, to je bilo tudi sicer včeraj poudarjeno, da je prav, da človek nastane po
               naravni poti. In otrok naj bi bil sad ljubezni. Torej, če se dva mlada, zakonski ali
               kakršenkoli drugi par, imata rada, bosta svojo ljubezen izkazala tudi s tem, da bosta
               imela zaželenega otroka. Če so zdravstvene ovire, potem je prav, da se jima tudi
               pomaga. S tem se v celoti strinjam in to je tudi prav.</p>
               <p>Če se pa z naravo igrati začnemo, kar je zgodovina že pokazala, potem se nam tudi
               maščuje. To dobro vem, tudi včeraj je to nekdo omenil. Nekdo je omenil Aids in druge
               bolezni. Kaj je ozonska luknja? To je samo svobodnjaški odnos človeka, da je uporabil
               tehniko tako, kot se mu je v tistem hipu zdelo prav. O posledicah ni razmišljal.
               Mislim, da je ta način umetnega oplojevanja posledica tega, kar bomo mi sprejeli
               tukaj, če bomo ali bodo sprejeli. Mislim, da to ni prav. Recimo, če povem prevod iz
               ene pesmi, ko je pesnik rekel "Ne priznam nobenih zakonov, ki jih piše nekdo, ker
               zakoni so mlajši od človeške civilizacije in to niso naravni zakoni, torej jaz
               priznam ljubezen". Če govorimo o ljubezni, potem se nikakor ne moremo pogovarjati o
               kakšni umetni oploditvi.</p>
               <p>Smo slišali tudi, recimo, včeraj je rekel gospod minister, da če pride do zlorabe,
               da bo zaskrbelo opozicijo. Ali bo zaskrbelo samo opozicijo? To, kot vprašanje, lahko
               tudi kot repliko, gospod minister! Torej, da ne bom dolg, bi apeliral na to, da dajmo
               človeka postaviti na mesto, ki mu gre. Hvala lepa.</p>
            </sp>
            <sp xml:id="SDZ3-Redna-05-2001-04-19.sp3">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod France Cukjati ima besedo.</p>
            </sp>
            <sp xml:id="SDZ3-Redna-05-2001-04-19.sp4">

               <speaker>FRANCE CUKJATI:</speaker>

               <p>Spoštovani! Dobro jutro vsem! Včeraj smo kar precej govorili o problematiki, ki jo
               zadeva predlog. Moram pa reči, da smo se zelo malo ukvarjali z argumenti. In to ni
               prav. Kadar govorimo o nekom tretjem, ki ga ni tukaj in ki ga še sploh ni, bi še
               posebno morala prevladati način argumentiranja in pa teža argumentov. Če pa pogledamo
               obrazložitev predloga, je le-te polna formulacij, ki sovse prej kot argumenti in bi
               zvenijo izključno v negativističnem smislu politikanski. Tudi, ko smo govorili in ko
               je bilo nakazano, da je predlog odločno zavrnila tako medicinska stroka, etične
               komisije, naš sekretariat za pravne zadeve, kot tudi pravna stroka, se ni nihče
               vprašal, kako to, da mi hočemo vendarle na vsak način sprejemati nekaj, čemur
               pravzaprav znana relevantna stroka nasprotuje. Zaradi tega bi želel, da se
               pogovarjamo o argumentih. Ko pa smo slišali nekatere argumente, si pa ne morem, da
               jih ne bi vsaj malo repliciral.</p>
               <p>Precej so govorili o tem, da otrok, spočet pri samski ženski, ni v ničemer
               prikrajšan. Tudi naši zakoni so tako žalostni, tako tragični, polni pretepa,
               pijanstva in podobno, da se bi morda celo zakonodajalec premislil in bi celo
               prepovedal umetno oplojevanje v zakonski skupnosti. Tako je izzvenelo. Kajti mnogo
               bolj idealno bi bilo v primeru enostarševske skupnosti, če jo lahko tako imenujemo.
               Mislim, da je ta argumentacija nekako neutemeljena in je ne bi več rad slišal. Gotovo
               je žalostno, če je pijača v družini. Vendar prav toliko možnosti oziroma 50 procentov
               več je, da se bo samska ženska zatekla v pijančevanje. V primeru zakona in
               izvenzakonske skupnosti je ob tragediji enega zakonca ali partnerja, še vedno 50
               procentov možnosti, da bo drugi partner ostal trezen in nudil otroku nekaj več
               zaščite.</p>
               <p>Naslednji argument. Poglejte. Več kot četrtina družin je ločenih in otroci v teh
               družinah ravno tako živijo. To - oprostite - ločene družine in samohranilke, pri nas
               velja za socialni problem, za socialni problem in ne za idealno stanje. In v zakonu
               vzpostavljati vnaprej socialne probleme, se mi ne zdi smotrno. Ta argument odpade.
               Gotovo je žalostno, če imamo samohranilko, ki je silom prilike na kakšnen način,
               takšen ali drugačen postala samohranilka, vendar zakon tudi v takih primerih skuša
               obremeniti ali očeta ali mater, da sodeluje pri vzgoji, skrbi in odgovornosti za
               otroka. Vsa problematika se pravzaprav skoncentrira na problem pravice in konkurence,
               pravice ženske do materinstva, samske ženske, in pravice otroka do starševstva. Zelo
               lep primer je primer posvojitve. Mi sami imamo zakonodajo tako zastavljeno, da samska
               ženska ali samski moški ne more posvojiti otroka, kajti pravica otroka do normalnega
               zakona, do normalnega starševstva in družine je pred pravico do materinstva ali
               očetovstva. Ni pravica do materinstva ali do očetovstva absolutna pravica. Zavedajmo
               se tega.</p>
               <p>Na Švedskem in v Franciji, kjer je legalizirana lezbijška ali homoseksualna
               skupnost, tam je prepovedano... /Opozorilni znak za konec./... - samo, da dokončam
               stavek - prepovedano oziroma ni omogočeno posvajanje otrok in tudi OBMP ne pride v
               poštev v teh primerih. Samo toliko.</p>
            </sp>
            <sp xml:id="SDZ3-Redna-05-2001-04-19.sp5">

               <speaker>PODPREDSEDNIK DR. MIHA BREJC:</speaker>

               <p>Hvala lepa.</p>
               <p>Med razpravo se nam je pridružil predsednik predstavniškega doma parlamenta Irske,
               gospod Seamus Pattison s parlamentarci, ki ga v našem skupnem imenu prav lepo
               pozdravljam! /Aplavz./</p>
               <p>Zdaj pa nadaljujemo s točko. Na vrsti je gospod Igor Štemberger.</p>
            </sp>
            <sp xml:id="SDZ3-Redna-05-2001-04-19.sp6">

               <speaker>IGOR ŠTEMBERGER:</speaker>

               <p>Hvala za besedo. Osnovna ideja zakona, neplodnim parom pomagati, da pridejo do
               želenega otroka, se mi zdi v redu in na mestu. Če pa učinki zakona niso dobri, če so
               slabi in je za to kriva državna komisija, potem vidim rešitev za odpravo teh
               pomanjkljivosti v spremembah omenjenekomisije in ne v širitvi kroga upravičencev na
               neplodne samske ženske in celo plodne samske ženske, ki imajo nekakšne zadržke do
               spolnih odnosov. S tem bomo osnovno idejo zakona popolnoma iznakazili in zgodilo se
               bo, da bomo z zakonom o zdravljenju zdravili zdrave.</p>
               <p>Zakon širi krog upravičencev. Tako bodo po novem do teh postopkov upravičeni vsi
               neplodni pari, kot so bili doslej: zakonski in izvenzakonski, neplodne samske ženske
               in celo plodne samske ženske. Skratka, vse ženske in samo tisti moški, ki so neplodni
               in hkrati živijo v zakonski ali izvenzakonski zvezi. V tem pogledu je zakon do moških
               diskriminatoren. Zlasti zato, ker je bil v osnovi ta zakon namenjen predvsem
               zdravljenju neplodnosti pri moških v paru, kajti v večini primerov so bili moški
               tisti, ki so bili neplodni.</p>
               <p>Zakon je diskriminatoren tudi do otrok, katerih oče bo "bolnica". Tem otrokom
               vnaprej jemljemo možnost imeti očeta samo zaradi tega, da bomo ustregli željam
               nekaterih samskih žensk.</p>
               <p>Vsak posameznik ima pravico do lastne presoje, kakšen način življenja si bo izbral.
               Nikomur ne oporekam, če si izbere zakonsko življenje, izvenzakonsko življenje, če se
               odloči za istospolnega partnerja ali pa če se odloči za samski stan. Spoštujem
               odločitev vsakega posameznika, vendar pa menim, da bivsak posameznik moral nositi
               vsaj toliko odgovornosti, da z izbiro načina življenja sprejema tudi vse posledice,
               ki jih izbrani način življenja prinaša. Življenje z istospolnim partnerjem ali pa
               samsko življenje otrok, se pravi potomstva, prav gotovo ne prinaša.</p>
            </sp>
            <sp xml:id="SDZ3-Redna-05-2001-04-19.sp7">

               <speaker>PODPREDSEDNIK DR. MIHA BREJC:</speaker>

               <p>Hvala. Kdo želi še besedo? Prosim, gospod Drobnič.</p>
            </sp>
            <sp xml:id="SDZ3-Redna-05-2001-04-19.sp8">

               <speaker>MAG. JANEZ DROBNIČ:</speaker>

               <p>Hvala lepa za besedo. Nekako sem čutil potrebo, da moram še določene stvari dodati,
               čeprav sem jih že včeraj. Dosti argumentov sem navedel, argumentov, ki govorijo proti
               sprejetju zakona. Če pogledamo vse te argumente, potem vidimo, da ta zakon ni podprt
               s strokovnimi argumenti. V tem primeru bi se tudi obrnil na gospoda ministra. Gospod
               minister! Če bo ta zakon sprejet, bo zgolj in samo zaradi politične prevlade. Zato,
               ker je stroka enoglasno rekla ne. Tako medicinska kot pravna stroka, in strokovnjaki
               in ljudje, ki se ukvarjajo z etičnimi vprašanji. Posledice seveda ob sprejetju
               takšnega zakona ne bodo enostavne in jih bo težko popravljati.</p>
               <p>Edina država - kolikor sem seznanjen - ki uveljavlja to, vsaj na načelni ravni, je
               Nizozemska. In tudi sama komisija, ki vodi te reči, se je odločila, da to ni dobro.
               Da ne bo nadaljevala s takšno prakso, čeprav so bili - kolikor je meni znano -
               primeri zelo redki. Ker so se odločali, da bodo ravnali v korist otroka.</p>
               <p>Pogosto se napredna levica, pod narekovajem, skriva oziroma izjavlja za odgovorno
               očetovstvo. Oprostite, tukaj prihajate s samim seboj v nasprotje. Odgovornega
               očetovstva v tem primeru ne moremo razvijati, ker ga ni, ker ga izločamo. Zaradi ne
               vem kakšnih višjih ciljev. Otrok v tem primeru postane samo instrument za doseganje
               določenega cilja. Ima instrumentualno vlogo. Objekt. Je objekt. Bodisi objekt za
               zdravljenje raznih travm ali pa averzij To mislim, da ni dobro. Bilo je nanešenih
               nekaj poudarkov, da so težave v popolnih družinah identične, kot so v nepopolnih,
               tako v ekonomskem smislu kot v psihosocialnem smislu. Bodimo tukaj natančni. Če
               govorimo o popolni družini, kjer sta oče in mati, potem je jasno, da je ekonomska
               pozicija družine dvakrat boljša. Če partnerja ni, je za 50% slabša. Če gledam
               ekonomsko. Če se opremo na znanstvene oziroma statistične izračune. To je pač
               dejstvo. Nekdo, recimo, mora prevzemati to odgovornost. Ali je šibkejši, ali pahnemo
               eno starševsko družino v slabši položaj, ekonomski, ali pa izravnamo možnosti s tem,
               da zagotovimo s strani države socialne transfere. Temu ni moč oporekati. Rad bi še
               poudaril, da je, na žalost, dohodek moških še zmeraj, ne vem zaradi kakšnih razlogov,
               verjetno večji v povprečju, kot je ženski. To pomeni, da je tudi v tem smislu slabša
               začetna socialna, ekonomska pozicija.</p>
               <p>Večkrat slišim izjave odgovornih staršev: "Hvala bogu, da sva dva. Še dva komaj
               slediva zahtevam vzgoje, zahtevam podražitev, ki so, ekonomskega življenja." Tudi jaz
               sam iz svoje izkušnje lahko rečem: "Hvala bogu, da sva dva. Da lahko dava otrokom
               tisto, kar je potrebno, verjetno manj kot je potrebno celo." Ampak, takšno je.
               Problem, ključni, ki ga seveda postavljam nazačetek, pa je enakost. Enakost otrok v
               zakonu, pred zakonom, da imajo drugačne položaje, drugačne izhodiščne pravne položaje
               in drugačne položaje v smislu socialnih pravic, v smislu dedovanja, v smislu imeti,
               torej, očeta.</p>
               <p>Včeraj je gospa Simšičeva - bom takoj zaključil - glede popolne družine rekla, da ne
               obstaja več. Ta pojem. Glede pojmovanja imamo v naši situaciji kup primerov, v
               katerih smo mislili, da bomo samo zgolj s preimenovanjem spremenili prakso.
               Invalidnost, osebe s posebnimi potrebami in tako naprej. Govorimo pa o pravni
               enakosti. Jaz govorim o pravni enakosti otrok. Ni pa smiselno govoriti o pravni
               enakosti takrat, ko so dane naravne enakosti različne, in zahtevati, da bomo vsi
               enaki. To je isto, kot bi zahtevali, da je moja pravica biti, ne vem, ženska. Sem
               upravičen do tega. Naravnih danosti oziroma naravnih različnosti ne moremo
               postolirati kot pravnih neenakosti.</p>
               <p>Torej, zaradi teh argumentov ne bom podprl tega zakona.</p>
            </sp>
            <sp xml:id="SDZ3-Redna-05-2001-04-19.sp9">

               <speaker>PODPREDSEDNIK DR. MIHA BREJC:</speaker>

               <p>Prosim, da iz dvorane ne dajete pripomb. Dvignite roko, če imate kaj takega za
               povedati. Dobro bi bilo, da upoštevate neko prakso, ki ste jo sami vzpostavili. To
               je, da, kot sem včeraj pustil gospodu Potrču in še komu, da je šel čez uro, kakšen
               stavek ali dva, to ni tako hudo. Če pa menite, da je treba presekati, izključiti
               zvočnik ob poteku 5 minut, lahko tudi tako naredimo. Ampak potem bi zadeva lahko bila
               nekoliko nerodna. Mislim, da za to ni potrebe. Gospod Jerovšek, prosim.</p>
            </sp>
            <sp xml:id="SDZ3-Redna-05-2001-04-19.sp10">

               <speaker>JOŽEF JEROVŠEK:</speaker>

               <p>Hvala lepa. Spoštovane kolegice in kolegi! Spoštovani, gospod minister! Nisem se
               nameraval vključi v to debato, ker seveda nisem neki poznavalec. Sledim pa odzivom na
               ta zakon v sredstvih obveščanja. In spodbodlo me je pravzaprav navajanje gospoda
               ministra včeraj v svojem uvodnem nastopu. Morda je včeraj kdo kaj na to temo vprašal.
               Ker nisem bil na koncu zasedanja navzoč, bom svoj pomislek naslovil in se vprašal:
               Gospod minister, včeraj ste v svoji obrazložitvi rekli, da je zakon sedaj zelo
               obrušen, obrušen do te mere, da ga brez skrbi lahko sprejmemo</p>
               <p>Sprašujem se, kako je zakon obrušen, če ga celotna medicinska, praktično celotna
               medicinska stroka, praktično celotna pravniška stroka, celotna stroka psihologov
               zavrača. Ne vem, kako naj si razložim, da je tak zakon obrušen. Tehnično morda.
               Ampak, kaj pa to povzroča narodu! In tu se sprašujem, glede tudi na obrazložitev
               zakona, ki je dejansko eno samo politikanstvo: ali je res namen zakona slediti
               humanim ciljem, pomagati ljudem, ženskam v stiski, ženskam z materinskim čutom? Ali
               pa ni to zgolj eden od tiste plejade zakonov, ki skušajo deliti slovenski narod?</p>
               <p>Namreč, to je bilo staro sredstvo vsaj v prejšnjem sistemu. Čimbolj razdeliti ljudi,
               čimbolj razdeliti. In večno so se plasirale take teme, ki so delile, ki niso iskale
               sinergije, ki so delile. In zdaj je, zgleda, zmanjkalo drugih tem, zgodovinskih in
               takih naprej. Ljudje so postali imuni na to. Treba je poiskati novo sredstvo za
               razdor v tem narodu. Če celotna stroka zavrača nekaj, se moram na to tudi odzivati. V
               sobotnem Delu sem prebral imeniten članek mladega zdravnika, mladega poeta, mladega
               pisca, mladega slovenskega razumnika, ki se odziva na ministrovo mnenje, gospoda
               Lojzeta Ihana. Zdi, da je zelo na človeški način povzel, kako se diha v teh strokah.
               Da je cilj zakona politikanstvo, me navaja tudi to, da tudi minister ni trden v
               svojih razlagah. Ko razlaga v poslanski skupini, razlaga drugače kot na straneh Dela
               in drugače, kot razlaga tu pred nami. Ne morem si predstavljati, da so tri verzije
               razlage.</p>
               <p>Dajmo, bodimo odkriti pred tem. Ali so res humani cilji ali pa so ti humani cilji
               zgolj sredstvo? Jaz se nočem opredeljevati o tem na tem mestu zakona. Vendar se mi
               zdi, da gre za eklatantno politično politikarsko sredstvo, na podlagi katerega želite
               deliti. In to je bila stalna praksa. Tisti, ki želijo deliti, so kazali na druge:
               razdvajajte jih, delite jih, primite tatu! Nehajmo s to prakso, po mojem. Po mojem ta
               zakon absolutno ni obrušen. In po mojem bi ga bil gospod minister, glede na resne
               pomisleke, iz svoje stroke dolžan umakniti. Hvala lepa.</p>
            </sp>
            <sp xml:id="SDZ3-Redna-05-2001-04-19.sp11">

               <speaker>PODPREDSEDNIK DR. MIHA BREJC:</speaker>

               <p>Hvala. Je to replika? Gospod Merlo ima repliko. Prosim.</p>
            </sp>
            <sp xml:id="SDZ3-Redna-05-2001-04-19.sp12">

               <speaker>ALEKSANDER MERLO:</speaker>

               <p>Hvala za besedo, gospod predsedujoči. Pozdravil bi vse prisotne! Tema se bo očitno še
               nadaljevala. Kolega Jerovška bi samo spomnil, da se v teh strokah povsod diha dokaj
               normalno. Mislim, da nekih večjih nesporazumov v sami stroki ni. Tako je tudi v
               ostalih, ki so nekako dodatne ginekologiji. Bi pa spomnil na definicijo zdravja, ki
               pravi, da ni to le odsotnost bolezni, temveč celovitost telesne, duševne in
               sociološke blaginje. Tako, da tu ni samo tisti ginekolog neka osrednja osebnost, ki
               pri teh zadevah sodeluje, temveč so tudi določene druge stroke; od psihiatrov,
               psihologov, socialnih delavcev in podobno, če se omejim samo na samske ženske</p>
               <p>Obenem pa bi izkoristil to priložnost, da gospodu Štembergerju in gospodu Jerovšku
               preberem dva citata iz knjige "Neplodnost" sedanje predstojnice klinike gospe prof.
               Helene Meden Vrtovec in sodelavcev iz leta 1989. Iz teh citatov je razvidno, da so
               bila vprašanja, ki so danes za del stroke sicer sporna, že takrat zakonsko in v
               praksi zadovoljivo rešena.</p>
               <p>In kje smo mi naleteli na kamen spotike? Ko se nekje, brez da bi imeli nov zakon,
               nečesa ni izvajalo, kar je zakon dopuščal. Skratka, nismo delali tega, k čemur smo
               bili zavezani. Prebral bom citat na strani 361 iz te knjige, kjer je zapisano, da
               "ustavna pravica človeka je, da sam svobodno odloča o rojstvu otrok; ta pravica se
               lahko omeji samo iz zdravstvenih razlogov". In pa na strani 365 istega učbenika se
               ugotavlja: "Že navedeni zakon iz leta 1977 nam dovoljuje, da delamo artificielno
               inseminacijo," - se pravi, to je vnos semena, - "tudi neporočenim ženskam. Za to
               vrsto oploditve pa se odločajo le zelo redke intelektualke, ki so zaradi študija
               izgubile ugoden čas za poroko, kasneje pa imajo vso možnost, da lahko dobro vzgoje
               otroka." In naprej, na isti strani knjige, je prikazana tudi razpredelnica o
               donorskih oploditvah po letu 1983 do leta 1987.</p>
               <p>Iz teh podatkov je razvidno, da je bilo vsako leto na ginekološki kliniki v
               Ljubljani donorska povprečno več kot 200 ženskam oploditev opravljena in da je
               zanosilo povprečno 143 žensk. Koliko je bilo pa teh posegov opravljenih v bolnišnici
               Maribor in zdravstvenem domu v Ljubljani, ki je takrat tudi to izvajal, v učbeniku ne
               navajajo.</p>
               <p>Zahvaljujoč napredku medicine vemo, da je večji del, to je približno 90% teh
               primerov, danes na srečo uspešno zdravljenih s pomočjo te nove XI metode, ki v
               glavnem rešuje problem praktično neplodnih moških. Tako, da tistih 10% ostane
               donorstvo. In mi v teh letih, ko smo imeli dovoljenje, da bi ti ljudje koristili to
               donorstvo, in je bilo po zakonu dovoljeno, vendar v praksi se je pa - če se spomnite,
               leta 1994 niti ne vem, če je bil to pismeni dekret - prenehalo z izvajanjem donorskih
               oploditev, z obrazložitvijo, da obstajajo nevarnosti HIV-a, hepatitisa in drugih
               spolno prenosljivih obolenj. Zaradi katerih se tega se ni to več izvajalo, kljub
               temu, da je zakon to dovoljeval. Zdaj pa si predstavljajte, da bi - ravno tako, kot
               smo to nekje prenehali takrat delati, kljub temu, da je to zakon dopuščal - ravno
               tako prenehali s transfuzijami in transplantacijami. Ravno tako. Rekel bi, da res
               vemo, da so se nabrali že številni pacienti. Ni jih veliko so se pač nabrali, ker se
               od leta 1994 to več ne dela. Ti številni pacienti na žalost čakajo vsa ta leta,
               trkajo na naša vrata. Predvsem midva z gospodom Podobnikom, ki je bil v prejšnjem
               sklicu predsednik parlamenta, veva, koliko klicev, pisem in tega smo dobivali.
               Dejansko smo bili brezmočni, da bi to porinili naprej. Vsi ti ljudje danes nimajo
               možnosti, da odhajajo v razne centre v tujini z navadno slabimi rezultati, bi rekel,
               verjetno slabšimi, kot bi jih lahko nudila naša medicina in odnašajo naš denar v
               tujino, s tem, koliko delovnih dni gre v nič, koliko je psihičnih travm za te ljudi.
               Tu gre navadno le za pare. Rekli smo, da se je ta biološka ura praktično za
               marsikoga, tudi že iztekla. Vprašal bi: kdo in s kakšno pravico, se lahko povzpne nad
               pravico teh ljudi, ki jim je bila dana? In če lahko uspe eno, lahko tudi drugo. Lahko
               se zgodi, zelo nalahko, da bi ukinili tudi pravico do prekinitve nezaželjene
               nosečnosti, ki jo sicer ureja isti zakon. Umetna prekinitev nosečnosti pa, ne
               pozabimo, je zagotovo etično sporna in ne koristi zdravju žene. O usodi zarodka pa ne
               bi niti debatiral naprej. Tako, da v bistvu jaz, kot zdravnik, lahko samo podprem te
               zadeve. Ustavim se tu. Hvala.</p>
            </sp>
            <sp xml:id="SDZ3-Redna-05-2001-04-19.sp13">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Replika, gospod Podobnik. Prosim.</p>
            </sp>
            <sp xml:id="SDZ3-Redna-05-2001-04-19.sp14">

               <speaker>JANEZ PODOBNIK:</speaker>

               <p>Hvala, gospod podpredsednik. Na kratko bi rad repliciral kolegu Jerovšku, ko je
               očital predlagateljem politikanstvo. Jaz ne vem, če je pametno, da si poslanke in
               poslanci med seboj eden drugemu očitamo politikanstvo. Poslanec ima po ustavi in
               poslovniku možnost, da je predlagatelj zakona. Predlagam, da gremo k vsebini. Že tako
               včasih marsikoga od slovenskih politikov zanese in mu je strašno prijetno, ko malo
               udari čez politiko in politike. Predlagal bi, da ne bi na ta način razpravljali o tej
               temi. Smer razprave je nakazal spoštovani kolega Merlo. To je razprava, ki jo zasluži
               ta zakon in ta vsebina. Res je. To so realni problemi, ki so zelo občutljivi in so
               tudi osebni problemi. Potrebno je povedati, da je lansko leto državni zbor po več
               letih dela sprejel zakon. Sedaj imamo tukaj predlog zakona, ki skuša ponovno reševati
               eno od ključnih lanskoletnih dilem, ki je zelo razvnela poslanke in poslance.</p>
               <p>Tri teme naj bi rešil ta, tri področja. Eno, ki je zelo majhno, pa vendarle je: da
               bi bilo omogočeno zdravljenje in postopek umetne oploditve tudi v primerih, ko sta
               neplodna oba partnerja, to je eno od vprašanj. Drugo vprašanje je vezano na uvoz
               spolnih celic: izrazito strokovna in sicer zapletena materija. Tretje, ki pa je
               predvsem tudi etično vprašanje - tudi etično, pa strokovno in pravno, če hočete - to
               pa je pravica, da se omogoči vsem ženskam, tako plodnim in neplodnim, da dobijo to
               možnost.</p>
               <p>Ponovil bi predlog, ki sem ga dal v imenu poslanske skupine, in bi bil vesel, če bi
               se tudi predlagateljica oziroma predlagatelji zakona na njega odzvali. Menim, da bi
               bilo v dobro temu zakonu, da bi uporabili možnost, ki jo daje poslovnik, da bi drugo
               in tretjo obravnavo opravili po rednem postopku. Ne bomo izgubili veliko časa. Mmorda
               mesec ali dva. V tem času bo slovenska stroka imela možnost, da se do nekaterih od
               teh vprašanj dodatno opredeli. Poslanke in poslanci bomo skupaj s civilno in
               siceršnjo strokovno javnostjo imeli možnost, da se še dodatno soočimo s strokovnimi
               vprašanji. Potem, po mojem mnenju, ko bi se prav to najboljobčutljivo vprašanje lahko
               morda še na kakšen boljši način rešilo, ne bilo tako ostrih in nepotrebnih delitev
               pri tem zakonu.</p>
               <p>Torej, z zanimanjem bi sprejel stališče predlagateljev zakona, da ne nasprotujejo
               tej poslovniški možnosti. V dobro zakona. Hvala lepa.</p>
            </sp>
            <sp xml:id="SDZ3-Redna-05-2001-04-19.sp15">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Je to replika? Replika, gospa Oražem.</p>
            </sp>
            <sp xml:id="SDZ3-Redna-05-2001-04-19.sp16">

               <speaker>CVETA ZALOKAR ORAŽEM:</speaker>

               <p>Hvala lepa. Ker je bilo v dosedanji razpravi pravzaprav veliko govora o tem, kako je
               to zakonsko urejeno v drugih državah, se mi zdi, da je pravilno in smiselno, da v
               imenu predlagatelja vendarle povemo, da je velika večina tako evropskih kot svetovnih
               držav tu popolnoma, bi rekla, brez omejitev. Te države smo našteli tudi v svoji
               obrazložitvi. Tako bi še enkrat želela poudariti, da ni omejitev glede postopkov
               umetne oploditve v naslednjih državah: Finska, Češka, Velika Britanija, Španija,
               Nizozemska, Danska, Italija, Belgija, Izrael, Avstralija, Združene države in tako
               naprej. Mislim, da je bila to zrela in odgovorna odločitev v državah, ki so takšne
               odločitve že sprejele oziroma jih ne regulirajo in jih dopuščajo.</p>
               <p>Kar se tiče stroke, mislim, da je neprimerno govoriti, da celotna stroka - in potem
               naštevati tako pravno, zdravniško, medicinsko, psihološko in ne vem katero - to
               odklanja. To preprosto ni res. V javnosti se pač pojavljajo vedno ena in ista imena
               enih in istih združenj. Mi, kot predlagatelji, smo dobili tudi s strani stroke
               pozitivne odzive, vendar obenem tudi namige, da so na tem področju določene
               avtoritete, ki se jih morda kakšen del stroke na nižjem nivoju boji in svojih mnenj
               ne upa jasno in glasno povedati. Ne nazadnje je tudi naš poslanski kolega dr. Merlo
               del stroke in mislim, da prav stroke s tega področja, pa ste tudi njegovo mnenje
               lahko slišali.</p>
               <p>V zvezi s tem, da bi postopek spremenili, bomo vztrajali pri takšnem, kot smo ga
               načrtovali. In sicer ne iz politikantskih ali ne vem kakšnih razlogov, pač pa iz
               razlogov biološke ure. Mi nimamo obraza, da bi ljudem - ki so v tem trenutku v stiski
               in zaradi katerih smo to spremembozakona pravzaprav tudi tako hitro peljali, po
               hitrem postopku - morda onemogočili te postopke ali pa jim delali nove stroške.
               Želela bi opozoriti naše koalicijske partnerje, stranko SLS SKD, da v koalicijski
               pogodbi jasno piše, da bodo vsi koalicijski partnerji, podprli takšen zakon, kot je
               bil celo za spremembo zakona, kot ga je prvotno predlagala skupina poslancev: Kopač,
               Kacin in Beblerjeva. Ta zakon je potem doživel celo vrsto sprememb, kot je rekel
               minister Keber, in jeobrušen in jaz mislim, da tu gre za kršenje koalicijske pogodbe
               in za pravzaprav eklatantno neupoštevanje tega, kar smo se dogovorili tu. Hvala
               lepa.</p>
            </sp>
            <sp xml:id="SDZ3-Redna-05-2001-04-19.sp17">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ja, zdaj ugotavljam, da imamo štiri replike, pet. Še gospod Peterle in
               potem imamo še eno razpravo gospoda Soka prijavljeno. Zdaj ne vem, ali je še kdo za
               razpravo prijavljen, da bi nekako zaokrožili to prvo razpravo. Gre za razpravo, gospa
               Simšičeva. Tako, da vemo, kaj nas še čaka v tem krajšem času. Jaz sem upal, da ste
               preko noči o teh zadevah malo premislili, pa da bi mogoče lahko prej zaključili to
               zadevo, ampak očitno bo nekaj časa še potrebno. Dovoljujem si za hipec prekiniti to
               razpravo in pozdraviti ministra za zunanje zadeve Republike Turčije gospoda Ismaila
               Cema, ki se nam je z delegacijo ravnokar pridružil. V imenu državnega zbora, nas
               prisotnih, ga lepo pozdravljam. /Aplavz./ Zdaj pa nadaljujemo z replikami po vrstnem
               redu. Gospodje: Cukjati, Merlo, Podobnik, Rokavec, Peterle. To so vse replike,
               prosim.</p>
            </sp>
            <sp xml:id="SDZ3-Redna-05-2001-04-19.sp18">

               <speaker>FRANCE CUKJATI:</speaker>

               <p>Spoštovani! Jaz bi samo dopolnil ta prikaz mednarodnega stanja oziroma evropskega.
               Tukaj piše, da ni omejitev. Finska je v procesu sprejemanja zakonodaje in se zelo
               kregajo, po domače povedano, prav pri tem vprašanju. Potem, govori se, da Italija ni
               omejitev, pripravlja se zakonodajo. Ena najbolj pomembnih verzij predvideva, da ne bo
               možna umetna oploditev samski ženski. V Veliki Britaniji zakonsko ni omejitev, je pa
               zakonsko naloženo kliniki, da zagotovi, da bo otrok potem postavljen v normalne
               življenjske pogoje. Pri tem je rečeno, da mora biti zagotovljeno tudi očetovstvo. In
               zaradi tega angleške klinike, načeloma številne, tega sploh ne opravljajo. Omenil bi
               to, da paso seveda Avstrija, Nemčija, Francija, Portugalska, Danska in tako dalje
               zelo ostro in jasno postavile ta pravila, da se bodočemu otroku zagotavlja najmanj
               izvenzakonska skupnost. V Švici pa celo samo zakonska, niti izvenzakonska ne. Tako,
               da je bilo potrebno to vendarle malce dopolniti. Hvala.</p>
            </sp>
            <sp xml:id="SDZ3-Redna-05-2001-04-19.sp19">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Merlo.</p>
            </sp>
            <sp xml:id="SDZ3-Redna-05-2001-04-19.sp20">

               <speaker>ALEKSANDER MERLO:</speaker>

               <p>Hvala za besedo, gospod predsedujoči! Spoštovane kolegice, kolegi! Jaz bi samo
               repliciral na gospoda kolega, gospoda Podobnika. Mene veseli, da je končno spet po
               dolgem času postavil tiste tri točke. S tem smo spet videli, da smo si zelo blizu.</p>
               <p>Skratka, ne gre za neke enormne probleme. Jaz bi jih samo razčlenil. Grem s prvim o
               temu: oba neplodna. Ti ljudje - v stroki jih pač opozoriš, da lahko pridejo do otroka
               samo s posvojitvijo. Sedaj računajte, da; s tem, ko jim s tem zakonom omogočamo to
               možnost, da na razen posvojitve tudi do tega, tako imenovanega, v navednicah, svojega
               otroka; je to ena od možnosti, da pridejo do otroka. Sicer s posvojitvami lahko danes
               računamo, da se le redko kateri par lahko, da ne rečem pohvali - ker do otroka je
               danes s posvojitvijo izjemno težko priti, po gotovo do bele rase otroka, ki je
               zapuščen. To je danes, da ne rečem, skoraj nemogoče. Poznam nekaj teh parov poznam
               travme, da so do tega prišli, kot tudi ekonomska sredstea, ki so jih za to porabili.
               Tako, da prav z ozirom na te travme; ki jih ti ljudje doživljajo s temi dodatnimi, da
               rečem, potovanji po svetu v upanju, da bodo nekje prišli do otroka; sem za to, da se
               tem parom tudi na ta način pomaga.</p>
               <p>Pri drugi omenjeni zadevi, donverskih tkivih, je spet problem lažje rešljiv pri
               moškem, težje pri ženski. Čim postavljamo v zakon, da ni komercializacije. Veste,
               zastonj danes na žalost ne dobiš nič. Čim boš rekel, da je, recimo, samo pregled
               semena 20, 30, 40 tisoč tolarjev, pa da uporabim izraz, da bo tisti, ki bo pač to
               seme, ta donor, bo pač seme dal tako, kot pridete dati kri, pa, recimo, dobite
               klobaso, pa eno skodelico čaja ali kaj takega. Ne vem, ali se to potem smatra že za
               nekje trgovanje ali ne. Skratka, pri ženski je to še toliko težje. Čim postavljamo,
               recimo, v zakon, da trgovanja ne sme biti, tukaj si potem zaloputnemo vrata in je
               zadeva pač neizvedljiva v Sloveniji. Rešitve so. Obstajajo s tem, dase neplodni pari,
               ki pridejo na pregled, pri katerih se ugotovi, da je pri enemu moški, pri drugem žena
               neplodna, navzkrižno odpovedo svojemu tkivu in dovolijo to uporabo naprej. Skratka,
               gre za čisto človeški motiv, ko ti pari drug drugemu pomagajo. Seveda ne toliko, da
               bi se med seboj poznali, ker bi bilo to dejansko potem lahko mučno v nadaljnem
               življenju. Zdravniki, ki so tudi zapriseženi, bi morali imeti možnost, da te
               skrivnosti ohranijo zase. To bi bilo zavedeno v dokumentaciji. Genetsko tkivo je tudi
               dokazljivo, kot smo slišali v prejšnjih dneh. Mislim, da do zlorab ne bi prihajalo.
               To je ena od sugestij, če smo že proti uvozu celic oziroma tkiv. Tako. O tem je
               potrebno premisliti, če bi se tem komisijam, ki bi pri centrih delovale, ker smo
               absolutno pristali, da so vsi pravniki in psihologi in ti zraven, bi lahko samo
               zdravništvo tudi ta problem reševalo, brez politizacij.</p>
               <p>In tretje, ostanemo pri tistih majhnih številkah teh žensk, tako imenovanih samskih,
               ki pa zaradi takih ali drugačnih razlogov, smo povedali prej definicijo tudi, kaj
               izraja ta sociološka, psihološka komponenta in tako naprej. Te bi pač, ta redka in
               majhna številka bi bila pač primorana iti skozi sitorešeto te komisije, da rečem,
               državne, edine komisije, ki bi imela to pod nadzorom. In mislim, da bi ti podatki -
               ki bi jih, recimo, če bi jih šli pogledat ob koncu tega sklica, če bomo to dovolili -
               verjetno bili tudi tako zanemarljivi, da se mi sedaj verjetno bolj gremo neko
               politično konfrontacijo: kot po starem, levi za, potem tisti proti in obratno. Tako.
               Jaz teh problemov ne vidim, kot zelo velike probleme, kot si jih morda tu dokazujemo.
               Hvala.</p>
            </sp>
            <sp xml:id="SDZ3-Redna-05-2001-04-19.sp21">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Jaz bi prosil, da so replike replike, ne pa razprave. Tako, da vas
               prosim, če ste tako prijazni in poveste, komu replicirate in se potem držite tega,
               kar je replika, da ne bi potem iz replike nastala splošna razprava. Besedo ima gospod
               Podobnik.</p>
            </sp>
            <sp xml:id="SDZ3-Redna-05-2001-04-19.sp22">

               <speaker>JANEZ PODOBNIK:</speaker>

               <p>Hvala za besedo. Replika kolegici Oražmovi. Na dve njeni misli bi rad repliciral.
               Prva je ta, da je argument biološke ure navedla kot razlog, da kot predlagateljica ne
               podpira predloga, da bi druga in tretja obravnava bila sprejemana po normalnem
               postopku. Jaz sem to vaše stališče sprejel z obžalovanjem. Sam menim, da prav
               strokovna in resna razprava kolega Merla, še posebej ob drugi temi, o vprašanju
               donatorskih tkiv, ko je rekel, da bi bilo potrebno še o nekaterih vprašanjih
               razmisliti. In če razmisliš, potrebuješ še nekaj časa. To je dodaten argument, da bi
               večina vendarle podprla, da bi drugo in tretjo obravnavo sprejemali po normalnem
               postopku. Morda gre tu za dva meseca. To pa ni potem več vprašanje biološke ure.</p>
               <p>In še drugi del replike. Ta pa je bolj politične narave, ampak je bil tukaj izrečen.
               Praviloma velja, da koalicija svoje različne poglede pač rešuje na svojih
               koalicijskih srečanjih in tako naprej. Ampak tukaj je bilo rečeno, da je stališče
               naše poslanske skupine v nasprotju s koalicijsko pogodbo. Ker je razumevanje
               koalicijske pogodbe tudi del politične kulture v državi, je na tako stališče potrebno
               jasno odgovoriti. Najprej to, da v tej koalicijski pogodbi nič ne piše, da bo ta
               zakon sprejeman po hitrem postopku. To je prvo. In drugič, tu velja nenapisano
               pravilo. Jaz bi rekel, v vseh normalnih parlamentih in politikah tega sveta, da je ni
               koalicijske pogodbe ali pa drugega dokumenta, ki bi šel nad vestjo posameznika,
               poslanca ali poslanke. In priznali boste, da je to ena tistih redkih tem, kadar
               praviloma vedno velja, da ima poslanec pravico in dolžnost, da se odloča po svoji
               vesti in po svojem temeljnem preudarku.</p>
               <p>Dejstvo je tudi, da so kolegi v LDS napisali ta zakon in to zapisali v koalicijsko
               pogodbo tudi še nekoliko v tej povolilni evforiji in da je bilo res treba ta zakon in
               določbe tega zakona dati na brušenje, kot je bilo rečeno, tudi ob pomoči ministra dr.
               Kebra. Če bi sprejemali in sprejeli zakon, kot je bil prvotno predlagan, to ne bi
               bilo v čast tej državi. Hvala lepa.</p>
            </sp>
            <sp xml:id="SDZ3-Redna-05-2001-04-19.sp23">

               <speaker>PODPREDSEDNIK DR. MIHA BREJC:</speaker>

               <p>Repliko ima gospod Rokavec.</p>
            </sp>
            <sp xml:id="SDZ3-Redna-05-2001-04-19.sp24">

               <speaker>FRANCI ROKAVEC:</speaker>

               <p>Hvala za besedo. Saj, mnogo od tega je že povedal kolega, gospod Podobnik.</p>
               <p>Namreč, poglejte - prav tako repliciram kolegici gospe Oražmovi - poleg vesti
               verjetno tudi ni koalicijske pogodbe, ki bi bila nad mnenjem pristojne medicinske ali
               pravne stroke, ki bi ne spoštovala mnenja sekretariata za zakonodajo državnega zbora.
               Mislim, da so to ključni postolati, ki jih koalicijska pogodba, pa če je napisana
               kakorkoli, mora upoštevati. Dana dejstva.</p>
               <p>Pri tem, spoštovana kolegica, gospa Oražmova, mnogokrat se je že zgodilo v tem
               parlamentu, da ste izsilili spremembo dnevnega reda, kakor je bil začrtan v prvotno
               izglasovanem dnevnem redu. In mnogokrat ste s tem tudi povzročili, da je ta parlament
               naredil manj, kot bi lahko naredil. Hvala lepa.</p>
            </sp>
            <sp xml:id="SDZ3-Redna-05-2001-04-19.sp25">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospoda Jakiča opozarjam, da obstaja v tej hiši tudi poslovnik. Repliko
               ima gospod Peterle.</p>
            </sp>
            <sp xml:id="SDZ3-Redna-05-2001-04-19.sp26">

               <speaker>ALOJZ PETERLE:</speaker>

               <p>Spoštovani! Hvala za besedo. Vidim, da se še naprej odvija debata, v kateri gre
               hkrati za jabolka in hruške. Nekako ni razvideti niti, ki vendarle kaže, da ne
               govorimo na splošno, da ločujemo, tisti, ki nasprotujemo takemu zakonu, zdrave in
               nezdrave oziroma plodne in neplodne in ne mečemo različnih kategorij v isti koš.
               Vidim, da torej mi problematiziramo etične, pravne, psihološke in druge vidike, na
               drugi strani pa čutimo izrazito ideološki interes, kot sem povedal že včeraj.</p>
               <p>Torej, mi smo za zdravljenje, smo za pomoč, nismo pa za podporo ideološko
               komercialnemu projektu, kakor je tu zastavljen, ki ga je zdravniška stroka s svojo
               eminentno in prvo organizacijo odklonila.</p>
               <p>Rad bi vprašal gospo poslanko Zalokar Oražmovo: v katerem zakonu kakšne evropske
               države je samstvo predstavljeno kot bolezen? Mislim, da je samstvo izbira, ne
               bolezen, ki jo zdraviš s kolektivnim očetovstvom države. Kje prevzema država tako
               vlogo kolektivnega očeta, kakor jo imponira ta predlog zakona? Potem bi tudi vprašal:
               kateri evropski zakon je imel tako ideološko utemeljitev, kot jo ima ta. In ker je
               tak poudarek na pravici imeti otroka. Bodite pozorni, ponavljam, imeti otroka. Jaz
               čakam že drugi dan, da bo nekdo rekel od zagovornikov pravica do otrok. Namreč, če
               smo tako globoko na tem področju in tako reduciramo o pravici, svetujem, da se
               vprašamo tudi kaj o pravici otrok.</p>
               <p>Ali ima otrok pravico do obeh staršev? Otrok, ki seveda še ne govori. Bojim se, da
               gre za veliko inštrumentalizacijo otroka, samo zato, se pravi imeti otroka in smo
               biološko dokazani, se govori. In socialno na nek način tudi potrjeni. Kaj pa če si
               otrok - kakor si številni želijo - želi imeti sestro in brata. Ker uvoz semena ni
               problem, tehnika to omogoča, zakaj ne bi bilo več otrok, zakaj ne bi imel ta sestro
               ali brata, če si to želi? Ali ima kakšno pravico ali je nima? Glejte, tu se odpirajo
               vprašanja za vprašani. In če smo spet malo pri stroki, kar sem jaz iz teh knjig - pri
               nas imamo tri otroke - prebral na to temo, jaz sem bral od stroke, psihologov,
               sociologov - ne svetujejo edincev. Vse to je pa samo edincem namenjeno. Vaše govorice
               ne razumem drugače. In še kaj. Torej, to bo čedalje več pojasnil potrebnih, čim
               globlje v to debato gremo. Jaz se zelo strinjam s temi, ki so - tudi sam sem tako
               govoril - govorili, da se take zadeve, ki posega v sam začetek življenja in v ključna
               vprašanja ene družbe, ne more preprosto s preglasovanjem v eni uri, v treh rundah,
               narediti. To ni za hitri postopek, gospe in gospodje.</p>
            </sp>
            <sp xml:id="SDZ3-Redna-05-2001-04-19.sp27">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Imamo še dve razpravi. Razen tega pa je gospod minister izrazil željo,
               da bi prišel do besede v tem času. Verjetno bi bilo koristno, da bi, ker še ni imel
               sploh besede o tej zadevi. Boste na koncu. V redu. Pa na koncu. Gospod Avšič, imate
               repliko.</p>
            </sp>
            <sp xml:id="SDZ3-Redna-05-2001-04-19.sp28">

               <speaker>JOŽE AVŠIČ:</speaker>

               <p>Hvala lepa. Gospodu Peterletu sploh v prvem delu. Namreč, tudi v razpravah izven
               dvorane se, zlasti med nasprotniki tega zakona, pojavlja predvsem teza, da je ta
               zakon komercializacija problema, o katerem govorimo oziroma komercialni interes
               tistih, ki zakon podpirajo, tistih krogov tudi znotraj stroke, ki imajo tovrstni
               interes.</p>
               <p>Mislim, da je dr. Merlo odgovoril na to vprašanje, če ga je kdo želel poslušati. To
               se že opravlja in to je dostopno tudi slovenskim ženskam, ki tako ali drugače ne
               morejo imeti otrok. Vendar to ni dostopno v Sloveniji na legalen način. Dostopno je v
               tujini na legalen način. Tudi v Sloveniji ta možnost vedno obstaja, seveda izven
               vsake kontrole, izven tako strokovne kot tudi ostale kontrole, ki je za to potrebna.</p>
               <p>Zato bi bilo potrebno zavrniti vsak pomislek oziroma vsako argumentacijo proti temu
               zakonu, češ, da gre za interese komercializacije tega dela stroke. Mislim, da je to
               osnovno. In drugo. Gospod Peterle navaja ali pa ugotavlja, da je to namenjeno
               edincem, otrokom, ki bodo pač edini v taki skupnosti. Jaz ne vem, pač morda nisem
               dobro bral zakona. Nikjer ne piše, da ženska; ki želi imeti otroka, pa ga ne more
               imeti drugače kot s pomočjo stroke in na način, kot ga ta zakon predvideva; ne more
               imeti dveh otrok. Tudi nikjer ne piše in mislim, da se pogosto tudi dogaja, da po
               prvem otroku pride do nekih zdravstvenih problemov v družini na eni ali drugi strani
               in bi želeli imeti v taki družini par ali celo več otrok, pa ne morejo imeti. Tudi tu
               je odprta pot v to smer. Torej, kakorkoli, tudi sam sprejemam ta zakon, seveda na nek
               način z mešanimi občutki. Pa menim, da bo z instrumentarijem, ki ga zakon vsebuje
               zlasti s komisijo, dosegel svoj namen veliko bolje, kot če bi to prepustili stihiji,
               ki je seveda druga pot možnosti, ki ostaja, če tega ne rešimo v tem parlamentu.
               Hvala.</p>
            </sp>
            <sp xml:id="SDZ3-Redna-05-2001-04-19.sp29">

               <speaker>PODPREDSEDNIK DR. MIHA BREJC:</speaker>

               <p>Hvala. Besedo bomo dali sedaj gospodu minstru, ker ima obveznosti in je nujno, da
               vendarle spregovori nekoliko o teh stvareh. Prosim.</p>
            </sp>
            <sp xml:id="SDZ3-Redna-05-2001-04-19.sp30">

               <speaker>DR. DUŠAN KEBER:</speaker>

               <p>Spoštovane poslanke in poslanci! Žal mi je, ker bom po tem svojem prispevku moral
               oditi in ker seveda pričakujem oziroma bi se morda obnovile nekatere replike. Zavedam
               se tudi svojega dejstva, mislim dejstva, neke prednosti, da na koncu odgovorjam in
               potem odidem. Vendar je skoraj zanesljivo, da ne morem vplivati na tiste, ki so
               prepričani za eno ali drugo opcijo. Lahko samo pojasnim stališča, ki so bila mogoče
               nejasna. Tista, bom rekel, dobronamerna vprašanja in pripombe, ki morda temeljijo
               oziroma, ki zanesljivo temeljijo na malo drugačnih pogledih in s katerimi je mogoče
               vplivati na drugačen pogled.</p>
               <p>Najprej: Zakaj se je ta stvar začela? Najprej je treba odgovoriti na to vprašanje.
               Začela se je zato, ker je ta država uvedla novo pravico do postopkov biomedicinske
               pomoči in zdravljenja neplodnosti. To je uvedla. Že nekoč in lani ponovno obnovila v
               zakonu. To pomeni, da ta pravica obstaja. Mi se pogovarjamo, ali je ta pravica, ne
               pravica do otroka, ampak pravica do postopka, ki ga nudi država. Ali je ta pravica
               dostopna in dosegljiva vsem, ki kandidirajo zanjo po določenih pravilih? Ali se del
               populacije od te pravice izloči? To pomeni, stvar je po moji presoji treba zasukati.
               Mi se pogovarjamo o zakonu, sedaj veljavnem, ki je izločil določeno populacijo do
               pravice do tega postopka.</p>
               <p>Drugo vprašanje seveda je: Kaj je stroka in kaj je mnenje stroke? O tem sem, in
               marsikdo drug tudi, že pisal v tej novi državi, stroka in politika, raba in zloraba.
               Želel bi tudi v tem parlamentu povedati, vsaj do nedavnega sem mislil, da pripadam
               stroki. Zavedam se, da ta hip pripadam politiki. Ampak stroka je popolnoma suverena,
               ko vam sporoči, da je ena in ena dve. Tega ne morete preglasovati. Ko pa se stroka
               opredeljuje do vprašanj na ravni mnenja, nastopa kot civilna družba. Je sicer lahko
               dobro informirana, ima veliko znanja, lahko veliko koristi, ampak daje mnenje. Mnenje
               je lahko strokovno mnenje, vendar je mnenje. Ni dokončna in brezprizivna
               odločitev.</p>
               <p>Dovolite, da uporabim primer: Medicinska stroka - čeprav bi lahko uporabil, pa
               seveda časa ni, da bi razložil - je naredila svojo napako tisti hip, ko ni ostala na
               polju zdravljenja neplodnosti in ni ostala tudi v tem zakonu, sedaj veljavnem. Uvedla
               je namreč postopke oploditve z biomedicinsko pomočjo za plodno žensko v zakonu, kjer
               je partner neploden. Torej, to ni zdravljenje. To je navsezadnje reševanje problema
               tega zakona - ne bom rekel, da je reševanje problema moškega - to je reševanje
               skupnega problema. Vendar ni zdravljenje. Odgovor bi lahko bil, da ta država
               nikakršnega postopka oplojevanja z biomedicinsko pomočjo ne bo tolerirala; tisti hip,
               ko ga je uvedla, je uvedla pravico.</p>
               <p>Iz tega je izpeljala stroka - in tu je presegla skupaj s svojo medicinsko etično
               komisijo - je presegla polje svojega delovanja, ko je določila, da to pripada samo
               parom. To ni več medicina. Posegla je na področje družbenih vrednot. Nekateri med
               vami ste rekli, da je to politikantstvo. Spremenimo to: posegla je na področje
               opredeljevanja tradicij družbenih vrednot in vsega ostalega v družbi. Zakon,
               življenje v paru, ni naravna oziroma ni dokazljivo, da bi bil to naraven dogodek, je
               družbena konvencija; sam osebno vanjo verjamem, ampak je zgolj konvencija. In ker je
               konvencija, ker se je sicer ohranila praviloma v večini družb tisočletja in se najbrž
               še bo, ampak se tudi lahko spreminja. Ne trdim, da s tem zakonom to spodbujamo, toda
               v vsakem primeru govoriti o paru kot naravni danosti, že pogled v naravo nas lahko v
               večini primerov prepriča o nasprotju, in seveda tudi pogled - čeprav se zavedam
               demagoškosti tega argumenta - pogled v plemensko družbo, kot jo zgodovinarji
               razlagajo, najbrž že tudi ne opredeljuje življenja v paru kot edino ali pa bom rekel,
               kot naravno dogajanje med živimi bitji. Navsezadnje, trajni dokument pa je število
               ločitev, ki obstajajo in govorijo, da ta stvar ni tako naravna, da bi se sama po sebi
               ohranjala, ampak, da jo seveda družba na ta ali oni način tudi podpira. Zato
               interpretacija medicine, zlasti ob polemikah, ob lanskem zakonu, češ, par smo uvedli
               zato, ker drugače ni mogoče dokazati neplodnosti, je seveda naravnost smešno. V
               medicini v ustrezne pravilnike nikoli ne napišemo kako postavimo diagnozo, da potem
               nekdo dobi pravico do zdravljenja. Medicina, če je hotela ostati na polju zdravljenja
               neplodnosti, bi lahko govorila samo o tem in potem bi bila kredibilna. Zato seveda v
               tej točki je gotovo prešla to polje in je vstopila na polje ne politikanstva, na
               polje političnosti. Na polje, kjer se lahko odloča vsa družba in ta družba ima svoje
               predstavnike v tem parlamentu. Ti predstavniki bodo odgovarjali svojemu ljudstvu ali
               pa državljanom, če se bodo napačno odločili.</p>
               <p>Kaj je bistvo novega zakona. Poslanec Podobnik je dobro opredelil, če rečemo, da je
               že prejšnji, torej sedaj veljavni zakon razrešil dilemo, da so postopki biomedicinske
               oploditve možni, torej poseg v zdravo žensko. Potem ostaja samo vprašanje samskosti.
               In drugo vprašanje, usoda bodočega otroka. Ti dvevprašanji kot temeljni ostajata. No
               tretje vprašanje, ki je bilo omenjeno pa je, smo malo o njem govorili, tudi jaz ne
               bom mogel dosti, pa je, otrok iz dveh tujih celic pri paru, kjer sta oba neplodna.
               Res je, da je to strahovito statistično skoraj nemogoč dogodek, se pa bo dogodil.</p>
               <p>Rad bi opozoril ob tem, da ne gre za nadomestno materinstvo v tistem smislu, kot se
               nekatere konvencije citirajo iz sveta. Nadomestno materinstvo, izposojena maternica
               in tako naprej, se nanaša na primere, ko ženska v resnici nastopi v celoti kot,
               posodi svojo nosečnost in odda otroka nekemu paru, ki nima otroka. V našem primeru,
               saj želim tistim, ki želijo to tako razumeti, povedati. V našem primeru nastopa
               ženska, ki ima svojo nosečnost zase, ki tudi rodi otroka iz sicer dveh tujih celic
               zase. In nosečnost kot nek dogodek, katerega jaz kot moški, sicer nimam pravice ga
               ocenjevati, ampak mislim, da je nek dogodek, ki ne glede na to, da te ne veže
               genetsko, te pa veže na številne druge načine z rojenim otrokom. Torej samskost je
               zadeva, kjer tudi jaz, logično, govorim samo na političen način, kaj je samskost in v
               čem je problem, ko ta država, sicer ima že, ne država, ta narod ima že stoletja
               pregovor, ženska podpira pri družini tri vogale, moški pa enega, ta hip pa mi ne
               verjamemo niti v en vogal. Zato, ker v dva vogala očitno verjamemo pri ločenih parih,
               pri ločenih pa, ker sicer bi moral ta parlament razpravljati vsa leta samo kako
               rešiti probleme ene četrtine ločenih žena, ker v bistvu se od njih nujno rojevajo
               manj kakovostniotroci. Ta izraz uporabljam zato, ker so se člani etične komisije v
               iskanju argumentov, res da ne radi, res da ne radi, ampak poslužili izraza pod
               vprašajem, ali morda samska mati lahko statistično, v večjem številu primerov, rodi
               oziroma vzgoji otroka, ki bi imel manjše možnosti, ki bo manj kakovosten. Tukaj so se
               sprehajali na zelo spolzkem področju, kaj vse lahko država v zakonu opredeli, da bo v
               bodoče nekakovostno in da je mogoče treba kar prepovedati že na začetku. Ne bom šel v
               razprave, ki bi sprožili zelo veliko replik. Kaj vse so nekatere države v preteklosti
               znale prepovedovati, zato ker so anticipirale, da se bo nekaj slabega zgodilo. Moramo
               iti še na samskega oziroma na tega otroka brez očeta. Bilo je govora o identifikaciji
               z očetom, z biološkim očetom. Naj opozorim, da biološkega očeta tudi pri zdravljenju
               oziroma pri OBMP v paru ni. Tudi, ko opravimo inseminacijo ženske, ki tu živi s
               partnerjem, ki je tu neploden, ta otrok nima biološkega očeta. Res je, da ima
               krušnega očeta, ali kakorkoli ga bomo imenovali. Ima očeta. Ampak zadeva
               identifikacije, tisto vprašanje, ko bo v puberteti vprašal mamo "Kdo je moj oče?" in
               začel iskati svojega očeta, ostaja skoraj enaka ob tem, da bo teh postopkov logično
               neprimerno več, kot postopkov pri samskih ženskah. Tudi količinsko bi želel povedati,
               kako velika količina stroke je rekla ne. Verjamem, da stroka ima svoja predstavnišva,
               ima svojo etično komisijo. Ima tudi svoje zbornice. Želim samo obvestiti, da je
               zdravniška zbornica rekla ne potem, ko je en sam predstavnik etične komisije nastopil
               in ostali so dvignili roko brez razprave. To je bila masovna podpora stroke. Osebno
               imam pisma profesorjev ginekologije, ki podpirajo sedanje rešitve tega zakona.
               Razmere po svetu. Bilo je veliko odgovorov, ampak na mizi imam članek, ki govori, da
               v Ameriki izbirajo že spol. Da izbirajo barvo oči. Mislim, da bomo znali ubraniti
               naše odločitve zelo pri tleh. Enako kot mislim, da se bomo znali ubraniti vsaj še
               dolgo časa pred postopki evtanazije. Recimo, ena sama država v Evropi v zvezi z
               evtanazijo je bila dovolj, da je sprožila burno, sicer kratko razpravo v tej državi.
               Pa je bila ena. Tukaj je pa seveda več primerov. Številne države, ki te odpirajo.
               Nekatere države, ki zakonsko tega ne podpirajo, pa sprejemajo znotraj klinik, pa ni
               dovolj, da bi vsaj sprejeli kot dejstvo, da smo na razcepu, da se ta družba razvija,
               da se človeštvo razvija v to smer in da bo nenehno potrebno, sicer zelo previdno in
               kot sem jaz rekel, zelo obrušeno sprejemati odločitve na tem področju.</p>
               <p>Jaz bi rekel tole. Kar seveda mi dodatno vzbuja, čeprav samo očitek nekemu
               podzavestnemu ravnanju, da kljub vsemu izhaja iz nas neko podcenjevanje ženske.
               Navsezadnje, podcenjevanje tega, da je ona sposobna vzgojiti otroka, ki bo ustrezen
               član družbe in da bi bilo mogoče manj problemov, če bi šlo za moškega. Navsezadnje,
               pri oploditvi zdrave ženske v zakonu gre za moškega, in tam ni bilo nobene debate,
               tam gre za moškega.</p>
               <p>Zato bi rekel tole: ta zakon je po moji presoji velik, ne zato, ker govori o
               problemih vseh državljanov, ampak ker odgovarja na velike dileme, zato ker je to
               problem majhnega števila ljudi. In to, mislim, da je bistvo demokracije, da znamo, ko
               se pojavijo pravice v družbi, te pravice zagotoviti vsem državljanom, tistim, ki
               seveda tem pravicam ustrezajo. Na kratko rečeno, ker iz tega izhaja tisto tipično
               praktično vprašanje, "kaj pa moški"? Ne vem, kaj bo pokazala prihodnost. Absolutno
               podpiram posvojitev otroka po samski ženski in po samskem moškem. Če tega ni v
               zakonu, nekem drugem, to zame ni argument, da moramo v zakonu, ki je danes pred vami,
               upoštevati to dejstvo. Ta hip, seveda, je še nekoliko prezgodaj razmišljati, kako bi
               samski moški, pod utemeljenimi razlogi, prišel do otroka, ker za to danes rabi
               partnerico. V bistvu ne gre več, vsebinsko gledano, za samskega moškega, ker rabi
               žensko, ampak ta ženska nima samo reproduktivnih organov, temveč bo ta ženska razvila
               odnos do svoje nosečnosti, do svojega otroka, in v bistvu gre za par, hočeš ali
               nočeš, gre za drug spekter vprašanj, na katera bo ta družba nekoč odgovarjala, v to
               sem prepričan. Ampak ta čas in v tem zakonu tega ni mogoče uporabiti, da odpiramo
               neko pravico, ki gre ženskam in ki ne gre moškim.</p>
               <p>To je tisto, kar sem želel povedati. Mislim, da je ta zakon ustrezno, da ponovno
               rečem, priprl vrata, vzpostavil je postopek. Mislim, izrazi, kot so trgovanje, mi
               niso razumljivi in jih nihče ni znal razložiti, kako bi to trgovanje potekalo, ker ga
               tudi ni mogoče razložiti pri tako majhnem številu primerov. In zato, seveda,
               sprejmem,mislim, razumljiva se mi zdi razdeljenost javnosti pri vprašanjih, ki so
               temeljna. Gre za vrednote v družbi, za tradicijo, gre, oprostite, v žlahtnem pomenu
               za katoliško tradicijo in za tradicijo nekaterih drugih družb in skupin. To je
               legitimno vprašanje ki se postavlja. In v tem smislu je eminentno politično
               vprašanje, ne pa zgolj in predvsem ne samo predmet medicinske stroke. Hvala lepa.</p>
            </sp>
            <sp xml:id="SDZ3-Redna-05-2001-04-19.sp31">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Glede na to, da bo gospod minister odšel, sprašujem, ali vas bo tu kdo
               nadomestil v tem času? (Da.)</p>
               <p>Imamo še dva razpravljavca. Imamo gospoda Soka, ki bo imel svojo razpravo. Prosim,
               gospod Sok.</p>
            </sp>
            <sp xml:id="SDZ3-Redna-05-2001-04-19.sp32">

               <speaker>ALOJZ SOK:</speaker>

               <p>Hvala za besedo, gospod predsedujoči. Spoštovane kolegice poslanke in poslanci,
               spoštovani gospod minister! Včeraj in danes je bilo že veliko povedanega, ampak
               dejstvo ostaja isto: v naravi človeka je, da človek ljubi, če pa tega ni, pa se
               naveže na napačne stvari. Zdi se mi, da je ta zakon v enem svojem delu, ko govori o
               umetnem oplojevanju samskih žensk, prišel samo na to navezovanje, na napačne stvari
               in da je pravzaprav zgrešil svoj bistvo. Nihče nima nič proti temu, da ne bi bila
               pravica zdravljenja neplodnosti zagotovljena vsem, ki pač imajo te težave. Vendar,
               tudi sam se sprašujem, pa vem, da je že včeraj tudi bilo to vprašanje postavljeno,
               kako pa pravzaprav, samska ženska naj ve, da je neplodna. Torej, to ni tako
               nepomembno vprašanje. Meni se zdi to eno izmed temeljnih vprašanj, ki bi moralo
               doživeti širšo razpravo in tudi v skladu s tem ustrezne rešitve. Argumenteza
               predlagatelja poznam, pravijo, da pač ima vsaka mati pravico do otroka, vendar tudi
               obstaja drug argument, vsak otrok ima pravico vedeti, kdo je njegov biološki oče. In
               pravica enega človeka je lahko omejena samo s pravico drugega človeka. Sam nisem
               prepričan, da ste predlagatelji tega zakona...</p>
            </sp>
            <sp xml:id="SDZ3-Redna-05-2001-04-19.sp33">

               <speaker>PODPREDSEDNIK DR. MIHA BREJC:</speaker>

               <p>Prosim za mir v dvorani! Oprostite, gospod Sok, ampak to res ne gre tako. Jaz bi
               prosil poslanke in poslance, da poslušajo kolega. Prosim, gospod Sok, nadaljujte.</p>
            </sp>
            <sp xml:id="SDZ3-Redna-05-2001-04-19.sp34">

               <speaker>ALOJZ SOK:</speaker>

               <p>Sam nisem prepričan, da ste predlagatelji tega zakona zares prepričani, da gre ta
               zadeva v pravo smer. Vendar, ker ste pač vi tako odločili, boste tako tudi naredili.
               Rad pa bi vas opomnil, kako ste se pri zakonu o popisu prebivalstva zavzemali za
               otrokove pravice. Rekli ste, da je otrok star 14 let, mora sam odločati in bo moral
               pisno pooblastilo svojim staršem napisati, da bodo lahko odgovorili na dve vprašanji
               v njegovem imenu. Torej, tu se pogovarjamo sedaj o tem vprašanju, ali ima otrok
               pravico vedeti, kdo je njegov oče. Iz zakona, ki je pred nami izhajajoč, ne.</p>
               <p>Vendar, o teh etičnomoralnih ali moralnoetični razlogi in pravice otrok, je bilo že
               veliko govora. Jaz pa bi mogoče opozoril na drugo plat, na sam tehnični vidik tega
               zakona, o katerem je menda včeraj bilo veliko govora. Sprašujem vas, predlagatelji,
               kako boste vendar tehnično uredili hrambo spolnih celic, kako boste uredili
               vprašanja, pravite uvoza spolnih celic in možnosti, če bodo ti podatki o darovalcih,
               o donatorjih spolnih celic anonimni, možnosti, da se prepreči incest. Da se recimo
               prepreči incest med bratom in sestro, ali pa lahko grem še dalje, incest med hčerko
               in očetom, ali pa sinom in materjo. Torej, v vseh teh primerih, če teh podatkov ne
               bo, bo lahko prihajalo v naravi tudi do tega.Se pravi, podatki bodo morali biti
               dostopni in nekdo bo moral za te podatke vedeti. In če bo nekdo za te podatke vedel,
               potem se, seveda, tu postavlja pravno vprašanje, kdaj, ob katerem trenutku bo tako
               spočet otrok od svoje matere ali pa morda tudi od zdravnika, ki je to izvršil,
               zahteval, da mu pove, kdo je njegov oče.</p>
               <p>Glejte, zadeva umetnega oplojevanja - oprostite, ne želim primerjati človeka s
               postopki v živinoreji, toda kot veterinar vam lahko povem, da se je ta zadeva v
               živinoreji začela zelo davno; začela se je pravzaprav zaradi infekcijskih bolezni pri
               domačih živalih, zaradi takrat zelo razširjene trihomonije in fibrioze so prešli na
               umetno osemenjevanje. Vendar kmalu zatem se je temu osnovnemu principu dela pridružil
               drug princip, to je selekcija. Ugotovili so, da se na takšen način lahko živali hitro
               selekcionira, najprej predvsem s spolnimi celicami moških živali, pozneje so
               ugotovili, da prek embrijev lahko tudi z ženskimi potomci, še pozneje so začeli
               klonirati.</p>
               <p>Sprašujem vas, ali ne razmišljate o tem, da ko bomo odprli vrata temu zakonu in
               omogočili, da se postopki umetne inseminacije izvajajo pri ljudeh,... /Opozorilni
               znak za konec./... bo pravzaprav naslednja poteza selekcija. Prav to, o čemer je tudi
               minister - bom takoj zaključil - v nekem svojem delu govoril, da si določeni starši
               že hočejo izbrati takšnega otroka, s takšnimi očmi, s takšnim inteligenčnim
               kvocientom in tako naprej.</p>
               <p>Drugo, kar se mi zdi. Če bo zakon sprejet takšen, kot je, sem prepričan, da ga
               pravzaprav v praksi ne bo niti možno izvajati. Konec koncev, katera žena pa bo
               sprejela spolno celico neznanega donatorja, ali kateri donator bo podaril spolne
               celice za neznano potomstvo? Kakšni bodo ti ljudje?</p>
               <p>Predlagam, glede na delikatnost tega področja, da vsaj to naredimo, da tega zakona
               ne sprejmemo po hitrem postopku, pač pa si vzamemo še nekaj časa in o nekaterih
               dilemah v javnosti ponovno razpravljamo in poslušamo moč argumentov, ne pa argumentov
               moči. Hvala lepa.</p>
            </sp>
            <sp xml:id="SDZ3-Redna-05-2001-04-19.sp35">

               <speaker>PODPREDSEDNIK DR. MIHA BREJC:</speaker>

               <p>Hvala. Gospa Danica Simšič, prosim.</p>
            </sp>
            <sp xml:id="SDZ3-Redna-05-2001-04-19.sp36">

               <speaker>DANICA SIMŠIČ:</speaker>

               <p>Hvala lepa za besedo, gospod podpredsednik. Moram reči, da se je pravzaprav težko
               vključiti v razpravo po tako temeljiti in vsebinski razpravi, kot jo je imel maloprej
               gospod minister, s katero je odprl, mislim, da ključna vprašanja. In ko sem nas
               opazovala v tej dvorani, in sem prepričana, da me občutek ni varal, da smo se vsi nad
               vprašanji, ki jih je načel, nad načinom, kako jih je načel in kako jih je podal,
               krepko zamislili. In je škoda, da ga ni več tukaj, da bi se na to temo lahko še
               naprej pogovarjali, kajti menim, da bi marsikateri argument, ki smo ga slišali, morda
               povedan še enkrat bil nekoliko bolj slišan ali pa slišan na način, kot je pravzaprav
               minister želel, da bi bil slišan.</p>
               <p>Rada bi se pa še enkrat vključila v razpravo v segmentu avtonomije ženske,
               avtonomije njene integritete in tudi osebnosti. Že včeraj sem prebrala iz deklaracije
               Organizacije združenih narodov, ki je bila sprejeta leta 1959 na temelju stališča, da
               človeštvo dolguje otrokom najboljše, dve načeli od desetih sprejetih načel, kjer sta
               izrecno opredeljena samo mati in otrok. Torej, potrebujeta posebno varstvo mati in
               otrok in samo v izjemno težkih okoliščinah sme biti otrok ločen od svoje matere. To
               sta obe dikciji 6. in 8. načela. Tako da menim, da se moramo spomniti tudi na to
               vprašanje.</p>
               <p>Drugo, še vedno menim, da je država dolžna za svoje državljanke in državljane
               vzpostavljati pogoje, ki kar najbolj omogočajo uresničevanje vseh njihovih želja,
               hotenj, načrtov, sanj tudi, če hočete. Potem pa naj vzpostavi kontrolne mehanizme ali
               pri omogočanju uresničevanja tega, prihaja do nepravilnosti in če prihaja, potem naj
               seveda stvari tudi sankcionira. Če nas je tako zelo strah ljudem omogočiti,
               dostopnost do nekaterih postopkov, potem je seveda najbolj elegantna metoda, vse
               prepovedati. Kam pa, kakršnakoli prohibicija vodi, pa seveda zelo dobro vemo. Vsaj v
               nekaterih segmentih.</p>
               <p>Potem mislim, da je prav, da na glas povem tisto, česar včeraj nisem ali pa nisem
               hotela, ko je bilo veliko besed o stroki. Poglejte, predsednik etične komisije dr.
               Tomaževič je predstavljen kot vsa stroka na tem področju. Lahko da je, ampak hkrati
               me pa zanima kako si nekako dovoli, da v imenu celotne ginekološke klinike v
               Ljubljani, kjer je pač zaposlen, izjavi na nacionalni televiziji, da nobeden od
               zdravnikov in nobena od sester zaposlenih v tej ustanovi ni pripravljen spoštovati
               tega zakona in ravnati po tem zakonu. Če je to etično, se mi postavlja krepko
               vprašanje. O vprašanju etičnosti take izjave. In seveda nenazadnje, če hočete, tudi
               človeka, ki tako izjavo daje.</p>
               <p>In še argument, ko je bil pač nekajkrat povedan tukaj, da v nekaterih državah, kjer
               so ti postopki dovoljeni vsem ženskam, nekateri odklanjajo postopke, češ, da, bom kar
               prebrala, da ni dokaza, da odraščanje v enostarševski družini za otroka ni škodljivo.
               Ja, to je napisano v tem papirju, ki smo ga tukaj dobili. Seveda lahko stvari rečemo
               tudi drugače, odvisno, v kakšni optiki želimo stvari pokazati. Tudi ni dokazano, da
               je škodljivo in tudi ni dokazano, da ni dobro oziroma ni dokazano, da bi bilo
               kakorkoli lahko celo boljše. Stvar načina, kako nekatere stvari povemo. In če
               nekateri odklanjajo, potem seveda ne moremo genarelazirati, da vse klinike to
               odklanjajo in da tega ni mogoče.</p>
               <p>Pa še ena stvar. Če so pred sedmimi leti z nekim, kar takole, se opravičujem sicer,
               tistim, ki so to sklenili, ampak zdravniki so sklenili, da postopkov, ki jih je zakon
               omogočal, dovoljeval, ne bodo več izvajali. So se pač odločili zato, ker so se tako
               odločili in so se odločili, da zakona ne bodo izvajali. Dobro. To se meni zdi seveda
               izjemno sporno. Odločili so se tudi, da zakona, ki je bil lani sprejet, pravzaprav ne
               bodo izvajali. Danes beremo v vseh teh dokumentih in papirjih, da čaka več kot 400
               parov, da grem zdaj na pare, zakonsko zvezo ali kakorkoli hočete, na postopke
               biomedicinske pomoči. In tudi zakon, ki je bil sprejet lani, tem parom tega ne
               omogoča. Zato, ker se prav ti strokovnjaki, ki so pred sedmimi leti ustavili
               postopke, niso naredili ničesar, niti na vprašanje semenske banke, niti nekaterih
               drugih postopkov. In to se mi ne zdi dopustno. In zato podpiram zakon, tako kot je
               predlagan, tudi če bodo samske ženske zelo redko lahko prišle do uresničitve te
               zakonske pravice. Nič hudega, ampak vendarle, vsaj velikanski večini ljudi, ki čaka
               na postopke in biološka ura je biološka ura, dajmo to omogočiti. Hvala lepa.</p>
            </sp>
            <sp xml:id="SDZ3-Redna-05-2001-04-19.sp37">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Zdaj gremo po vrsti. Najprej sprašujem gospoda Cukjatija, če je želel
               repliko. (Glas iz ozadja.) Potem se vi odpovedujete tej repliki? Naslednji ima
               repliko... (Glas iz ozadja.) Ja prosim, potem pa kar.</p>
            </sp>
            <sp xml:id="SDZ3-Redna-05-2001-04-19.sp38">

               <speaker>FRANCE CUKJATI:</speaker>

               <p>Torej, tudi jaz obžalujem, da gospoda ministra ni tukaj. Predvsem bi rad repliciral
               njegov odnos do stroke. Naj omenim, tudi gospa Simšičeva je povedala, da so sklepi
               stroke čudni, da je nosilec posameznega mnenja samo posameznik, Tomažič. Etične
               komisije, moram reči, da predsednik etične komisije je prof. Trontelj. In tam je bilo
               sprejeto stališče 1:6. 6 je podprlo, eden ni podprl sklepa. To se pravi, kardobra
               podpora. Zdravniška zbornica je bila omenjena. V zdravniški zbornici se je mnogo prej
               razpravljalo in je skupščina sprejela sklep z enim vzdržanim glasom. In skupščina
               zdravniške zbornice je sestavljena iz predstavnikov, ki so voljeni in imajo
               visokrating med zdravniki, sicer ne bi bili izbrani. In prav zaradi tega se mi zdi
               čudno, da minister sam uporablja sklepe stroke, dokler so mu všeč, komu pa niso všeč,
               jih pa tako, z levo roko revitalizira. Naj preberem mnenje sekretariata za zakonodajo
               državnega zbora, samo en del odstavka:" Z vidika svojih nalog je sekretariat dolžan
               opozoriti, da rojstvo otroka, spočetega v postopkih oploditve z biomedicinsko pomočjo
               v predlaganih primerih (torej v primeru samske ženske) ne vzpostavlja pravne
               posledice očetovstva. Tak otrok se, pravno gledano, rodi brez očeta, ki ga lahko
               pridobi šele, če ga neki moški posvoji z institutom popolne posvojitve. Po tej
               okoliščini bodo tako rojeni otroci, (torej samskim ženskam) v bistveno drugačnem,
               slabšem pravnem položaju, kot drugi otroci, spočeti s postopki oploditve z
               biomedicinsko pomočjo, kjer zakon vzpostavlja pravne posledice materinstva in
               očetovstva." To se pravi v zakonskih in izvenzakonskih skupnostih. Če je to sedaj za
               ministra ne strokovno mnenje pravne službe, ampak neko mnenje civilne družbe, potem
               pa ne vem, kam smo prišli. Hvala.</p>
            </sp>
            <sp xml:id="SDZ3-Redna-05-2001-04-19.sp39">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Imamo še štiri replike in eno razpravo. Imamo dva oziroma en
               proceduralni predlog, ki ste ga dali včeraj, gospod Podobnik, danes ga je podprl
               gospod Sok. Ne vem, če je smiselno, da se vsake toliko časa še kdo prijavi k
               razpravi. To nekako ni v osnovni ideji poslovnika. Tako, da vas jaz seveda prosim, da
               spoštujemo pravila igre in da se prijavimo k razpravi takrat, ko je čas za to in da
               lahko potem točko pripeljemo do konca. Ker danes očitno tudi te točke ne bomo
               končali. Po drugi strani pa lahko ravno to kaže na potrebo po tem, da bili bolj
               racionalni v razpravi in poskušali iti na glasovanje o proceduralnem predlogu, ki ste
               ga včeraj dali, glede poteka razprave in sklepanja zakona. Ampak ne glede, imamo
               štiri replike. Gospod Gaber, gospod Brenčič, gospod Anderlič in gospod Peterle.
               Prosim, gospod Gaber.</p>
            </sp>
            <sp xml:id="SDZ3-Redna-05-2001-04-19.sp40">

               <speaker>DR. SLAVKO GABER:</speaker>

               <p>Gospod podpredsednik, gospe in gospodje! Javljam se k repliki, ker se dosti govori o
               vprašanjih, kaj stroka pravi o teh vprašanjih in bom začel z druge strani. Upam, da
               se vsi zavedamo, da tukaj govorimo politično in ta razprava je pač politična,
               vključno z mojo. Hkrati pa vemo tudi nekaj drugega. Da imamo ljudje določena
               strokovna, takšna ali drugačna ozadja in da te delitve do konca nikoli ni mogoče
               izpeljati. Ker velja, po mojem globokem prepričanju to, o čemer je govoril kolega
               minister, da je medicinska stroka, ko je razpravljala o teh vprašanjih, stopila iz
               okvira lastne strokovnosti in stopila v dve polji, je potrebno to vprašanje
               tematizirati.</p>
               <p>Prvič, stopila je v polje političnega, v polje vrednot družbe. V tem polju medicina
               nima nobenih predpravic. Nima predpravic pred drugimi ljudmi in jih nima, še posebej
               ne, pred drugimi strokami. Drugič, stopila je v polje drugih strok. Ko poslušamo
               skozi usta medicincev, strokovnjakov za neko področje, govorjenje o edino pravi
               obliki družine, takrat se sam kot sociolog po stroki sprašujem, od kdaj je to njihova
               stroka. Kaj oni otem zares vedo? Na katere raziskave se opirajo? Ne trdim, da ne vedo
               ničesar. Trdim pa, da so stroke, ki o tem vedo bistveno več in so se tudi
               raziskovalno s tem ukvarjale, bistveno resneje, še posebej, ko gre za družino, kot
               socialni fenomen. V sociologiji je pač tako, da je prevladujoče mnenje, in namenoma
               govorim o prevladujočem strokovnem stališču, že dolgo, da jedrna družina ni edina
               ustrezna oblika družine. Slavna Murdochova definicija, ki je nastala na osnovi
               proučevanja, mislim, da 240 različnih skupnosti, že dolgo ne velja več. Družine že
               dolgo v polju socialnih razmišljanj razglašajo za nekaj, kar je v krizi. Vendar že
               skorajda desetletje, najmanj desetletje velja v sociologiji, da je zelo verjetno, da
               družina ni v krizi niti po liniji, ki jo izpostavlja konservativno pojmovanje
               družine, češ, ni več prava, zato ni več družina, ker se neke druge oblike pojavljajo,
               ki jih ne moremo pripoznati, in tudi po liniji tako imenovanih liberalnih pristopov,
               češ, družina ne velja nič, dajmo se že dogovoriti, da so druge oblike soživljenja
               edino prave - ne. Sam spadam med tiste, ki verjamejo, da je strokovno bolj
               konsistentna tista pozicija, ki opozarja na to, da je družina, ki je preživela dolga
               obdobja in je prevladujoč način sobivanja tudi v teh prostorih, pač danes drugačna,
               se spreminja, je prekompleksen pojav, da bi si mi lahko drznili govoriti o tem, da
               tam, kjer ni očeta, je to avtomatičen minus. Kdo nam to govori? Raziskave kažejo, na
               primer, na celem kupu primerov v Srednji in Južni Ameriki so to natančno raziskovali,
               da je tako imenovana matrifokalna družina izjemno kvaliteten način življenja,
               praviloma najmanj enako kvaliteten, kot jedrna družina na tistem področju. To
               dokazujejo raziskave. Seveda razumem, da tisti, ki se jim ne da misliti o teh stvareh
               ali pa so tako globoko prepričani, da je vedno njihov prav edini prav, lahko potem
               pošiljajo ljudi, da naj gredo pa tja živet. Tisto, kar jaz sam potegnem iz tega
               dejstva je, da si je vsaj treba privoščiti temeljno skepso, ko govorim, da jaz vem,
               kaj je edini pravi način življenja. O tem se namreč pogovarjamo. In ker je edini
               resen argument, s katerim se tu operira, to, da je edino prava družina jedrna
               družina, potem moram reči, da stroka, tista, ki se s tem veliko ukvarja, v to že
               dolgo dolgo prevladujoče ne verjame.</p>
               <p>Seveda, pa naj končam z nečem drugim. Tisto, o čemer se tu hkrati tudi še
               pogovarjamo, je vprašanje, ali bodo določena bitja na svetu eksistirala ali pa ne
               bodo eksistirala. V Sloveniji ta trenutek živi določeno število ljudi, ki jim je bilo
               dano življenje v skladu z zakonom, ki se je tu že uporabljal na določen način - ali
               jim upamo reči, da naj ne bi živeli, da so bili vzgojeni nekvalitetno? Kdo smo mi, ki
               to govorimo?</p>
            </sp>
            <sp xml:id="SDZ3-Redna-05-2001-04-19.sp41">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Podobnik. Se oproščam, prej sem prezrl. Prosim!</p>
            </sp>
            <sp xml:id="SDZ3-Redna-05-2001-04-19.sp42">

               <speaker>JANEZ PODOBNIK:</speaker>

               <p>Hvala lepa. Res sem se takoj oglasil po razpravi gospe Danice Simšič. Rad bi pa tudi
               na kratko repliciral nastopu gospoda ministra. Priznati moramo, da je imel minister
               zelo dober nastop, to pa ne pomeni, da pravzaprav šele ni odprl razprave. Nikakor je
               pa ni zaprl. Ni razrešil temeljne dileme, ki je v tem zakonu vgrajena. Jasno je
               preciziral nekatera vprašanja, odprl je vprašanje samskosti. Na koncu je seveda tudi
               stvar zapeljal v področje vrednot, ki niso bile v ospredju te razprave. Če gremo v to
               smer, kar pa po mojem ni bilo namen tega zakona, potem so tukaj nekatere rešitve, ki
               so take, da ponovno jih ne moremo sprejemati po hitrem postopku.</p>
               <p>Dr. Gaber je sedaj odprl vprašanje tudi odnosa do vrednotenja stroke. Do vprašanja
               kako se je stroka opredelila in zato sem se oglasil na razpravo gospe Danice Simšič,
               bilo pa je že opozorjeno, da je prof. dr. Tomaž Tomaževič predsednik komisije za
               oploditev z biomedicinsko pomočjo. Saj to je bil samo lapsus, se strinjam. Ampak
               veste, kje je problem. Problem je v tem, da je, to je tudi strokovna stroka in to je
               komisija, ki je po zakonu dolžna, po veljavnem zakonu v 21. členu dolžna, da se
               opredeli do predlaganih zakonov s tega področja. In ona je to storila, upam, jaz bi
               predlagal, jaz pa se bojim, da poslanke in poslanci nimate vsi tega gradiva. Imate
               vsi. Ne vem. Ali imate stališče komisije za oploditev z biomedicinsko pomočjo, ki je
               dala stališče do predlaganega zakona v petih členih. Ona se je opredelila in zakon jo
               zavezuje, da se opredeli. In poglejte, komisija se je opredelila do vseh novosti v
               zakonu. Samo pri enem je bilo glasovanje 7 proti 1, do vseh ostalih pa soglasno.</p>
               <p>Jaz bi predlagal, gospod podpredsednik, da poslanke in poslanci to zelo pomembno
               stališče, ki je sestavni del veljavnega zakona, veljavni zakon pravi v 21. členu, da
               komisija, ki jo imenuje minister, daje mnenje o osnutkih predpisov, ki se izdajajo na
               podlagi tega zakona, prav tako pa tudi pravi, da spremlja napredek medicinske
               znanosti na področju, reproduktivne medicine in po potrebi predlaganje sprememb in
               dopolnitev veljavne zakonodaje pristojnemu ministru in prof. Keber se je pisno obrnil
               na to komisijo in jo zaprosil za mnenje in tudi dobil. To je ta del.</p>
               <p>Zaključil bi pa z vprašanjem, ki se veže na vprašanje vrednot. Mislim, da bi bila
               napačna interpretacija, da si je medicinska stroka vzela vso besedo o tem vprašanju.
               Vzela si jo je samo tam, kjer ima ona potrebno znanje in vedenje. Tam, kjer ga pa
               nima, pa so povabljene druge stroke da stopijo zraven. V tem primeru je stroka
               odgovorila tako kot je imela pristojnosti. In tukaj je jaz ne bi napadal. Imamo tudi
               komisijo za medicinsko etiko, ki jo vodi izredno spoštovan slovenski zdravnik. To je
               izredno spoštovan akademik prof. dr. Jože Trontelj. Jaz vam lahko rečem tudi, kot
               njegov študent, da je to človek, ki je vreden zaupanja. S svojim življenjem in delom
               je človek, ki daje verodostojnost tej komisiji. To pa ne pomeni, da ima lahko nekdo
               drugačno mnenje, ko ga je dala komisija za medicinsko etiko. Kaj pa je narobe oziroma
               kje je nerodnost, da se je ta komisija opredeljevala do prvotnega predloga, ki je bil
               dan v tistem povolilnem razpoloženju. In to je bilo slabo, ker je bil ta predlog
               preveč provokativen in komisija se je opredelila do teh predlogov. Zato bi bilo
               potrebno dati čas, da se ustrezne strokovne institucije opredelijo tudi do novih
               rešitev, ki so bile dane z amandmaji. Vam povem, razumna rešitev je, da drugo in
               tretjo obravnavo sprejmemo po normalnem postopku. Hvala.</p>
            </sp>
            <sp xml:id="SDZ3-Redna-05-2001-04-19.sp43">

               <speaker>PODPREDSEDNIK DR. MIHA BREJC:</speaker>

               <p>Vas smem vprašati, gospod Podobnik! Mislite na komisijo za oploditev z biomedicinsko
               pomočjo in gradivo, ki ga je ta komisija naslovila na gospoda Brenčiča, predsednika
               odbora. To gradivo so dobili tudi vodje poslanskih skupin, ampak jaz bom prosil, da
               strokovne službe kopirajo to pismo in ga poslancem in poslankam razdelijo. Poslanska
               skupina LDS ga ima, ostali, združena lista tudi, DeSUS tudi. SDS, nimate. Vodje
               poslanskih skupin prosim, da poskrbijo potem za ti dve ali tri poslanske skupine, ki
               tega nimajo. Mladi, SMS, nacionalna? Če nimate prosim, dajte poskrbeti pri vodjih
               poslanskih skupin je to gradivo oziroma tukaj in ga bomo seveda dostavili oziroma
               poskrbeli, da ga dobite.</p>
               <p>Gospod Brenčič, prosim.</p>
            </sp>
            <sp xml:id="SDZ3-Redna-05-2001-04-19.sp44">

               <speaker>STANISLAV BRENČIČ:</speaker>

               <p>Hvala lepa, gospod podpredsednik. Kratko repliko bom sicer imel, ampak bolj bo to,
               da se skozi diskusijo oziroma razpravo dr. Gabra pa tudi gospe Simšičeve nekako
               počutim kot predsednik tega odbora, da sem skoraj sokriv, ker sem si drznil povabiti
               na razpravo pri tem zakonu, tisti del stroke, ki je evidenten navzven, da je poklican
               pri take materiji. Do sedaj smo se velikokrat odločali, v prejšnjem mandatu pa tudi v
               tem, dosti politično. Zanimivo bi bilo se povrniti nazaj, kako smo se takrat nekateri
               sklicevali da je pa vendar treba stroko poslušati, pa so bile zelo politične
               odločitve. Mislim, da je pri tem zakonu, pri obravnavi tega zakona ta stroka, kako
               smo nekatere danes imenovali z imenom, odigrala glede na izhodiščno materijo, ki bo
               ta zakon, pozitivno vlogo pri iskanju dobrih rešitev, ki jih naj bi ta zakon
               prinesel. In je skoraj, vsaj zame neokusno, tako drastično poradirati s to stroko, da
               je pa to sociološki del problema in se naj stroka s področja medicinske etike itn.,
               naj ne bi pregloboko spuščala v to vsebino. Jaz moram samo to povedati, da v prid, v
               dobro imena prof. Trontlja je treba reči, da je on predsednik etične komisije, gospa
               Danica, in da je pri obravnavi na odboru odigral, vsaj zame, sorazmerno pozitivno
               vlogo, in smo tudi skupaj z amandmaji, ki jih je predlagala vlada v naslovu prof.
               Kebra, razreševali boljšo vsebino tega zakona.</p>
               <p>Tako da si bom tudi vnaprej kot predsednik odbora seveda želel strokei pri
               sodelovanju v delu odbora, tudi pri materiji, ki je morda politično nekoliko bolj
               občutljiva. Šele takrat jo dodatno potrebujemo.</p>
            </sp>
            <sp xml:id="SDZ3-Redna-05-2001-04-19.sp45">

               <speaker>PODPREDSEDNIK DR. MIHA BREJC:</speaker>

               <p>Replika, gospod Anderlič.</p>
            </sp>
            <sp xml:id="SDZ3-Redna-05-2001-04-19.sp46">

               <speaker>ANTON ANDERLIČ:</speaker>

               <p>Nesporno je, da bo danes ali čez pol leta ali pa na koncu tega mandata težko
               poenotiti poglede na ta vprašanja oziroma prepričan sem, da ne bo mogoče. Kajti vsaj
               deset let potekajo intenzivne razprave, če hočete, o spremembi 55. člena ustave, ki
               govori o svobodnem odločanju o rojstvu svojih otrok, pa do drugih členov ustave, ki
               govorijo o tem, da vsak sam odloča in določa, na kakšen način bo živel. In država
               mora na osnovi teh ustavnih izhodišč vendarle skrbeti za to, da vsakemu državljanu
               zagotovi pogoje, v katerih bo lahko te svoje pravice uveljavljal.</p>
               <p>Preprosto je nekatere stvari nemogoče povezovati. Gospod Peterle je govoril o
               jabolkih in hruškah. Vendar najbolj nazoren je bil primer sklicevanja na komisijo, ki
               je zadolžena, da zakon, ki smo ga sprejeli lani, na določenih točkah izvaja, se
               opredeljuje do določenih stvari in tako naprej, ne pa, da je ona tista, ki edina
               razlaga zakon, in tista, ki bo vplivala na to, da se bo zakon spremenil tako ali
               drugače. Absolutno, vsa mnenja so koristna in nujna v teh razpravah, prav gotovo pa
               ne more biti to nek način veta, nekaj, kar bi nekomu dajalo večjo pravico, kot to
               daje zakonodajalcu.</p>
               <p>Zato, ker vem, da je bilo strokovnih argumentov povedanih veliko, in ker vem, da smo
               večina, ki smo v tej dvorani sedaj, prepričani, kako bomo glasovali, je nepotrebno -
               in ker je to samo nadaljevanje razprave, javne razprave, če hočete, izpred leta in
               pol ali dveh let nazaj, in je to trenutek, v katerem bo prišlo in je prav, da pride
               do odločitve - mislim, da so tisti pozivi, ki govorijo o tem, dajmo čas,
               razpravljajmo javno in tako naprej, v tem trenutku nepotrebni. Zato predlagam, da se
               vendarle do tega opredelimo. Prepričan pa sem, da bo to vprašanje sprožalo v
               prihodnjih mesecih in v prihodnjih letih še vrsto diskusij in tudi opredeljevanj.
               Tudi nisem prepričan, da kdaj ne bo prišlo še do bolj konservativnega urejanja teh
               vprašanj, kot si nekateri predstavljate danes, če se bodo spremenila razmerja moči,
               bo prav gotovo tako. Torej, jaz si tega obdobja ne želim, ampak to je pač moja stvar
               in to pravico mi morate dovoliti, kot jaz vsem dovolim tudi pravico, da mislite
               drugače in da boste tako tudi glasovali. Zato vendarle menim, po vsem tem, kar je
               bilo sedaj povedano, kar je bilo pisnega, objavljenega, kar je bilo v preteklih letih
               in pa predvsem ob sprejemanju zakona, ki ga danes spreminjamo tudi povedano, da
               preprosto glasujemo o rešitvah, ki so pojasnjene in seveda tudi spreminjajoči
               predlogi, ki prav tak imajo svojo težo. Jaz si ne delam iluzij in ne bom diskutiral o
               nekaterih pravicah in težavah in vseh drugih stvareh, ki tu spremljajo posameznice,
               posameznike v tej državi. Zavzemam se za to, da imajo pravico do pomoči in država je
               dolžna to storiti in jaz bom vsekakor glasoval za to, da se bodo kar v največji meri
               ovire za to, da bodo te svoje težave odpravljali doma, ne pa v tujini za velike
               denarje, seveda to tudi storimo. Sam se za to zavzemam in upam da bodo tudi poslanci
               LDS v večini oziroma v celoti to podprli in da to točko na neki način zaključimo.
               Hvala.</p>
            </sp>
            <sp xml:id="SDZ3-Redna-05-2001-04-19.sp47">

               <speaker>PODPREDSEDNIK DR. MIHA BREJC:</speaker>

               <p>Hvala. Repliko ima gospod Peterle.</p>
            </sp>
            <sp xml:id="SDZ3-Redna-05-2001-04-19.sp48">

               <speaker>ALOJZ PETERLE:</speaker>

               <p>Hvala lepa. Zdaj se je nabralo kar več replik. Bom na hitro govoril. Najprej do
               gospoda ministra, glede katerega bom imel tudi oziroma, glede našega dela,
               proceduralni predlog. Glejte, on je v nekaterih delih svoje razprave brez dvoma dodal
               kvaliteto tej razpravi, odprl tudi nekatera nova vprašanja ali nove dimenzije, nove
               vidike, o katerih bi bilo zelo koristno razpravljati. Nisem bil pa vesel tega, da je
               neko institucijo v bistvu diskvalificiral, ko je komentiral tehnični vidik, rekoč, da
               so se pač brez razprave odločili. Kakor sem jaz poučen, je bila razprava prej...
               Ampak, skratka, koliko stvari je šlo tukaj skozi brez razprave, brez resne razprave
               ali zelo malo razprave, pa bi rekel, tega nismo diskvalificirali, smo vzeli odločitev
               na znanje.</p>
               <p>Drugič, repliciram kolegici poslanki Simšičevi. Vprašanje vesti. Glejte, če bo
               svoboda vesti veljala samo za izvoljene predstavnike ljudstva, bo hudo. Zdravnika
               seveda veže tudi zdravniška prisega. In mislim, da imajo seveda po ustavi prav tako
               pravico do odločanja po vesti. In bi se še to spomnil. Glejte, Hitler je
               prišelzakonito gor. In so zakone sprejemali, eni so delali po teh zakonih, eni pa
               niso. In smo veseli tistih, ki niso delali po tistih zakonih. Prideš dejansko v
               življenju do tega, ko je treba vest dati absolutno na prvo mesto oziroma pravilno bi
               moralo vedno tako biti. In jaz nisem za to poljubnost. Pri enih je vest prvi
               kriterij, pri drugih bodo pa druge stvari prvi kriteriji. Dajmo biti glede tega na
               istem.</p>
               <p>Potem replika, kratka, gospodu kolegu poslancu Gabru. Mislim, da ni dobro govoriti,
               da so tukaj neki ljudje, ki govorijo o edino možnem modelu. Jaz nobenega od
               nasprotnikov takega zakona nisem slišal, da bi tukaj zastopal edino možni model
               zakona. Govorilo se je izrecno drugače, čeprav ima seveda vsak pravico zastopati nek
               model, ki se mu zdi najprimernejši, no in v tem smislu nam gospod poslanec Gaber ni
               povedal nič novega, da so sociologi ugotovili razne druge forme in razne tendence in
               tako naprej. Seveda same tendence niso dokaz za pravilnost, apriorno pravilnost
               nekega drugega modela. No, in o tem nedvomno teče vrednostna razprava.</p>
               <p>In ko sem zdajle dobil v roke tole od, papir od zdravniške zbornice, sem še bolj
               prepričan, da je nespametno na takle način hiteti v zvezi s tem vprašanjem. In tukaj
               mislim, da so zdravniki na nekatere trditve predlagateljev zakona, zelo zelo natančno
               in jasno odgovorili in povedali, da tudi nekateri podatki ne držijo In jaz ne bi rad,
               da se odločamo na podlagi napačnih in takšnih ideoloških izhodišč kot so bila dana.</p>
               <p>Predlagam zdajle naslednje. Glejte, ko smo govorili o neprimerno manj pomembnem
               vprašanju, statistiki, smo imeli vsaj dva zastopnika zavoda ves čas zraven, zdaj
               nimamo niti enega predstavnika ministrstva za zdravstvo. In ta stroka je očitno
               pomembna ali najpomembnejša v tej zvezi. Predlagam, če se da ne drugega narediti in
               ne vem, zakaj nismo proceduralnega predloga brez razprave že obravnavali, da se to v
               nehiter postopek spravi, torej predlagam, da odložimo to razpravo, prekinemo in
               odložimo razpravo do takrat, ko bo minister ali nekdo, njegov pooblaščeneclahko
               navzoč. Jaz bi se rad pogovarjal o tem, kar je on odprl, ker mislim, da so bistvena
               vprašanja.</p>
               <p>Moj proceduralni predlog je, da prekinemo razpravo dokler minister ne more oziroma
               ministrstvo ne bo zagotovilo udeležbe pri naši razpravi. Mi govorimo sami sebi
               spet.</p>
            </sp>
            <sp xml:id="SDZ3-Redna-05-2001-04-19.sp49">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Imamo proceduralni predlog in ga seveda dajem na glasovanje. Gospod
               Peterle je predlagal, da sejo prekinemo in jo nadaljujemo takrat kadar bodo tu
               predstavniki ministrstva za zdravstvo, zato da bi lahko razpravljali o teh stvareh.
               Zato je proceduralni predlog. Glasujemo prosim. Od prisotnih 74, je za proceduralni
               predlog glasovalo 26, 39 je bilo proti.</p>
               <p>(Za je glasovalo 26.) (Proti 39.)</p>
               <p>Ugotavljam, da proceduralni predlog ni sprejet.</p>
               <p>Naslednji ima besedo za repliko gospod Gaber.</p>
            </sp>
            <sp xml:id="SDZ3-Redna-05-2001-04-19.sp50">

               <speaker>DR. SLAVKO GABER:</speaker>

               <p>Hvala, gospod podpredsednik. Spoštovani kolega Brenčič, kar mene zadeva, ste se
               seveda napačno prepoznali v mojih besedah, ako ste se, in se vam lahko za to
               opravičim, čeprav ne vidim prav posebne potrebe.</p>
               <p>Opozoril sem na eno samo stvar, in mislim, da je pomembna. Ni strok, ki imajo
               izključno pravico na določena mnenja, še posebej ne takrat, kadar stroka govori z
               avro stroke, ki je sicer stroka na nekem področju, zahaja pa izven okvirov njene ožje
               strokovnosti ali pa sploh njene strokovnosti; pri tem ostajam. Za stroke sicer velja
               - in tudi to bi bilo zelo dobro, da privzamemo - da so znotraj sebe, še posebej, ko
               gre za resna vprašanja, razdeljene, ker sicer to niso resna strokovna vprašanja. Če
               medicinska stroka ni resno razdeljena, pa nočem v to zahajati, ko gre za vprašanje
               trditev, kaj je boljši tip družine, kakšen je boljši način koeksistence ljudi, potem
               to zgolj govori o tem, da to v jedru ni njeno bistveno strokovno vprašanje. Če bi
               bilo, bi bila verjemite mi, pač razdeljena.</p>
               <p>Sam sem govoril o tem, kaj o tem misli sociologija prevladujoče; nisem govoril o
               tem, da je to edino zveličavno stališče znotraj sociologije. Tisto, na kar pa sem sam
               referiral, ko sem govoril o tem, da imam občutek, da kolegi iz neke druge stroke
               zahajajo na področja, ki niso njihova ožja strokovnost, in poskušajo s popolno
               meritornostjo soditi o tem, so pa javno objavljeni teksti. To obstaja, v časopisih se
               govori s strani ljudi, ki imajo svojo digniteto na povsem določenem področju, o tem,
               kaj je z otrokom v enostarševski družini, ki je sestavljena iz otroka, matere
               samohranilke in tako naprej.</p>
               <p>To pač so strokovna vprašanja, ki zahtevajo več pozornosti. Ne trdim, da vemo
               odgovor, ampak da je odgovor enoznačen, in da so tisti takoj na slabšem, ki živijo
               samo z materjo, v relaciji do tistih, ki imajo tudi očeta, ta je pač prekratka.
               Tisto, kar je gotovo je, da živijo drugače. Razlika med drugače in biti na slabšem pa
               je vsaj zame velika. Nekaj tega zasledimo tudi v slavnemmnenju komisije za medicinsko
               etiko. Tudi tu so trditve, ki gredo v to smer. Sam pa nisem, povem še enkrat,
               referiral na kakršnekoli vaše seje, in cenim, da vabite stroko tja. Morda bi bilo še
               bolje, če bi bila različna, kadar gre za vprašanja, ki segajo v več področij.</p>
            </sp>
            <sp xml:id="SDZ3-Redna-05-2001-04-19.sp51">

               <speaker>PODPREDSEDNIK DR. MIHA BREJC:</speaker>

               <p>Hvala. Repliko ima gospod dr. Bernik.</p>
            </sp>
            <sp xml:id="SDZ3-Redna-05-2001-04-19.sp52">

               <speaker>DR. JOŽEF BERNIK:</speaker>

               <p>Hvala lepa, gospod podpredsednik. Spoštovane kolegice in kolegi! Skušal bom biti
               kratek. Sicer ne bom govoril o tem, kakšni so bili razlogi za predlog tega zakona,
               vendar bom rekel tole, da me skrbi iz vsega, kar sem prebral, da tukaj gre za
               politični feminizem, vendar o tej stvari ne bom razpravljal, čeprav je moje mnenje
               to, da verjetno gre za nekaj takega, kot, vsaj to pričajo zadeve v tem uvodu in tudi
               način postopka, to se pravi, gre za hitri postopek. Zdi se mi, da je bilo o tej
               stvari, o tej materiji veliko premalo javne diskusije. Ko gre za taka bistvena
               vprašanja, ker tukaj imamo sedaj eno področje, bomo prišli do kloniranja in vsega
               tega, se mizdi, da je potrebna zelo široka javna diskusija in pa najti konsenz, če je
               le mogoče.</p>
               <p>V roki imam članek iz zadnje številke The Economist, ki pravi, naslov je "Prihodnja
               etična vojna v Ameriki". In govori o kloniranju, o vseh teh posegih v človekovo
               naravo. In potem tudi govori o tem, kako sta politika in pravo zelo daleč za
               znanstveno stroko. In meni se zdi, da smo tudi mi v tej situaciji, kajti tako
               področje, kot je to, je resnično treba obdelati. Vsaka resna država ima dolžnost, da
               pregleda vse možne posledice, pravne, psihološke in podobno. Zato bom rekel, da bi
               resnično morali sprejeti sklep, da to ne gre po hitrem postopku, ta zakon. In se
               strinjam z mojim kolegom Sokom o tej zadevi.</p>
               <p>Naj še omenim tole, gospod minister dr. Keber je omenil, da v Ameriki že zbirajo
               barvo oči in podobnega. Da, to se ne izvaja v praksi, ampak možnosti pa so. So
               možnosti tudi, da izberete spol svojega otroka in podobno. Vendar, to je še povsem
               nedorečeno, tudi pravno ni obdelano in mislim, da bo kar nekaj časa v taki državi
               vzelo, da se ta stvar sortira, prediskutira in potem nek zakon sprejme. Če pa pri nas
               ne moremo kaj takega narediti, da hitimo v sprejem tega zakona, me resnično skrbi, da
               tukaj gre za nek politični pojav, ki za našo družbo ni zdrav. Hvala.</p>
            </sp>
            <sp xml:id="SDZ3-Redna-05-2001-04-19.sp53">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Repliko ima gospa Danica Simšič.</p>
            </sp>
            <sp xml:id="SDZ3-Redna-05-2001-04-19.sp54">

               <speaker>DANICA SIMŠIČ:</speaker>

               <p>Hvala lepa še enkrat za besedo. Najprej replika oziroma pravzaprav pojasnilo gospodu
               Francu Cukjatiju. Da, zmotila sem se, zareklo se mi je, kajti hitela sem, da bi v
               okviru petih minut, ki so mi bile na voljo, vse povedala in tako se bojim, ko sem šla
               po spominu nazaj, da sem prof. dr. Tomaževiča celo prekrstila v Tomažiča - bom
               pogledala v magnetogram. Skratka, rada bi se opravičila za napako, za lapsus, kot je
               pravilno ugotovil kolega Podobnik in pojasnila, da je predsednik komisije za
               medicinsko etiko, seveda prof. dr. Trontelj, da pa je prof. dr. Tomaž Tomaževič
               predsednik državne komisije za OBMP. Ta lapsus, pa seveda ne spremeni dejstva, ki sem
               ga ob navedbi imena omenila in sicer, da je prof. dr. Tomaževič na nacionalni
               televiziji izjavil, da nameravajo vsi zdravniki in vse medicinske sestre ugovarjati
               oziroma uveljavljati ugovor vesti v zvezi s temi postopki. In tukaj sem se spraševala
               o etiki - kolega Brenčič - ne o stališču etične komisije kot take. V to se sploh
               nisem vtaknila. Vprašala sem se samo o etičnosti stališča, kako lahko nekdo v imenu
               vseh zaposlenih v neki ustanovi da na nacionalni televiziji tako izjavo, če sama
               zanesljivo vem, da vsi, ki so tam zaposleni, tega zanesljivo ne bodo storili. Samo to
               je bilo, sicer nikakor nisem komentirala nobenega stališča in mnenja stroke. To je
               ena stvar.</p>
               <p>Druga, glede ugovora vesti, ki mi ga je v zvezi s tem nekako želel podtakniti, pa ne
               negativno v tem smislu, besede, kolega Peterle, bi pa rekla pravzaprav samo nekaj. Že
               včeraj sem omenjala, da se je medicina vtaknila tudi v polje, ki ni zgolj medicinsko
               in seveda naj nosi sedaj, če temu lahko tako rečem, tudi posledice te svoje
               odločitve. In omenjala sem primer, ko seveda se plodni ženski, ki je v paru,
               dovoljuje pomoč z biomedicinsko pomočjo, medtem ko se plodni ženski, ki ni v paru ali
               zakonski zvezi, tega ne dovoljuje. Torej so si zdravniki hočeš, nočeš, vzeli na svoja
               pleča tudi to, da bodo odločali o pravicah posameznice glede na njen stan. Koliko pa
               ima to zveze z medicinsko etiko, je pa seveda spet drugo vprašanje in tukaj se
               strinjam, da sem morda posegla v ugovor vesti, ampak če me spomin ne vara, je eno
               temeljnih etičnih določil spoštovanje avtonomije osebe,torej bolnika, eno temeljnih
               etičnih določil tudi medicinske etike. In moje osebno mnenje sedaj; če nekdo odklanja
               oploditev katerikoli ženski, potem seveda krši njeno osebno avtonomijo - o čemer sem
               govorila včeraj in tudi danes. In spet osebno mnenje; menim, da zdravnik, ki ima
               seveda vso pravico ta ugovor vesti uveljavljati, ni zdravnik, ki bi potem lahko delal
               s pacienti, ki tovrstne storitve potrebujejo. Ne gre skupaj, ne v našem javnem
               zdravstvu ne v ustavi kakršno imamo in nenazadnje tudi s pojmovanjem etike, kot jo
               jaz razumem. Hvala lepa.</p>
            </sp>
            <sp xml:id="SDZ3-Redna-05-2001-04-19.sp55">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Repliko ima gospod Cukjati.</p>
            </sp>
            <sp xml:id="SDZ3-Redna-05-2001-04-19.sp56">

               <speaker>FRANCE CUKJATI:</speaker>

               <p>Hvala. Bom skušal biti kratek. Imam pa smolo, ko sem repliciral gosodu ministru, mi
               je ušel. Vesel sem, da je gospod Gaber tukaj, kajti najprej sem mislil oziroma, ob
               njegovem prvem izvajanju nisem hotel replicirati, ko se je drugič oglasil, bi pa
               želel oziroma, se čutim primoranega.</p>
               <p>Gre za ponovitev relativiranja, izničevanja stroke na tem področju, češ da je
               medicina prekoračila ta rubikon in se spušča v neke politične vode. Vendarle bi
               opozoril vse, da odnos zdravstvo - pacient, zdravnik - pacient, je tako delikaten, da
               ga ne morejo urejati samo zakoni in predpisi in da je potrebno zelo prefinjeno
               uravnavanje s kodeksom medicinske etike. Zato se je od Hipokrata dalje, ki je živel
               400 let pred našim štetjem, se je razvila ta veda, ki je zelo eksaktna, ki je zelo
               obvezujoča za zdravnike in jaz bi bil vesel, če bi se zdravniki tega kodeksa držali,
               bolj kot se ga. Moram reči, da je tudi to pravico zdravništva, da ureja svoj odnos
               tudi na področju etike in da določa etična pravila samo zdravništvo, to pravico je
               tudi generalna skupščina Združenih narodov večkrat potrdila. Naj samo primer povem,
               leta 1983 je generalni sekretar Združenih narodov pisal takratnemu Beogradu, ki je
               seveda, kot v vseh vzhodnih državah načeloma kršil in povozil to pravico zdravništva,
               da pišejo in se ravnajo po kodeksu po vesti, to je namreč želja vseh totalitarnih
               režimov, da obvladajo zdravništvo, takokot policijo, kot vse. In je takrat generalni
               sekretar Združenih narodov takole pisal: "Generalni sekretar Združenih narodov izraža
               svoje spoštovanje stalnemu predstavniku Socialistične federativne republike
               Jugoslavije v Združenih narodih in ima čast, davlado njegove ekselence opozori na
               resolucijo 37/194 pod načelom načela zdravniške etike, ki jo je generalna skupščina
               sprejela 18. decembra 1982. V prilogi vam dostavljamo kopijo resolucije obenem z
               besedilom načel." Ta načela je namreč sprejelo svetovnozdravniško združenje, kjer je
               morda 10% predstavnikov iz vrst katoliških dežel. Opozarjam, morda 10%. Ne teh
               etičnih načel pripisovati samo cerkvi, katoliški mentaliteti in podobno. Gre za mnogo
               globlje etične človeške probleme. In nadalje pravi generalnisekretar Združenih
               narodov: "Posebej želimo opozoriti vlado njegove ekselence na stališče druge
               resolucije, v kateri skupščina Združenih narodov zahteva od vseh vlad, da dajo
               najširšo možno publiciteto načelom zdravniške etike." In komisija za etična vprašanja
               je zastavila svoj ugled in jasno postavila stališče, da gre tu za vprašanja pravic
               nerojenega otroka.</p>
               <p>Ko bo naše besedilo, besedilo vašega predloga tako dodelano, da bom čutil in da bomo
               vsi čutili zaščitenje otroka, pa naj se rodi tudi samski ženski, ampak da bo
               zaščiten, da bodo njegove pravice zaščitene in da ne bo v ospredju želje po
               materinstvu, pač pa predvidena želja otroka po normalnih okoliščinah, ko bo to
               zagotovljeno, verjemite, ne bo več problema. Vendar sedanji tekst tega ne
               zagotavlja.</p>
               <p>Zaradi tega se pridružujem vsem tem institucijam in tudi sekretariatu za zakonodajo
               - ne vem, s kakšno pravico ga relativiziramo na nivo civilne družbe - da vendarle to
               zadevo vrnemo kot neustrezno osnovo v nadaljnjo obravnavo.</p>
            </sp>
            <sp xml:id="SDZ3-Redna-05-2001-04-19.sp57">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Repliko ima gospod Drobnič.</p>
            </sp>
            <sp xml:id="SDZ3-Redna-05-2001-04-19.sp58">

               <speaker>MAG. JANEZ DROBNIČ:</speaker>

               <p>Hvala za besedo. Repliciral bi rad svojemu poslanskemu kolegu Gabru o preseganju
               oziroma da so šle določene stroke mimo svojih kompetenc.</p>
               <p>Če pogledamo ta papir oziroma mnenje predsednika državne komisije OBMP, preberimo
               natančno, pa bomo videli, da ni preseganja oziroma da je šla prek tega, nasprotno,
               strogo se je držala.</p>
               <p>In kaj hočem v svojih besedah poudariti? Da smo zbrali izjave, mnenja, strokovna
               mnenja različnih strok. Konec koncev, tudi sekretariat je omenil, tudi pravna stroka
               je podala resne pomisleke. Na drugi strani vidimo, da je medicinska stroka podala
               resne medicinske pomisleke za sprejem takšnega zakona. Opredelile so se tudi etične
               komisije proti sprejemu; dalo bi se še kaj našteti. Gospod kolega Gaber, oba sva
               sociologa. Zavedati se morava dometa sociološke znanosti, kaj je njen predmet
               obdelovanja, do kod sega in kaj se da meriti in česa se ne da meriti; to veva dobro.
               Zelo težko je sociološko vedo vrednotiti, vrednote vsmislu, katera je boljša. Lahko s
               sociološko stroko lepo analiziramo družine. Ne oporekam, da obstajajo različne
               družine in jih je tudi možno meriti, glede na kaj in kaj hočemo meriti, kajne? Prej
               sem podal premiso, ki ni samo premisa, ampak je tudi ugotovitev, strokovna
               ugotovitev, analitična, da so družine, ki imajo enega roditelja, v ekonomsko slabšem
               položaju. To je dejstvo. Na osnovi tega namreč temelji socialna politika in vsi
               socialni transferji. Zato tudi imamo znanost, da ugotovi - to je lahko en,torej
               ugotavljamo, ugotavljamo na osnovi postularnega kriterija stopnjo prihodka in število
               članov, na osnovi tega ugotovimo manjše. To sem hotel jaz kot primer dati. Čeprav to
               ni bistveno, to ni bistveno in še enkrat poudarjam, zato da bi zavračali ta zakon.
               Zato, ker je za zavrnitev tega zakona bistveno več drugih pomembnejših argumentov.
               Lahko analiziramo tudi rimsko družbo. Večinsko se je nagibalo mnenje in vrednote, da
               je homoseksualnost na visokem nivoju, da otroci kot takšni, imajo svoj položaj, vemo,
               kam je ta družba prišla. Kot sociolog jo bom analiziral, to družino in ji bom in bom
               tudi povedal, kakšna pot oziroma kakšen cilj je dosegla in kaj so bili tisti ključni
               razlogi, ki so privedli do tega. To je dejstvo.</p>
               <p>Konec koncev se bomo morali mi na osnovi etičnih mnenj, pravnih mnenj, ki smo jih
               dobili, medicinskih, ki so dosti jasna, odločiti, in to je pa na nas. Tudi na osnovi
               vrednotne orientacije. Tudi na osnovi tega, zato na tem temelji namreč politika.
               Ampak jaz se bom odločil ob svojih vrednotah na osnovi teh strokovnih mnenj, ki so mi
               jih podali tisti, ki so najbolj relevantni da jih dajejo. Hvala.</p>
            </sp>
            <sp xml:id="SDZ3-Redna-05-2001-04-19.sp59">

               <speaker>PODPREDSEDNIK DR. MIHA BREJC:</speaker>

               <p>Naslednja replika gospod Podobnik.</p>
            </sp>
            <sp xml:id="SDZ3-Redna-05-2001-04-19.sp60">

               <speaker>JANEZ PODOBNIK:</speaker>

               <p>Hvala lepa. Repliciral bom kolegu dr. Gabru. V tem času ugotavljam, da je tudi
               neizglasovani predlog kolega Peterleta dobil potrditev, med nami je ponovno gospod
               minister. Repliciral bi rad kolegu Gabru v temi, ki se tiče vprašanje stroke. O tem
               vprašanju je v svojem nastopu govoril tudi gospod minister.</p>
               <p>Vprašanje, kje in kdaj se je stroka skrila v avro svoje strokovnosti in presegla
               svoje področje, še posebej to velja za področje medicine. Jaz bi poskušal narediti
               distinkcijo. Tukaj bi delno tudi polemiziral s stališčem gospoda ministra. Gospod
               minister je rekel, je prostor političnega in je prostor stroke. Kadar se pa stroka
               oglaša v okviru nekih svojih institucij, pa zelo kvalificirano kot civilna družba
               vstopa v ta javni diskurz. Nekako tako sem razumel vaše stališče. Bi pa na nekaj
               opozoril. Kadar komisija za oploditev z biomedicinsko pomočjo na prošnjo ministra da
               svoje neko strokovno mnenje, je to več kot samo mnenje neke strokovne skupine ali
               neke asociacije. S tem to stališče, ki ima celo podlago v zakonu, postane sestavni
               del, celo postopka kadar se zakon spreminja. In ima tako stališče drugačno težo.
               Imamo tukaj mnenje komisije za medicinsko etiko, kjer v uvodu piše, da je bila
               zaprošena za stališče. Tudi to stališče ima drugačno težo, pomembno težo. Res je, jaz
               sem razumel najprej dr. Gabra s tem, da je predvsem polemiziral z nekaterimi stališči
               strokovnjakov, ki so bila zapisana v javnih medijih. To je odprto vprašanje. Tudi če
               je res, prof. Tomaževič, kot pravi gospa Danica Simšič, govoril v imenu vseh
               zaposlenih v zdravstvu, tega mandata pa res nima. Če je tako govoril na ginekološki
               kliniki. Ampak to je stališče njega kot posameznika. S tem je stopil v javno polemiko
               in se tudi izpostavil. Ko pa podpiše mnenje komisije, ki jo vodi, ima pa drugačno
               težo.</p>
               <p>Torej, gospod Gaber, to je eno vprašanje. Zanima pa me, kje ste v mnenju komisije za
               medicinsko etiko, opozarjam, to je komisija za medicinsko etiko. Širše področje. O
               tem je zelo kvalificirano govoril spoštovani kolega Cukjati, kaj je sploh to
               področje, kje ste našli zdrs iz zgolj medicinskih vprašanj v nekatera druga. Morda
               tam, kjer ta komisija, citira stališče nizozemske komisije za enakost pravice o
               zdravstvu, ki je na svojo pobudo raziskala, ali pri opravljanju OBMP v državi prihaja
               do neupravičene diskriminacije. To je citat komisije. Pokazalo se je, da nekateri
               centri v državi, ki je sicer zelo liberalna glede pravic v zdravstvu, zavračajo pomoč
               ženskam, ki nimajo partnerja, ker ne želijo ravnati v nasprotju s koristijo otroka.
               Komisija je ocenila, da je to primer objektivno upravičene diskriminacije. Saj ni
               dokaza, da odraščanje v enostarševski družini za otroka ni škodljivo. Tako se je
               strinjala z načelom centrov "če si v dvomu, tega ne delaj." Torej, tukaj je komisija
               za medicinsko etiko citirala stališče oziroma prakso ene od svojih partneric in
               sicer, ampak to je druga, to je komisija za enakost pravic na Nizozemskem.</p>
               <p>Potem so pa tukaj druga stališča ali mnenja, ki so jih pa dala strokovna združenja.
               Ta imajo drugačno težo. Poslanke in poslanci jih preberemo in ta vplivajo na našo
               odločitev ali pa ne. Imamo tukaj mnenje Slovenskega zdravniškega društva, ki je svoje
               mnenje naslovilo kar na spoštovano gospo Jožico Velišček, mimogrede, ki so pač
               ocenili, da je gospa Veliščkova tista, ki potem to mnenje v okviru državnega zbora
               razdeli vsem poslankam in poslancem. Predvsem nasprotuje hitremu postopku in pravi,
               da ima slovensko zdravniško službo, ki ima stoletno tradicijo, ima nekatere
               pomisleke, tehtne pomisleke. Tukaj imamo že omenjeno mnenje zdravniške zbornice.
               Gospod minister, prej ste nekako polemizirali s samim postopkom, kako se je Slovenska
               zdravniška zbornica Slovenije opredelila do svojega stališča. Ampak tu je podpisal,
               predsednik je zapisan, to ima neko težo. Če bi kdorkoli od članov zdravniške zbornice
               ocenil, da je bil postopek nekorekten ali da je bil nedemokratičen, naj potem tudi
               javno prezentira. To je to. In imamo tudi eno od mnenj. Mnenje prof. dr. Karla
               Zupančiča je obsežno, priznanega slovenskega strokovnjaka za družinsko pravo. Hvala
               lepa.</p>
            </sp>
            <sp xml:id="SDZ3-Redna-05-2001-04-19.sp61">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Avšič. Replika.</p>
            </sp>
            <sp xml:id="SDZ3-Redna-05-2001-04-19.sp62">

               <speaker>JOŽE AVŠIČ:</speaker>

               <p>Hvala lepa. Sicer sem se prijavil z repliko na repliko gospodu Berniku, vendar pa
               vsebinsko lahko tudi repliciram gospodu Podobniku, ki ravnokar odhaja iz dvorane.
               Moje mnenje je, da preveč, kar ni narobe, ampak preveč postavljamo v ospredje pri
               obravnavi tega zakona stroko. Take in drugačne poglede stroke. Kar je v redu, ni pa
               korektno do te mere, ker ne poznamo mnenja tistih žensk, ki pričakujejo, da bo ta
               zakon rešil njihove probleme. Nimamo mnenja stroke,ki se z zakonom strinja. Imamo
               mnenje stroke, ki se z zakonom ne strinja. Imamo mnenje raznih organizacij civilne
               družbe. Vendar, povejte mi, katera ženska, ki zaradi različnih razlogov ne more
               roditi, pa bi rada rodila in, v naši družbi to ne velja kot posebno dobra izkaznica
               in dobra kvaliteta te ženske, se je pripravljena vezati v neko društvo, v neko
               organizacijo civilne družbe in nastopiti tukaj pred tem parlamentom s svojim mnenjem.
               Smo žal taka družba, da še nismo tako daleč, da bi lahko mnenja teh,ki so znani v
               nekih številkah, lahko tudi tukaj predstavili in tukaj bi bila tehtnica in to je
               tisti del, ko sem želel replicirati gospodu Berniku, ki je sugeriral, da prekinemo
               razpravo, in da gremo v široko javno obravnavo tega zakona. Kaj se nam bo zgodilo v
               široki javni obravnavi tega zakona? Povsem isto kot tukaj v parlamentu. Stroka, ki
               podpira proti stroki, ki ne podpira. Kje bodo uporabnice, tiste ženske, ki želijo
               imeti otroka, pa ga ne morejo iz takega ali drugačnega razloga? Ali bodo te prišle na
               te javne predstavitve mnenj? Ne bodo, verjemite mi. In skozi njihova mnenja bodo
               posredovana, skozi usta tistih, ki seveda na nek način razumemo problem, ni pa isto,
               kot če bi ga lahko predstavil neposredno zainteresiran človek oziroma žena.</p>
               <p>Govora je bilo o ugovoru vesti. O ugovoru vesti zopet samo enostransko, pozabljamo
               pa, da je lahko korektiv pri tem zakonu ugovor vesti pri tistih ženah, ženskah, ki ne
               morejo roditi. Samo tiste, ki so trdno prepričane, da želijo imeti otroka, da ga
               lahko imajo in da mu bodo nudile vse to, kar družba in vsi pričakujemo, da mati lahko
               ponudi in mora ponuditi otroku, tista kar se bo odločila za tak poseg. In pri njej,
               pri ženskah bo tudi obstajal ugovor vesti in marsikatera se ne bo odločila za tak
               korak, ker bo imela pomisleke, ali etične ali pa čisto praktične, kajti tukaj gre
               dejansko za velike odgovornosti. In temeljit premislek pri vsaki od žensk bo
               potreben, preden se bo odločila za to, da bo lahko ta komisija obravnavala njen
               primer. V velike dileme pri posameznicah, ki bodo razmišljale o tem.</p>
               <p>In pravica otrok, ki naj bi bilo vkomponirano v ta zakon. Če bi to naredili, potem
               je pa boljše, da zakona ne bi sprejemali, kajti v istem hipu bi imeli dve vrsti
               otrok, ene, ki so varovani z vso zakonodajo, ki jo sprejemamo v tem parlamentu, in
               druge, ki bi imeli že ob rojstvu nek poseben status, ker so se rodili drugače.
               Mislim, da bi naredili korenito in največjo razliko ravno v tem, če bi posebej
               izpostavljali pravico otrok, rojenih v skladu in pod pogoji tega zakona. Pravice
               otrok morajo biti za vse otroke, rojene v Sloveniji, enake, in to tako kvalitetne, da
               ne povzročijo velikih razlik, čeprav vemo, da to v praksi ni povsem mogoče. Hvala
               lepa.</p>
            </sp>
            <sp xml:id="SDZ3-Redna-05-2001-04-19.sp63">

               <speaker>PODPREDSEDNIK DR. MIHA BREJC:</speaker>

               <p>Hvala. Repliko ima dr. Gaber.</p>
            </sp>
            <sp xml:id="SDZ3-Redna-05-2001-04-19.sp64">

               <speaker>DR. SLAVKO GABER:</speaker>

               <p>Hvala, gospod podpredsednik. Kaj sem imel v mislih, ko sem govoril o vprašanju
               neustreznosti, fetišiziranja mnenja ene stroke ali pa dela stroke - to je bilo
               pravzaprav vprašanje. Na to ne bi poskušal še enkrat odgovoriti na načelni ravni.</p>
               <p>In opozarjam na to kolega Podobnika, ki se je pravkar vrnil, da sem imel v mislih,
               kar zadeva mnenje komisije, ki je bilo posredovano poslankam in poslancem, na
               stališče, ki se začenja na strani 3 tega zapisa in potem potem na strani 4 razvije,
               bolj ali manj celoeksplicitno, celo filozofijo družine, ki jo ti ljudje tu imajo in
               verjamejo, da je tista prava. Je pa najmanj vprašljivo, ali je edino prava. Začne se:
               "Komisija se je z veliko večino opredelila, da ima otrok, ki naj bi bil spočet z
               biomedicinsko pomočjo,pravico do očeta." To je lahko v redu stališče, lahko je
               vprašljivo, vsekakor pa ni medicinsko stališče, to je stališče zunaj polja.</p>
               <p>"Poudariti je treba, da ne gre samo za očetovo socialno vlogo, ampak tudi psihološko
               potrebo odraščajočega otroka po identiteti in po vzoru, ob katerem se razvije v
               osebnost. Tudi pravica do identitete je ena od osnovnih človekovih pravic." Vse berem
               iz tega stališča, in nadaljujem: "Temu stališču je resda mogoče postaviti nasproti
               trditev, da lahko govorimo le o večji ali manjši verjetnosti, da bo otrok brez očeta
               nesprejemljivo prikrajšan. Komisija za medicinsko etiko se tudi zaveda obžalovanja
               vrednega dejstva, da je kar tretjina današnjih otrok prikrajšanih za enega od
               staršev." In tako naprej in tako naprej.</p>
               <p>Ne govorim, da so po definiciji stališča sporna, o tem se lahko vodi diskusija.
               Govorim pa, da so to po definiciji stališča, ki so širša od stališč, za katera lahko
               merodajno karkoli resnega reče medicina. Trditi, da je obžalovanja vredno, da so
               prikrajšani za enega od staršev - moje skromno mnenje je, da je pri nekaterih res,
               pri nekaterih je pa na srečo prišlo do razveze zakona in ni več trpinčenja v tej
               družini. To bi rekla moja stroka o takem tekstu, vsaj pod vprašaj bi ga postavila. In
               samo o tem govorim. Naj ne izgleda, kot da tukaj za kom stoji stroka kot monolit, ki
               je svoje že povedala in se giblje striktno v strokovnih okvirih, drugi pa
               politizirajo. Temu tako pač preprosto ni.</p>
            </sp>
            <sp xml:id="SDZ3-Redna-05-2001-04-19.sp65">

               <speaker>PODPREDSEDNIK DR. MIHA BREJC:</speaker>

               <p>Replika, gospa Širca. Potem sta še gospod Brenčič in gospa Simšičeva. To je ta hip.
               Prosim.</p>
            </sp>
            <sp xml:id="SDZ3-Redna-05-2001-04-19.sp66">

               <speaker>MAJDA ŠIRCA:</speaker>

               <p>Replika je stara že eno uro, ampak na izvajanje gospoda Cukjatija. Hkrati bi pa rada
               povzela še nekaj dodatkov. Ravnokar smo slišali, gospod Gaber pravi, da ne gre samo
               za eno stroko. In dejansko, pri tem zakonu se, bom rekla spopadata, srečujeta oziroma
               stojita ob strani in na različnih straneh različni stroki. Danes se, bom sicer rekla,
               da se parlament predvsem ukvarja z vrednotami, s področjem, ki mu mogoče zagotovo ni
               najbolj lastno. Ukvarja sez etiko, ukvarja se z vprašanji sociologije. Konec koncev,
               lahko postavimo tudi v tem trenutku vprašanje, koliko očetov dandanes v Sloveniji je
               pripravljeno vzeti starševski dopust? 0,0 skoraj. Skratka, niti ni 1% v vsej
               Sloveniji, če pravim, da se ukvarjamo tudi s sociologijo. Ukvarjamo se z etiko,
               ukvarjamo se s filozofijo, vmes se tudi že z darvinizmom, če se še malo potrudimo, se
               lahko ukvarjamo tudi s prvo oploditvijo tako imenovanega nastanka človeka ali koga
               drugega, celo njegovo naravo, ali je biloumetno, ali ne. Mislim, da vseeno ne smemo
               mimo enega vprašanja, ki je bilo izpostavljeno oziroma, se je izpostavilo že na
               odboru, sekretariat za pravne zadeve in za zakonodajo je izpostavil vprašanja pravne
               posledice očetovstva, ki se zgodijo v primeruoploditve, plodne, ali pa tudi neplodne
               ženske. In poudarjam, da na odboru smo že našli to vprašanje, ki je bilo danes tukaj
               oziroma odgovor na to vprašanje, ki je bilo danes tukaj ponovno izpostavljeno z
               gospodom Cukjatijem. Skratka, kaj se zgodi s tistim otrokom, ki nima tako imenovanega
               pravno definirana in z zakonom opredeljenega očeta. Sekretariat meni, da se tak otrok
               rodi brez očeta, skratka, tistega, ki ga lahko pridobi šele, ko ga neki moški posvoji
               z institutom popolne posvojitve. In po tej okoliščini naj bi, v kolikor se ta zakon
               sprejme, tako ostali otroci nekateri v depriviligiranem položaju. Takoj opozorim na
               to, kar sem v začetku rekla, kako se stroke tukaj mešajo. Nekaj, kar je pravni vidik,
               je takoj že lahko povsem drugi, da ne rečemo vrednostni etični in filozofski vidik,
               vprašanje, ki lahko konec koncev dobi tudi odgovor, da bolje, da takih otrok ni, ker
               so depriviligirani vis-a-vis tistim, ki imajo očete, ne glede na to, kakšni le-ti so.
               Ampak vendarle, kako so tukaj odprte možnosti odgovora, naj ponazorim, da tudi otrok
               tiste ženske, ki je bila posiljena in ki ni dobila in pridobila očeta po pravni
               logiki, je depriviligiran v tem smislu, da že krši zakon, če odgovarjam po pravnih
               normah, kaj šele, nima, bom rekla, pravice do obstoja. In tudi v tistih primerih, ko
               se moški, ko gredo potem na matični urad, ko bi podpisali očetovstvo, odpovedujejo
               očetovstva, hkrati že postavljajo svoje otroke v depriveligiran položaj, ki ga sedaj
               iščemo zgolj in samo v posledicah primerkov žensk, ki se želijo srečati z
               materinstvom na ne tisti način, kot ga določena civilizacija, pa ne nujno, tudi
               kakšna druga naravna pot je uveljavila.</p>
               <p>Želim še enkrat, da se vendarle čim prej odločamo o eni stvari in da ne odpiramo
               vprašanj, ki jim mogoče nismo kos ali pa se samo sklicujemo na tiste odgovore, ki so
               bili parcialno v imenu stroke podani v tem primeru. Da se odločamo o pravici do
               svobodnega odločanja žensk. Hvala.</p>
            </sp>
            <sp xml:id="SDZ3-Redna-05-2001-04-19.sp67">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Brenčič. Se odpove. Potem gospa Simšič.</p>
            </sp>
            <sp xml:id="SDZ3-Redna-05-2001-04-19.sp68">

               <speaker>DANICA SIMŠIČ:</speaker>

               <p>Samo na kratko. Gospod Bernik je rekel, da naj odpremo široko javno razpravo in da
               imamo čas razpravljati še dolgo o tem vprašanju. Načeloma da, toda kdo ima čas. Mi
               morda. Morda še kdo drug. Kaj pa tistih 400 parov, za katere sem že prej omenjala, da
               čakajo že leta na svojo možnost. In ta številka seveda lahko v nadaljevanju naraste
               še krepko bolj. In pojasnilo kolegu Avšiču, ki sprašuje, da nismo slišali in da ne
               poznamo glasu upravičenk oziroma upravičencev do teh postopkov. Pravzaprav zelo dobro
               poznamo. Nekateri kolegi so že naštevali intervencije posameznih skupin pri
               poslancih, poslankah, poslanskih skupinah. Sama bi pa samo na kratko povzela pismo,
               ki smo ga tudi dobili od društva za večjo rodnost in plodnost Slovencev, ki opozarja,
               da ti postopki že sedem let ne tečejo, da seveda postavljajo posamezne pare, tukaj se
               združujejo namreč pari v zelo krut položaj in morda res so v tem primeru pa moški
               priveligirani, kajti ženskam se v tem segmentu biološka ura precej prej izteče kot
               moškim. In kaj bomo odgovorili tem 100 in 100 ljudem, ki čakajo na odločitev in na
               možnost, da vendarle udejanijo svoje želje, sanje in starševstvo, da si bomo vzeli še
               časa, še naslednjih pet, sedem, deset let in da ne bodo nikoli mogli postati starši s
               pomočjo, ki jim jo ta država lahko zagotovi. Hvala lepa.</p>
            </sp>
            <sp xml:id="SDZ3-Redna-05-2001-04-19.sp69">

               <speaker>PODPREDSEDNIK DR. MIHA BREJC:</speaker>

               <p>Replika gospod Peterle. To je zadnja replika. In potem razprava gospod Peče.</p>
            </sp>
            <sp xml:id="SDZ3-Redna-05-2001-04-19.sp70">

               <speaker>ALOJZ PETERLE:</speaker>

               <p>Glejte, se je spet nabralo več replik, ampak glede stroke bi tole rekel. Glejte,
               kakor bolj razpravljamo, se nam število elementov, vidikov, razsežnosti veča. In sem
               še enkrat prebral to, kar je pač na razpolago in vidim, da se nekaterih stvari sploh
               še nismo resno dotaknili. In je malo demagogije zdaj, da čaka toliko in toliko parov.
               Tisti,ki so za zdravljenje, imajo v zakonu zadostno podlago, da vse procedure
               stečejo. Vi natančno veste, o čem govorimo oziroma kaj nasprotniki zavračamo. Mi
               zavračamo to, da se instrumentalizira zdravniška stroka za tehnični servis, plačan od
               države, za izbiro zdravih ljudi. Se pravi, samska ženska, ki ne želi, bomo rekli, na
               tradicionalen način, dobiva s tem zakonom pravico, da jo zdravniki morajo oploditi,
               recimo po domače, z uvoženim semenom. To je, vi boste rekli temu, njena pravica, ker
               ima pravico biti samska, kot taka ima pravico imeti otroka, kot taka ima po tem
               zakonu pravico od države zahtevati, da ji to seme, kolikor pač stane, plača, ali
               kakorkoli. Govorimo o posebni kategoriji, ki je bila pač tu uvedena, kakor je bila.</p>
               <p>Govorilo se je že ali pa se še bo o otroku kot terapiji. Tudi nismo za
               instrumentalizacijo otroka v tem smislu in smo za njegove pravice. Ta stvar - je
               rekla gospa poslanka Širca, da stroka govori parcialno. Vsaka stroka govori
               parcialno. Mi govorimo parcialno, bog pomagaj, zmeraj bo tako. Zato je pa tem bolj
               pomembno, da te parcialne vidike čim bolj natančno pogledamo in nato pridemo do
               odločitve.</p>
            </sp>
            <sp xml:id="SDZ3-Redna-05-2001-04-19.sp71">

               <speaker>PODPREDSEDNIK DR. MIHA BREJC:</speaker>

               <p>Repliko ima minister dr. Keber.</p>
            </sp>
            <sp xml:id="SDZ3-Redna-05-2001-04-19.sp72">

               <speaker>DR. DUŠAN KEBER:</speaker>

               <p>Morda bom zadnjo razpravo uporabil za neko sporočilo, ki ga poprej nisem omenil.</p>
               <p>Iz čisto določenih razlogov se pogovarjamo z mislijo v ozadju, da gre za neke na pol
               patološke osebe, ki jih je treba zdraviti pri psihiatru, ali pa osebe, ki so izbrale
               to samskost. Res, da gre v določenem primeru tudi za izbor, najbrž pogojem tudi z
               naravo, ki pripravi posameznika, da se odloča za, na primer, istospolno nagnjenje.
               Ampak po drugi plati pa ni niti konservativna niti liberalna politika kriva, da se
               družba razvija v to smer, kot se, da postajamo bolj alienirani; da si tega ne moremo
               očitati, da je to proces po vsem svetu; da tukaj mogoče, v tej državi, obstajajo
               ženske in moški, ki koprnijo po zvezi, pa ne pridejo do zveze, ne, ker se je branijo,
               ampak nimajo zveze, hočejo imeti zvezo, ne pridejo do tega, in hočejo imeti otroke. O
               tem danes ni bilo debate. Tudi ti, pa čeprav jih je malo, pokrivamo s to pravico,
               tiste, ki jo seveda izberejo. Nihče je ne vsiljuje tistim, ki se jim ta način zdi
               nenaraven.</p>
               <p>Zato bi ponovno rekel, ob tej moji dodatni razlagi ne gre za to, kaj od stroke
               izbereš. Povedal sem, kje je ločnica - to je deloma odgovor poslancu Cukjatiju, če
               sem pravilno prebral magnetogram. Ne gre za to, da si izbereš "a la cart", kar ti
               stroka ponudi, ampak da moraš biti sposoben kot politični presojevalec, da vidiš, kje
               je stroka na polju strokovnosti in kdaj je prišla na področje, kjer ima tudi vsak
               državljan pravico razsojati. Gotovo je, da so določene skupine v tej državi bolj
               kompetentne in da je treba upoštevati njihove nasvete, ni pa nujno in ni to
               brezprizivno. Pomislimo - ne maram zlorabiti, seveda - ampak pomislimo, kako smo si
               in si še vedno različno razlagamo vsako posamično sestavo Ustavnega sodišča, ko
               razsoja o eminentno pravnih vprašanjih. Pa ta parlament razpravlja na ta ali oni
               način, deloma tudi o takih zaključkih. Gre za to, da živimo na ta način. In enako
               velja tudi za zbornico. Ne bom odpiral, v vsakem trenutku so v vodstvih strokovnih
               asociacij ljudje, ki imajo poleg strokovnega znanja tudi določeno vrednostno in tudi
               politično prepričanje Ga imajo. Ker sicer bom takrat, ko bom sporočil, da je zbornica
               enostransko in v celoti podprla, da je zdravnikom še potrebno povečati plače prišel
               in to predložil parlamentu, ko bomo govorili o predračunu.</p>
               <p>Gre torej za to, da moramo narediti to ločnico in da spoznamo, da se danes
               pogovarjamo o zadevi, ki se dotika desetih, dvajsetih žensk in da to vprašanje ne
               gre, so pa vprašanja zelo eminentna. Ko odgovarjamo na to vprašanje rešujemo hkrati
               oziroma ponujamo možnost tistim, ki jo pač želijo vzeti. To je vse, kar je v zvezi s
               tem zakonom. Vse ostalo je pa seveda razprava, ki naj okrepi stališče tistih, ki so
               proti in stališče tistih, ki so za.</p>
               <p>Naj vas spomnim, ne glede na to, da je vprašanje, če gre za verodostojno raziskavo,
               ampak nekaj je tudi sporočil, če danes nastopamo, kako je zbornica kljub temu, da je
               samo dvignila roke in ni razpravljala in je dobila to točko brez najave, pod nujno na
               svojo sejo. Ampak, če je to mnenje stroke, potem naj pač povem, da je včeraj ali
               predvčerajšnjem analiza javnega mnenja, ki je pokazala, da skoraj 50%, torej bistveno
               več kot tisti, ki so proti, podpira tudi to stališče, da se pomaga ženskam tudi, ki
               so plodne v določenih izjemnih primerih, kar govori, da prebivalstvo sporoča nekaj
               svojim politikom. Ne bom trdil, da je to vprašanje, bom ponovil, ne bom trdil, da je
               to vprašanje, ki se sprašuje ljudi na referendumu. Enako, ko mislim, da ne moremo
               spraševati ljudi o smrtni kazni na referendumu. Ampak, je pa tudi neko mnenje. Lahko
               ga upoštevate, ali pa ga tudi ne. Hvala.</p>
            </sp>
            <sp xml:id="SDZ3-Redna-05-2001-04-19.sp73">

               <speaker>PODPREDSEDNIK DR. MIHA BREJC:</speaker>

               <p>Replika gospa Oražem.</p>
            </sp>
            <sp xml:id="SDZ3-Redna-05-2001-04-19.sp74">

               <speaker>CVETA ZALOKAR ORAŽEM:</speaker>

               <p>Hvala lepa. Repliciram, tudi jaz v smislu tega, kakšen je profil teh žensk. In bi
               želela prebrati pismo, ki sem ga danes zjutraj dobila med pošto z imenom in priimkom,
               ki ga ne želim povedati zaradi zaščite ampak pravi takole. "Pišem vam v podporo
               zakona, ki ga želite uveljaviti glede oploditve samskih žensk. Rada bi vam povedala,
               da pri omenjanju profila ženske, ki bi potrebovala "svojevoljno" oploditev,
               poudarite, da gre za profil žene, ki je med študijem, delom in reševanjem lastne
               eksistence v svojem plodnem obdobju rojevanja dobesedno pozabila na svojo intimo in
               zasebnost, saj se ji je življenje zavleklo ne, da bi se ona sama spomnila na njeno
               prvobitno željo in namen postati mati. Mislim, da je takšnih žensk veliko, ki smo se
               na nek način odrekle sebi, da bi zadovoljile druge. Hočem reči, da ne gre za neko
               bolno žensko, kot sem opazila, da jo želijo predstaviti v nekaterih diskusijah. Gre
               za popolnoma zdravo ženo, brez slabih izkušenj z moškimi, pač pa za ženo, katere
               rodovitna zmožnost se je precej zamaknila v zrelo obdobje, kot je to recimo resnica
               pri meni." To je pismo, ki ga imam tukaj, pa si ga lahko ogledate.</p>
            </sp>
            <sp xml:id="SDZ3-Redna-05-2001-04-19.sp75">

               <speaker>PODPREDSEDNIK DR. MIHA BREJC:</speaker>

               <p>Hvala. Razprava gospod Peče.</p>
            </sp>
            <sp xml:id="SDZ3-Redna-05-2001-04-19.sp76">

               <speaker>SAŠO PEČE:</speaker>

               <p>Zahvaljujem se vam besedo! Pa bi v osnovi vas vprašal, kakšna replika je prebiranje
               pisma? Saj imamo institut, da se poslanec prijavi k razpravi, ampak ne pa toliko
               izigravati repliko, da potem nekdo prebere pismo, ne glede na to, kakšno vsebino ima
               in ne glede na to ali je to avtorsko delo govornika ali je to morebiti od drugje.</p>
               <p>Ne verjamem, da bomo v današnji razpravi oziroma dosedanji razpravi, da smo
               prepričali drug drugega. Verjamem, da smo vsi, ki sedimo v tem zboru, že zdavnaj
               odločeni kako bomo glasovali. Tudi moj namen ni nobenega od vas več prepričati, ker
               ste prepričani, ampak je mogoče tudi to, če ste si vsi vzeli pravico v današnji
               razpravi še enkrat ponoviti včerajšnja stališča, še enkrat ponoviti mnenje drugih, ga
               mogoče lepše oblikovati, bom to storil tudi jaz.</p>
               <p>V slovenski nacionalni stranki delimo enotno mnenje iz katerega izvira tudi naša
               odločitev. To je enostavno, da otrok ni psihiater. Ne na otroku graditi oziroma
               zdraviti probleme posameznih osebkov v tej družbi. Otrok je in mora biti tista
               največja vrednota v tej naši družbi, zato glejmo, da bo ta vrednota naravna vrednota.
               Iz tega sledi pogled slovenske nacionalne stranke. To je naravna danost. Ne se
               igrati.</p>
               <p>Eden od govornikov - mislim, da je prihajal iz socialdemokratske stranke, pa naj mi
               oprosti, ker ne vem kdo je bil - je čudovito nakazal korake te nove modernizacije in
               igranja s človeškimi življenji. Pokazal je, da nas bo zadeva pripeljala tako daleč,
               da se bomo čez določeno obdobje spraševali v istem zboru o kloniranju človeka. In
               takrat se bo vsem to normalno zdelo.</p>
               <p>Zakon, katerega danes se srečujemo s spremembo, v tej državi imamo. Ta zakon pravno
               formalno omogoča oplojevanje, umetno oplojevanje parom, poročenim in tistim v
               izvenzakonski skupnosti. In kdorkoli je v tej dvorani trdil drugače, da čaka toliko
               in toliko parov na možnost oplojevanja, ni govoril točnih stvari. Danes se srečujemo
               samo z zakonom o spremembi, ki nosi eno poglavitno spremembo, to je dikcijo samske
               ženske. Po marsikaterem mnenju s tem predlagatelji dosegate to, da se termin samske
               ženske oziroma, da bo sinonim za samske ženske tudi bolne ženske. V bistvu se srečamo
               z zakonom o zdravljenju neplodnosti.</p>
               <p>Seveda mas v slovenski nacionalni stranki o samem zakonu moti ogromno stvari, od
               tega, da se je v uvodu, pisanem uvodu povzemalo razprave na matičnem delovnem telesu
               in s tem naprej dosegli to, kar nam sicer skušate povedati da nočete, ampak samo eno
               izmed političnih fars v tem državnem zboru. Če je bil vaš namen karkoli storiti za
               populacijo, za boljše družine, bi tej naši državi vzdignili standard, nikakor pa ne
               se igrali z eno najobčutljivejših tem, s katerimi se v tem mandatu in žal tudi koncem
               prejšnjega mandata, ta državni zbor srečuje.</p>
               <p>V obrazložitvi ste navedli primere Evrope. Seveda, te primere nam navajate takrat,
               kadar vam ustrezajo in tudi en izmed govornikov, mislim, da je bilo okrog 11. ure,
               vam je povedal, da tudi ti argumenti ne držijo. Verjetno ste jih prepisali iz
               interneta ali kaj podobnega, ampak malo več resnosti ob tako pomembnem zakonu, ki se
               dotika osnovne materije življenja. In pa seveda tudi stroke ne smemo pozabiti. Žal se
               večina v tem državnem zboru na stroko zanaša takrat, ko ji to ustreza. Kadar je
               stroka drugačnega mnenja, pa se uporabi tisti osnovni argument, ja veste, pravi
               strokovnjaki pa ne upajo, ker se bojijo svojih nadrejenih. Zelo žalostno za tako
               pomemben zakon.</p>
               <p>Iskreno upamo, da zakon v državnem zboru ne bo sprejet. Obstoječi zakon imamo in
               obstoječi zakon omogoča to, kar v slovenski nacionalni stranki smatramo za vrednoto.
               To je popolno družino.</p>
               <p>In še za konec, dve stvari. Kaj bo z, recimo temu, spolnimi celicami, pri katerih po
               obrazložitvi 8. člena predlaganega zakona se pač ne bo moglo ugotoviti, od kod
               izvirajo in bo, recimo temu, otrok drugačen kot ste si ga želeli, drugačne barve, kaj
               bo z njim. To so pomembna vprašanja, poleg tega se pojavlja še malo morje takih
               vprašanj. Kot so, bo otrok ostal sam, že vnaprej je določeno, da ima dosti večje
               možnosti, da bo ostal sirota kot v družini, kjer sodelujeta dva, oče in mati. Torej
               glede na to, da sem že rekel, da in glede na to, da se mije čas iztekel, glede na to,
               da ne verjamem, da se lahko še kdorkoli v tej dvorani prepriča v drugačno mnenje, kot
               ga ima zdaj. Ta zakon nas bo pripeljal stopnjo bližje uveljavljanju homoseksualnosti
               v naši državi. Hvala.</p>
            </sp>
            <sp xml:id="SDZ3-Redna-05-2001-04-19.sp77">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ura je 13.00. In prekinjamo sejo državnega zbora za odmor. Ob 14.30
               nadaljujemo.</p>
               <p>(Seja je bila prekinjena ob 13.00 uri in se je nadaljevala ob 14.44 uri.)</p>
            </sp>
            <sp xml:id="SDZ3-Redna-05-2001-04-19.sp78">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice in kolegi, ker ta trenutek še poteka zasedanje odbora za finance,
               predlagam, da počakamo še kakšen trenutek, da se nam kolegi pridružijo.</p>
               <p>Spoštovane kolegice poslanke in kolegi poslanci! Glede na to, da ima delo parlamenta
               gotovo prednost pred delom delovnega telesa, bomo nadaljevali.</p>
               <p>Vljudno prosim, da pri svojih sosedih, ki imajo vložene kartice, pogledate, da
               morebiti ne izkazujejo lažne prisotnosti, da bomo lahko ugotovili sklepčnost. Imam pa
               že sporočilo, da se nam bodo kolegi iz odbora za finance pridružili vsak trenutek,
               ker so končali delo.</p>
               <p>Prihajajo še kolegi iz odbora. Prosim, da tudi oni vstavijo kartice, ker bomo
               ugotavljali navzočnost.</p>
               <p>Vljudno prosim kolege in kolegice, ki so končali delo v odboru za finance, da se nam
               pridružijo, kajti monitor izkazuje stanje, da je državni zbor še vedno nesklepčen.</p>
               <p>Mislim, da je stanje že drugačno, zato ugotavljamo navzočnost. Navzočih je 49
               poslank in poslancev, kar pomeni, da je državni zbor sklepčen in lahko veljavno
               odloča.</p>
               <p>V dopoldanskem delu smo prekinili splošno razpravo, in sicer smo obravnavali predlog
               zakona o spremembah in dopolnitvah zakona o zdravljenju neplodnosti in postopkih
               umetne oploditve z biomedicinsko pomočjo. Ker so bile v dopoldanskem delu seje
               izčrpane tudi razprave in replike, sprašujem državni zbor, spoštovane kolegice in
               kolege, ali bi morebiti še kdo želel razpravljati? Ker ne želi, v tem delu
               zaključujem splošno razpravo.</p>
               <p>Dolžni smo opraviti še glasovanje o proceduralnem predlogu, in sicer je poslanec,
               gospod Janez Podobnik predlagal, da se druga in tretja obravnava predloga zakona
               opravita po rednem postopku. Želi v zvezi s tem kdo besedo? Gospod Podobnik,
               izvolite.</p>
            </sp>
            <sp xml:id="SDZ3-Redna-05-2001-04-19.sp79">

               <speaker>JANEZ PODOBNIK:</speaker>

               <p>Prepričan sem, da je sama razprava pokazala na utemeljenost tega predloga. Če kdaj,
               potem je sedaj priložnost, da državni zbor kot redko izkoristi to možnost in drugo in
               tretjo obravnavo opravi po rednem postopku. Hvala.</p>
            </sp>
            <sp xml:id="SDZ3-Redna-05-2001-04-19.sp80">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V imenu poslanske skupine SDS, gospod Brejc, izvolite.</p>
            </sp>
            <sp xml:id="SDZ3-Redna-05-2001-04-19.sp81">

               <speaker>DR. MIHA BREJC:</speaker>

               <p>Mislimo, da je bilo včeraj in danes predstavljenih toliko različnih mnenj v državnem
               zboru, da bi bilo smiselno, da se razprava res opravi v normalnem postopku in se da s
               tem možnost tudi stroki, da se še dodatno pripravi in prinese argumente in nas seveda
               z njimi tudi seznani. Mislimo, da bi bil hitri postopek res nesmiselen in neustrezen.</p>
               <p>Zato tudi mi predlagamo, da se zakon sprejme po normalnem postopku. Hvala.</p>
            </sp>
            <sp xml:id="SDZ3-Redna-05-2001-04-19.sp82">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V imenu poslanske skupine Nove Slovenije, gospod Alojz Peterle,
               izvolite.</p>
            </sp>
            <sp xml:id="SDZ3-Redna-05-2001-04-19.sp83">

               <speaker>ALOJZ PETERLE:</speaker>

               <p>Hvala lepa. Mi bomo podprli to spremembo oziroma ta predlog.</p>
               <p>Sam sem, tik preden sem prišel na drugi del našega zasedanja, srečal našo dopisnico
               iz Pariza, ki je rekla, da je francoski parlament že dvakrat odložil odločanje o tem
               zaradi številnih dilem, ki se na to temo pojavljajo, in tudi tam, bi rekel, ta zadeva
               ni enostavna. In mi si ne delamo usluge s hitrim odločanjem na to temo, pa tudi naša
               poslanska skupina ne bi želela, da stroka prav pri tem zakonu ne bi imela skorajda
               nobene veljave oziroma je ne bi niti resno pogledali.</p>
               <p>Tako da zelo podpiramo, da si vzamemo za to stvar čas.</p>
            </sp>
            <sp xml:id="SDZ3-Redna-05-2001-04-19.sp84">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V imenu poslanske skupine Slovenske nacionalne stranke, gospod Sašo Peče,
               izvolite.</p>
            </sp>
            <sp xml:id="SDZ3-Redna-05-2001-04-19.sp85">

               <speaker>SAŠO PEČE:</speaker>

               <p>Spoštovani! Že ob sprejemanju dnevnega reda smo napovedali svoje nestrinjanje s
               hitrimi postopki. Posebej v tem primeru ne vidimo potrebe, ki jo je predlagatelj
               obrazložil kot vzrok za hitri postopek.</p>
               <p>Poleg tega pa je treba poudariti, da je v tem trenutku na podlagi razprave, ki je
               bila opravljena, in na podlagi vsebine vseh razpravljavcev, češ, da se strinjajo, da
               je to eno najpomembnejših vsebinskih področij, ki se ga resnično dotikajo vsebine
               človeškega življenja, smiselno opraviti po normalni proceduri v državnem zboru, torej
               se z zakonom srečamo še v drugi in tretji obravnavi.</p>
               <p>V slovenski nacionalni stranki podpiramo predlog gospoda Podobnika. Hvala.</p>
            </sp>
            <sp xml:id="SDZ3-Redna-05-2001-04-19.sp86">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V imenu poslanske skupine stranke mladih Slovenije, gospod Levič,
               izvolite.</p>
            </sp>
            <sp xml:id="SDZ3-Redna-05-2001-04-19.sp87">

               <speaker>PETER LEVIČ:</speaker>

               <p>Hvala gospa, predsedujoča. Tudi naša stranka podpira predlog, da se opravi normalni
               postopek, s tem pa dajemo tudi vladi v bistvu možnost, da nas še prepriča, če imajo
               dobre argumente, nas lahko prepričate. Hvala.</p>
            </sp>
            <sp xml:id="SDZ3-Redna-05-2001-04-19.sp88">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K proceduralnemu predlogu v imenu poslanske skupine združene liste,
               gospa Danica Simšič, izvolite.</p>
            </sp>
            <sp xml:id="SDZ3-Redna-05-2001-04-19.sp89">

               <speaker>DANICA SIMŠIČ:</speaker>

               <p>Hvala lepa za besedo, gospa podpredsednica. Spoštovane poslanke in poslanci!
               Poslanska skupina združene liste predlaganega proceduralnega predloga ne bo podprla.
               Rada bi samo še enkrat ponovila utemeljitev zakaj. Preprosto zato, ker so pravice do
               postopkov z biomedicinsko pomočjo že sedaj zelo zadržane in že 7 let pravzaprav
               mirujejo. Razprave ves ta čas potekajo in zelo težko verjamemo, da bi razprava v
               nadaljnjem mesecu dni lahko rešila vse probleme, ki jih nekateri imajo, nikakor pa ne
               moremo pristati na to, da bi na rešitve čakali še neskončna dolga naslednja leta.
               Zato želimo, da je ta zakon čim prej dokončno sprejet. Hvala lepa.</p>
            </sp>
            <sp xml:id="SDZ3-Redna-05-2001-04-19.sp90">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker so se o proceduralnem predlogu izjavile poslanske skupine, ki so to
               želele, dajem predlog na glasovanje. In sicer predlog, da se druga in tretja
               obravnava predloga zakona opravita po rednem postopku. Glasujemo. Navzočih je 70
               poslank in poslancev. Za je glasovalo 33, proti 37.</p>
               <p>(Za je glasovalo 33.) (Prosti 37.)</p>
               <p>Ugotavljam, da proceduralni predlog, da se druga in tretja obravnava opravita po
               rednem postopku, ni bil sprejet.</p>
               <p>Zato prehajamo na <title>drugo obravnavo.</title> Na razpravo ter odločanje o posameznih
               členih predloga zakona. Zboru predlagam, da v skladu z drugo alineo 189. člena
               poslovnika po končani razpravi in glasovanju o amandmajih in členih razpravlja in
               glasuje skupaj o preostalih členih, h katerim niso bili vloženi amandmaji. Predlagani
               sklep ne bo sprejet, če mu bo nasprotovala najmanj tretjina navzočih poslancev.
               Glasujemo. Navzočih je 72 poslank in poslancev. Za je glasovalo 38, proti 30.</p>
               <p>(Za je glasovalo 38.) (Prosti 30.)</p>
               <p>Ugotavljam, da je predlog sprejet. Predlog ni bil sprejet, se opravičujem.</p>
               <p>Zato bomo šli od člena do člena in tudi ob posameznih členih, h katerim so bili
               vloženi amandmaji, razpravljali hkrati o členu in o vloženem amandmaju. Tako
               spoštovanim kolegom in kolegicam svetujem, da poleg pregleda amandmajev, z dne 10. 4.
               2001 pripravijo tudi besedilo členov, ki ga imajo, da bomo lažje razpravljali.
               Prehajamo torej na razpravo in odločanje o 1. členu in o dveh amandmajih, ki so bili
               vloženik 1. členu. In sicer, amandma pod 1 je amandma odbora za zdravstvo, delo,
               družino in socialno politiko in invalide, ki ga vlada podpira. To je amandma na
               amandma vlade. Pod 2 pa je osnovni amandma vlade, ki ga matično delovno telo podpira.
               Želi kdo razpravljati? Ker ne, prehajamo na odločanje. In sicer, najprej glasujemo o
               prvem amandmaju k 1. členu. Glasujemo. Navzočih je 70 poslank in poslancev. Za je
               glasovalo 38, proti 24.</p>
               <p>(Za je glasovalo 38.) (Proti 24.)</p>
               <p>Ugotavljam, da je prvi amandma sprejet.</p>
               <p>Prehajamo na odločanje o amandmaju pod 2. Glasujemo. Navzočih je 69 poslank in
               poslancev. Za je glasovalo 36, proti 21.</p>
               <p>(Za je glasovalo 36.) (Proti 21.)</p>
               <p>Ugotavljam, da je amandma sprejet.</p>
               <p>1. člen je zato v celoti spremenjen. V pojasnilo gospodu Ruparju - preden smo prešli
               na odločanje, sem dala v razpravo in odločanje 1. člen in dva amandmaja in sem
               pozvala spoštovane k razpravi. Nihče se ni javil. Tudi k obrazložitvi glasu, ko smo
               prešli na odločanje o prvem amandmaju, se niste javili. Vljudno vas prosim, bom
               govorila počasneje, da boste lahko sledili.</p>
               <p>Prehajamo na razpravo in odločanje za novi 1.a člen, ki se nahaja na listni številki
               2 pregleda, katerega predlagatelj je Vlada Republike Slovenije. Matično delovno telo
               amandma podpira. Želi kdo razpravljati? (Ne.) Prehajamo na odločanje, in sicer
               odločamo o amandmaju za novi 1.a člen. Glasujemo. Navzočih je 69 poslank in
               poslancev. Za je glasovalo 39, proti 27.</p>
               <p>(Za je glasovalo 39.) (Proti 27.)</p>
               <p>Ugotavljam, da je amandma za novi 1.a člen sprejet. Prehajamo na razpravo in
               odločanje o amandmaju za novi 1.b člen, katerega predlagatelj je odbor, vlada amandma
               za novi 1.b člen podpira. Želi kdo razpravljati? (Ne.) Prehajamo na odločanje.
               Glasujemo. Navzočih je 70 poslank in poslancev. Za je glasovalo 39, proti 28.</p>
               <p>(Za je glasovalo 39.) (Proti 28.)</p>
               <p>Ugotavljam, da je amandma za novi 1.b člen sprejet.</p>
               <p>Prehajamo na besedilo členov osnovnega zakona, in sicer na 2. člen zakona, h katerim
               niso bili vloženi amandmaji. Dajem v razpravo in odločanje 2. člen. Želi kdo
               razpravljati? (Ne.) Prehajamo na odločanje. Glasujemo o 2. členu. Glasujemo. Navzočih
               je 70 poslank in poslancev. Za je glasovalo 39, proti 28.</p>
               <p>(Za je glasovalo 39.) (Proti 28.)</p>
               <p>Ugotavljam, da je 2. člen v celoti sprejet.</p>
               <p>Ponovno prehajamo na pregled amandmajev. V razpravo in odločanje dajem 3. člen in
               dva amandmaja k 3. členu. Pod 1 je amandma na amandma vlade, katerega predlagatelj je
               odbor, vlada amandma na amandma vlade podpira. Pod 2 pa je amandma vlade, ki ga
               podpira matično delovno telo. Želikdo razpravljati? (Ne.) Prehajamo na odločanje.
               Najprej glasujemo o amandmaju pod 1. Glasujemo. Navzočih je 72 poslank in poslancev.
               Za je glasovalo 37, proti 28.</p>
               <p>(Za je glasovalo 37.) (Proti 28.)</p>
               <p>Ugotavljam, da je amandma pod 1 sprejet.</p>
               <p>Prehajamo na odločanje o amandmaju pod 2. Glasujemo. Navzočih je 72 poslank in
               poslancev. Za je glasovalo 38, proti 24.</p>
               <p>(Za je glasovalo 38.) (Proti 24.)</p>
               <p>Ugotavljam, da je amandma pod 2 sprejet in 3. člen v celoti spremenjen.</p>
               <p>Prehajamo na razpravo in odločanje o 4. členu in amandmaju k 4. členu, katerega
               predlagatelj je vlada, matično delovno telo amandma podpira. Želi kdo razpravljati?
               (Ne.) Prehajamo na odločanje. Glasujemo o amandmaju. Navzočih je 72 poslank in
               poslancev. Za je glasovalo 39, proti 25.</p>
               <p>(Za je glasovalo 39.) (Proti 25.)</p>
               <p>Ugotavljam, da je amandma sprejet in 4. člen v celoti spremenjen.</p>
               <p>Prehajamo na razpravo in odločanje o 5. členu in amandmaju k 5. členu, katerega
               predlagatelj je vlada. Matično delovno telo amandma podpira. Želi kdo razpravljati?
               (Ne.) Prehajamo na odločanje. Glasujemo. Navzočih je 73 poslank in poslancev. Za je
               glasovalo 39, proti 25.</p>
               <p>(Za je glasovalo 39.) (Proti 25.)</p>
               <p>Ugotavljam, da je amandma sprejet in 5. člen v celoti spremenjen.</p>
               <p>Prehajamo na razpravo in odločanje o 6. členu in amandmaju k 6. členu, katerega
               predlagatelj je vlada. Matično delovno telo amandma podpira. Želi kdo razpravljati?
               (Ne želi.)</p>
               <p>Prehajamo na odločanje. Glasujemo. Navzočih je 73 poslank in poslancev. Za je
               glasovalo 39, proti 26.</p>
               <p>(Za je glasovalo 39.) (Proti 26.)</p>
               <p>Ugotavljam, da je amandma sprejet in člen v celoti spremenjen.</p>
               <p>Prehajamo na razpravo in odločanje o amandmaju za novi 6.a člen, katerega
               predlagatelj je odbor. Vlada amandma podpira. Želi kdo razpravljati? (Ne želi.)</p>
               <p>Prehajamo na odločanje. Glasujemo. Navzočih je 73 poslank in poslancev. Za je
               glasovalo 36, proti 24.</p>
               <p>(Za je glasovalo 36.) (Proti 24.)</p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o 7. členu in treh amandmajih k 7. členu, in
               sicer je predlagatelj amandmaja na amandma vlade pod zaporedno številko 1 odbor;
               vlada amandma na amandma podpira. Pod zaporedno številko 2 je osnovni amandma vlade,
               ki ga matično delovno telo podpira. Pod številko 3 je amandma vlade, ki ga matično
               delovno telo podpira.</p>
               <p>Želi kdo razpravljati? (Ne želi.)</p>
               <p>Prehajamo na odločanje, in sicer najprej glasujemo o amandmaju pod številko 1.
               Glasujemo. Navzočih je 73 poslank in poslancev. Za je glasovalo 37, proti 25.</p>
               <p>(Za je glasovalo 37.) (Proti 25.)</p>
               <p>Ugotavljam, da je amandma pod številko 1 sprejet.</p>
               <p>Prehajamo na glasovanje o amandmaju pod številko 2. Glasujemo. Navzočih je 73
               poslank in poslancev. Za je glasovalo 36, proti 25.</p>
               <p>(Za je glasovalo 36.) (Proti 25.)</p>
               <p>Ugotavljam, da je amandma sprejet.</p>
               <p>Prehajamo še na glasovanje o amandmaju pod številko 3. Glasujemo. Navzočih je 72
               poslank in poslancev. Za je glasovalo 33, proti 23.</p>
               <p>(Za je glasovalo 33.) (Proti 23.)</p>
               <p>Ugotavljam, da je amandma sprejet. S sprejemom vseh treh amandmajev je tudi 7. člen
               v celoti spremenjen.</p>
               <p>Prehajamo na razpravo in odločanje o amandmaju za novi 7.a člen, katerega
               predlagatelj je odbor, vlada amandma podpira. Želi kdo razpravljati? (Ne želi.)</p>
               <p>Prehajamo na odločanje. Glasujemo. Navzočih je 72 poslank in poslancev. Za je
               glasovalo 36, proti 20.</p>
               <p>(Za je glasovalo 36.) (Proti 20.)</p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o 8. členu in o dveh amandmajih k 8. členu. Pod 1
               je amandma na amandma vlade, katerega predlagatelj je odbor. Vlada amandma podpira.
               Pod 2 je osnovni amandma vlade, katerega predlagatelj je vlada, matično delovno telo
               amandma podpira. Želi kdo razpravljati? Najprej gospod Peterle, izvolite. In potem
               gospod Podobnik.</p>
            </sp>
            <sp xml:id="SDZ3-Redna-05-2001-04-19.sp91">

               <speaker>ALOJZ PETERLE:</speaker>

               <p>Hvala lepa za besedo, gospa predsedujoča. Spoštovane kolegice in kolegi! V uvodu, ki
               govori o oceni stanja in razlogih za sprejem zakona, beremo v petem odstavku na
               strani 4 v predzadnjem stavku naslednje: Najbolj sporna pa je določba, ki določa, da
               mora zdravnik, preden vnese v telo ženske spolne celice, darovalke ali darovalca ali
               zgodnji zarodek, ki je nastal s pomočjo darovanih spolnih celic, ugotoviti, ali sta
               darovalka ali darovalec še živa. Ta določba se je izkazala za popolnoma
               neživljenjsko, saj bo v primeru darovanih spolnih celic, ki se bodo pridobile iz
               tujine, skorajda nemogočeugotoviti, ali je darovalec v tistem hipu še živ. Tako uvod
               oziroma obrazložitev.</p>
               <p>Rešitev, ki jo hoče večina sprejeti, pa govori v 8. členu: Prepovedana je OBMP s
               spolnimi celicami darovalca ali darovalke, za katera se v času vnosa darovanih
               spolnih celic ali zgodnjih zarodkov v telo ženske na podlagi znanih dejstev lahko
               sklepa, da nista več živa.</p>
               <p>Jaz bi tukaj vprašal, prvič, ali vidite, predlagatelji, v tem skladje med tako
               rešitvijo in utemeljitvijo. Drugič, ali lahko upoštevamo tudi nam neznana dejstva
               oziroma kako pridemo do znanih dejstev. Iz obrazložitve bi lahko ugotovili, da je
               težko ugotoviti, ali je dajalec oziroma dajalka še živ. Tudi nikjer ne vidim razlage
               za to, v čem je zdaj pomen kriterija živosti darovalca. Ali je zdaj postalo seme
               alijajčece manj vredno ali kako bi rekel? Me zanima, zakaj je naenkrat tak vdor etike
               v to zadevo. Tukaj pa. Ampak utemeljitev je povsem drugačna, kot je člen.</p>
            </sp>
            <sp xml:id="SDZ3-Redna-05-2001-04-19.sp92">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Podobnik, izvolite.</p>
            </sp>
            <sp xml:id="SDZ3-Redna-05-2001-04-19.sp93">

               <speaker>JANEZ PODOBNIK:</speaker>

               <p>Hvala lepa. Če prav razumem, vlada predlaga amandma, s katerim v celoti spreminja
               člen. Sedaj razpravljamo o amandmaju k 8. členu. Vlada predlaga amandma. Na ta
               amandma pa predlaga amandma odbor.</p>
               <p>Jaz bi imel vprašanje za gospoda ministra. Dejstvo je, da je vsebina tega amandmaja
               zelo občutljiva in zapletena. Gre za vprašanje donorskih tkiv. O tem je že v razpravi
               bilo kar nekaj govora, o tem je tudi kolega dr. Merlo govoril. Zanimivo je to, da ta
               nov amandma ima tri odstavke. Obrazložitev ima pa en sam goli stavek, ki smo ga
               prejeli. S predlaganim amandmajem je podana pravna podlaga za uvoz spolnih celic, ki
               bi bil potreben, ki bi bil, če bi se izkazalo, da ni mogoče pridobiti ustreznega
               števila darovalcev v Sloveniji. Državni zbor bi vendarle moral biti seznanjen z
               dejstvi. Torej, kako pa je? To so pogojniki, trikrat pogojnik. Jaz bi vendarle
               vprašal predstavnika vlade, kako bi obrazložil ta amandma brez teh potrebnih treh
               pogojnikov.</p>
            </sp>
            <sp xml:id="SDZ3-Redna-05-2001-04-19.sp94">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, prehajamo na odločanje in sicer...
               Želi predstavnik vlade odgovoriti?</p>
               <p>Gospod Podobnik, izvolite.</p>
            </sp>
            <sp xml:id="SDZ3-Redna-05-2001-04-19.sp95">

               <speaker>JANEZ PODOBNIK:</speaker>

               <p>Gospa podpredsednica! Prosil bi za 5-minutno pavzo, da bomo vsi skupaj vedeli o čem
               razpravljamo. Jaz imam vtis, da je kolega Peterle govoril o drugi temi. Na moje
               vprašanje tudi gospod minister točno ni vedel, kje smo in 5 minutni odmor predlagam
               ali pa 10-minutni odmor.</p>
            </sp>
            <sp xml:id="SDZ3-Redna-05-2001-04-19.sp96">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prekinjamo zasedanje in sicer nadaljujemo ob 15.20 uri.</p>
               <p>(Seja je bila prekinjena ob 15.12 uri in se je nadaljevala ob 15.22 uri.)</p>
            </sp>
            <sp xml:id="SDZ3-Redna-05-2001-04-19.sp97">

               <speaker>PODPREDSEDNICA IRMA PAVLINIČ KREBS:</speaker>

               <p>Vljudno prosim, da vstavimo kartice in ugotovimo, ali smo sklepčni. Kolege pa prosim,
               da pogledajo, če morebiti njihovi kolegi, ki imajo vstavljene kartice, niso
               prisotni.</p>
               <p>Spoštovani, vljudno prosim, da se nam pridružite, da bomo lahko nadaljevali z delom.</p>
               <p>Glede na to, da monitor izkazuje, da nas je prisotnih 40, zagotovo nas je tu 46,
               zato vljudno prosim spoštovane kolege, ki so tu, pa kartice nimajo vstavljene, da jo
               vstavijo, ker s takšnimi igricami pravzaprav onemogočamo normalno delo državnega
               zbora. Obstrukcijo je vendarle možno napovedati tudi javno in je to bistveno bolj
               primeren ter poslovniško predviden način neprisotnosti v dvorani.Ugotavljamo
               navzočnost.</p>
               <p>Navzočih je 41 poslank in poslancev, kar pomeni, da državni zbor ni sklepčen in ne
               more veljavno odločati.</p>
               <p>Ugotavljanje navzočnosti bomo ponovili, kot je v skladu s poslovnikom. Pred ponovnim
               ugotavljanjem vas vljudno prosim, da prisotni kolegi vstavite kartice na mesto, po
               katerem se ugotavlja vaša prisotnost.</p>
               <p>Po ročnem preštevanju smo ugotovili, da nas je v dvorani čez 60, zato vas ponovno
               vljudno prosim, da tisti, ki ste prisotni, vstavite kartice v režo, da ugotovimo
               navzočnost, kot to običajno počnemo. S tem vendarle izkazujemo nepotrebno mero
               neresnosti. Glede na to, da smo v tej dvorani sami resni in odrasli ljudje poslovnik
               takšne možnosti igranja s karticami res ni predvidel. (Glasovi iz ozadja.) Glede na
               to, da moj poziv ni naletel na plodna tla, ponovno ugotavljam navzočnost! Kljub temu,
               da je v dvorani čez 60 poslancev, je navzočih 44, kar pomeni, da za 10 minut
               prekinjam delo državnega zbora. Nadaljujemo ob 15.37.</p>
               <p>(Seja je bila prekinjena ob 15.27 uri in se je nadaljevala ob 15.39 uri.)</p>
            </sp>
            <sp xml:id="SDZ3-Redna-05-2001-04-19.sp98">

               <speaker>PODPREDSEDNICA IRMA PAVLINIČ KREBS:</speaker>

               <p>Nadaljujemo z delom.</p>
               <p>Hkrati vas želim opozoriti na 44.c člen poslovnika, da ob tretjem ugotavljanju
               navzočnosti se neodsotnost poslanca šteje za neopravičeno odsotnost.</p>
               <p>Prosim, da vstavite kartice, ker ugotavljamo navzočnost. Navzočih je 48 poslank in
               poslancev. Ugotavljam, da je državni zbor sklepčen in lahko veljavno odloča.</p>
               <p>Prekinili smo sejo pri 8. členu.</p>
               <p>Spoštovanemu državnemu zboru želim dati sledeče pojasnilo. Gospod Peterle je
               razpravljal in govoril o 8. členu, ki se nahaja v osnovnem predlogu zakona. Gospod
               Podobnik pa je pričel z razpravo o dveh amandmajih, ki ju imate v pregledu na listni
               številki 7, in sicer pod številko 1 amandma na amandma vlade za novi 8.a člen, in pod
               številko 2 amandma vlade - manjka besedilo za novi 8.a člen. Se pravi, oba amandmaja
               na listni številki 7 pregleda se nanašata za novi 8.a člen, in sicer osnovni amandma
               vlade ustvarja 8.a člen, amandma odbora na amandma vlade pa ga amandmira.</p>
               <p>Tako se vračamo in odpiram razpravo, ki jo je pričel gospod Lojze Peterle, o 8.
               členu zakona, ki se nahaja v osnovnem zakonu in ga v pregledu ni, ker 8. člen v
               osnovi ni bil amandmiran. Želi kdo razpravljati? (Ne želi.)</p>
               <p>Prehajamo na odločanje o 8. členu zakona. Glasujemo. Navzočih je 56 poslank in
               poslancev. Za je glasovalo 42, proti 13.</p>
               <p>(Za je glasovalo 42.) (Prosti 13.)</p>
               <p>Ugotavljam, da je 8. člen v celoti sprejet.</p>
               <p>Sedaj pa prehajamo na razpravo in odločanje o dveh amandmajih - to kar sem pojasnila
               prej - in se nahajata na listni številki 7 pregleda amandmaja. Tukaj je razpravo
               odprl prej gospod Janez Podobnik in ponovno odpiram razpravo. Želi gospod minister
               podati pojasnilo? (Ne.) Ker ne želi nihče več razpravljati, prehajamo na odločanje.
               Najprej odločamo o amandmaju pod številko 1 na listni številki 7. Glasujemo. Navzočih
               je 67 poslank in poslancev. Za je glasovalo 41, proti 21.</p>
               <p>(Za je glasovalo 41.) (Prosti 21.)</p>
               <p>Ugotavljam, da je amandma pod ena sprejet.</p>
               <p>Prehajamo še na glasovanje o amandmaju pod 2. Glasujemo. Navzočih je 73 poslank in
               poslancev. Za je glasovalo 41, proti 25.</p>
               <p>(Za je glasovalo 41.) (Prosti 25.)</p>
               <p>Ugotavljam, da je amandma pod 2 sprejet. S tem imamo novi 8.a člen.</p>
               <p>Prehajamo na razpravo in odločanje o 9. členu in o amandmaju k temu členu, katerega
               predlagatelj je vlada, matično delovno telo amandma podpira. Želi kdo razpravljati?
               Gospod Rupar, izvolite.</p>
            </sp>
            <sp xml:id="SDZ3-Redna-05-2001-04-19.sp99">

               <speaker>PAVEL RUPAR:</speaker>

               <p>Hvala lepa za besedo. Torej ne tiče se zgolj samo 9. člena, ampak imam priložnost,
               ker zopet govorimo o partnerju ter o ženski brez partnerja. Jaz bi pa rad opozoril,
               da ste spoštovane kolegice in kolegi... Hvala. Bi vas rad opozoril, da ste pa že v 1.
               členu naredili napako in sprejeli člen, ki je sam po sebi in v svoji vsebini v
               velikem nasprotju. V četrtem odstavku ste zapisali takole: "Medsebojna zakonska zveza
               ali zunajzakonska skupnost mora obstajati v času vnosa celic itn." Torej ste naredili
               pogojni stavek, da mora obstajati. V naslednjem stavku ste pa dopustili možnost, da
               do zdravljenja neplodnosti s postopki OBMP je upravičena tudi ženska brez partnerja.
               Torej, prvi stavek, ki sem ga prebral, ne velja. Ker tam ste zapisali, da mora biti
               eno ali drugo, kasneje ste pa to ovrgli. Tako ste, po mojem mnenju - jaz upam, da bo
               pravni oddelek to tudi potrdil - vse kar ste sprejeli, sprejeli napačno in seveda s
               tem po moji oceni neveljavno. Hvala lepa.</p>
            </sp>
            <sp xml:id="SDZ3-Redna-05-2001-04-19.sp100">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Bitenc, izvolite.</p>
            </sp>
            <sp xml:id="SDZ3-Redna-05-2001-04-19.sp101">

               <speaker>TINA BITENC PENGOV:</speaker>

               <p>Gospa podpredsednica hvala za besedo. Jaz bi samo rada opozorila, da je celotni,
               sedaj 1. člen, ki pa spreminja 5. člen, zdaj v celoti spremenjen po amandmaju vlade,
               in da tudi to besedilo seveda v kontekstu novega člena dobiva drugačen pomen. Samo
               definira kdaj, oziroma ugotavljanje medsebojne zakonske zveze oziroma zunajzakonske
               skupnosti, kar seveda tudi ima pomen v tem kontekstu. Hvala.</p>
            </sp>
            <sp xml:id="SDZ3-Redna-05-2001-04-19.sp102">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rupar.</p>
            </sp>
            <sp xml:id="SDZ3-Redna-05-2001-04-19.sp103">

               <speaker>PAVEL RUPAR:</speaker>

               <p>Jaz se ne strinjam s tem tolmačenjem. Zdaj, ali črtati oba stavka, pa naredite potem
               en nov stavek, kjer boste našteli zunajzakonsko, zakonsko in ženska brez vsega, ali
               pa, torej nekaj morate pač narediti. En in drugi stavek nista v soglasju, sta v
               nasprotju med sabo. To je dejstvo, kjer ste napisali, da mora, se ne more, ker
               izključuje, beseda mora, izključuje naslednji stavek. Jaz samo to opozarjam, saj to
               je mogoče za vas dobro, saj meni je vseeno, jaz ne sodelujem.</p>
            </sp>
            <sp xml:id="SDZ3-Redna-05-2001-04-19.sp104">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Izvolite gospa Bitenc.</p>
            </sp>
            <sp xml:id="SDZ3-Redna-05-2001-04-19.sp105">

               <speaker>TINA BITENC PENGOV:</speaker>

               <p>Gospa podpredsednica, spoštovani zbor. Jaz bi samo dodala, da naslednji odstavek
               uporablja besedico tudi. Po amandmaju na amandma se zdaj glasi: Ob smiselni uporabi
               drugega odstavka tega člena je za zdravljenje neplodnosti s postopki OBMP upravičena
               tudi ženska brez partnerja. Določen je v tem odstavku nov upravičenec.</p>
            </sp>
            <sp xml:id="SDZ3-Redna-05-2001-04-19.sp106">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, prehajamo na odločanje. Gospod
               Rupar, pravzaprav vodimo razpravo o amandmaju k 9. in k 9. členu. Odpirate pravzaprav
               člen, ki je v drugi obravnavi že zaprt, s tem ko je bil sprejet. Ker ne želi več
               nihče razpravljati, prehajamo na odločanje. Odločamo o amandmaju k 9. členu.
               Glasujemo. Navzočih je 69 poslank in poslancev. Za je glasovalo 40 poslank in
               poslancev, proti 26.</p>
               <p>(Za je glasovalo 40.) (Proti 26.)</p>
               <p>Ugotavljam, da je amandma sprejet in 9. člen v celoti spremenjen. Prehajamo na
               razpravo in odločanje o 10. členu in amandmaju k 10. členu. Predlagatelj amandmaja je
               vlada, matično delovno telo amandma podpira. Želi kdo razpravljati? (Ne želi.)</p>
               <p>Prehajamo na odločanje. Glasujemo. Navzočih je 70 poslank in poslancev. Za je
               glasovalo 38, proti 23.</p>
               <p>(Za je glasovalo 38.) (Proti 23.)</p>
               <p>Ugotavljam, da je amandma sprejet in člen v celoti spremenjen.</p>
               <p>Prehajamo na razpravo in odločanje o amandmaju za novi 10.a člen, katerega
               predlagatelj je odbor; vlada amandma podpira. Želi kdo razpravljati? (Ne želi.)</p>
               <p>Prehajamo na odločanje. Glasujemo. Navzočih je 70 poslank in poslancev. Za je
               glasovalo 41, proti 22.</p>
               <p>(Za je glasovalo 41.) (Proti 22.)</p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o amandmaju za novi 10.b člen, katerega
               predlagatelj je odbor. Vlada amandma podpira. Želi kdo razpravljati? (Ne želi.)</p>
               <p>Prehajamo na odločanje. Glasujemo. Navzočih je 72 poslank in poslancev. Za je
               glasovalo 41, proti 24.</p>
               <p>(Za je glasovalo 41.) (Proti 24.)</p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o 11. členu in amandmaju k temu členu, katerega
               predlagatelj je odbor, vlada pa ga podpira. Želi kdo razpravljati? (Ne želi.)</p>
               <p>Prehajamo na odločanje. Glasujemo. Navzočih je 72 poslank in poslancev. Za je
               glasovalo 41, proti 21.</p>
               <p>(Za je glasovalo 41.) (Proti 21.)</p>
               <p>Ugotavljam, da je amandma sprejet in člen črtan.</p>
               <p>Gospod Peterle, prosim, imate besedo.</p>
            </sp>
            <sp xml:id="SDZ3-Redna-05-2001-04-19.sp107">

               <speaker>ALOJZ PETERLE:</speaker>

               <p>Se opravičujem! Očitno sem zamudil 11. člen, je bilo že glasovano, kajne? Ali je še
               razprava o 11. členu?</p>
            </sp>
            <sp xml:id="SDZ3-Redna-05-2001-04-19.sp108">

               <speaker>PODPREDSEDNICA IRMA PAVLINIČ KREBS:</speaker>

               <p>Smo že glasovali o 11. členu. Hvala.</p>
               <p>Prehajamo zopet na osnovno besedilo člena, to je 12. člen, ki ureja veljavnost
               zakona in se nahaja v osnovnem besedilu. Dajem torej v razpravo in odločanje 12.
               člen. Želi kdo razpravljati? (Ne želi.)</p>
               <p>Prehajamo na odločanje. Glasujemo. Navzočih je 72 poslank in poslancev. Za je
               glasovalo 40, proti 21.</p>
               <p>(Za je glasovalo 40.) (Proti 21.)</p>
               <p>Ugotavljam, da je 12. člen v celoti sprejet. Prehajamo na razpravo in odločanje o
               naslovu zakona. K naslovu zakona je bil podan tudi amandma, ki ga imate v pregledu,
               na listni številki 9. Želi kdo razpravljati? (Ne.) Prehajamo na odločanje. Glasujemo.
               Navzočih je 69 poslank in poslancev. Za je glasovalo 41, proti 22.</p>
               <p>(Za je glasovalo 41.) (Prosti 22.)</p>
               <p>Ugotavljam, da je bil amandma k naslovu zakona sprejet.</p>
               <p>Prehajamo še na glasovanje o naslovu zakona v celoti. Gospod Podobnik, želite
               razpravljati? Izvolite. Dr. Bajuk, se opravičujem. Izvolite.</p>
            </sp>
            <sp xml:id="SDZ3-Redna-05-2001-04-19.sp109">

               <speaker>DR. ANDREJ BAJUK:</speaker>

               <p>Hvala lepa gospa predsedujoča. V imenu poslanske skupine in v sklopu s poslovnikom
               hočem, izjavljam, da se je Nova Slovenija odločila, da ne bo sodelovala in bo
               obstruirala sprejem tega zakona zaradi vseh razlogov, ki smo jih že skozi te dolge
               ure pojasnili. Torej, po pravici, ki nam jodaje poslovnik, bomo sedaj zapustili sejo.
               Hvala lepa.</p>
            </sp>
            <sp xml:id="SDZ3-Redna-05-2001-04-19.sp110">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi kdo razpravljati o... Gospod Cukjati, izvolite.</p>
            </sp>
            <sp xml:id="SDZ3-Redna-05-2001-04-19.sp111">

               <speaker>FRANCE CUKJATI:</speaker>

               <p>Enako tudi naša poslanska skupina napoveduje poslovniško obstrukcijo, ker se ne
               moremo strinjati</p>
               <p>s postopkom in pa z vso vsebino, ki ni bila upoštevana. Zapuščamo državni zbor pod to
               točko.</p>
            </sp>
            <sp xml:id="SDZ3-Redna-05-2001-04-19.sp112">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Preostale kolegice in kolege... Gospod Sašo Peče, izvolite.</p>
            </sp>
            <sp xml:id="SDZ3-Redna-05-2001-04-19.sp113">

               <speaker>SAŠO PEČE:</speaker>

               <p>Žal zaradi neposluha s kvalitetnimi zakoni, neposluha s strani vladnih strank smo
               tudi v Slovenski nacionalni stranki prisiljeni uporabiti ta nepopularen ukrep, toda
               glede na to, da je to edina možnost v tem državnem zboru, da se sploh mnenje sliši,
               tudi v Slovenski nacionalni stranki napovedujemo obstrukcijo za ta del seje. Hvala.
           </p>
            </sp>
            <sp xml:id="SDZ3-Redna-05-2001-04-19.sp114">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Levič, izvolite.</p>
            </sp>
            <sp xml:id="SDZ3-Redna-05-2001-04-19.sp115">

               <speaker>PETER LEVIČ:</speaker>

               <p>Tudi Stranka mladih Slovenije izkorišča to poslovniško pravilo z obstrukcijo in
               zapuščamo sejo zaradi hitrega postopka. Hvala.</p>
            </sp>
            <sp xml:id="SDZ3-Redna-05-2001-04-19.sp116">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Smo v fazi razprave o naslovu zakona. Želi še kdo razpravljati? (Ne.)
               Prehajamo na odločanje. Glasujemo o naslovu zakona. Ugotavljam, da je navzočih 45
               poslank in... Navzočnost ugotavljam drugič! Navzočih je 46 poslank in poslancev, kar
               pomeni, da lahko državni zbor nadaljuje z delom. Glasujemo o naslovu zakona v celoti.
               Glasujemo. Navzočih je 47 poslank in poslancev. Za je glasovalo 41, proti 3.</p>
               <p>(Za je glasovalo 41.) (Proti 3.)</p>
               <p>Ugotavljam, da je bil naslov zakona v celoti sprejet.</p>
               <p>Prehajamo na <title>tretjo obravnavo</title> predloga zakona. Ugotavljam, da so bili k
               predlogu zakona v drugi obravnavi sprejeti amandmaji k členom 1, 1a, 1b, 3, 4, 5, 6,
               6a, 7, 8, 8a, 9, 10, 10a, 10b, 11 in 12. Odprt je tudi naslov zakona. Če želijo k tem
               členom kvalificirani predlagatelji vložiti amandma, prosim, da to storijo. Pred tem
               pa sprašujem, ali želi kdo razpravljati o predlogu zakona v celoti (Ne.) Sprašujem na
               podlagi tretjega odstavka 198. člena poslovnika Sekretariat za zakonodajo in pravne
               zadeve, če je zaradi sprejetih amandmajev porušena medsebojna skladnost določb
               zakona? (Ni.) Hvala lepa. Zato prehajamo na odločanje o zakonu v celoti.Obrazložitev
               glasu. Gospod Janez Podobnik, izvolite.</p>
            </sp>
            <sp xml:id="SDZ3-Redna-05-2001-04-19.sp117">

               <speaker>JANEZ PODOBNIK:</speaker>

               <p>Hvala, gospa podpredsednica. Najverjetneje se bo redko dogajalo v tem sklicu v
               državnem zboru, da bo na ta način skupina poslank in poslancev, kar 4 poslanske
               skupine, zapustila sejo. Jaz sem bil izvoljen za poslanca, da bom sedel tukaj v tej
               hiši in se z argumenti boril. Danes je po mojem mnenju bila narejena velika napaka,
               da se ni upošteval zelo korekten predlog, da bi drugo in tretjo obravnavo državni
               zbor opravil po normalnem postopku. V naši poslanski skupini smo tudi povedali, da bi
               bili pripravljeni korektno in strokovno sodelovati pri še nekaterih možnih spremembah
               samega zakona. Ker ste se odločili drugače, večina ima v državnem zboru vedno prav, v
               poslovniškem smislu, vprašanje pa je, če v vsebinskem, bi v imenu poslanske skupine
               pred odločanjem prosil za pol ure odmora. Hvala lepa.</p>
            </sp>
            <sp xml:id="SDZ3-Redna-05-2001-04-19.sp118">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Na predlog poslanske skupine Slovenske ljudske stranke prekinjam sejo in
               jim dajem pavzo za odločanje, in sicer do 16.30 ure, ko bo državni zbor odločal o
               predlogu zakona v celoti. Hvala lepa.</p>
               <p>(Seja je bila prekinjena ob 16.00 uri in se je nadaljevala ob 16.35 uri.)</p>
            </sp>
            <sp xml:id="SDZ3-Redna-05-2001-04-19.sp119">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice in spoštovane kolege, ki se nahajajo v bližini dvorane in niso
               napovedali, da bodo obstruirali to točko dnevnega reda, vljudno prosim, da se nam
               pridružijo, da lahko začnemo z delom. Spoštovane kolegice, spoštovani kolegi!
               Nadaljujemo z delom. Gospoda Podobnika sprašujem, če želi pojasniti. Se opravičujem.
               Dovolite, da ugotovim še navzočnost! Navzočih je 48 poslank in poslancev, kar pomeni,
               da je državni zbor sklepčen in lahko veljavno odloča. Gospod Janez Podobnik,
               izvolite.</p>
            </sp>
            <sp xml:id="SDZ3-Redna-05-2001-04-19.sp120">

               <speaker>JANEZ PODOBNIK:</speaker>

               <p>Hvala za besedo, gospa podpredsednica. Spoštovane kolegice in kolegi! Poslanska
               skupina je izkoristila teh kratkih 30 minut in se je odločila o naslednjem. Radi bi
               obvestili svoje poslanske kolegice in kolege, da smo kot stranka vedno podpirali vse
               rešitve, ki so omogočale, da bi napredek biomedicinske znanosti pomagal vsem tistim,
               ki pridejo v težave na tem področju. Tudi zato smo podprli rešitve v veljavnem
               zakonu. V poslanski skupini izrecno podpiramo, da so do zdravljenja upravičene tudi
               tiste samske ženske, ki niso plodne. Izraz "samskost" nam ne pomeni negativne
               stigmatizacije. Rad bi pa povedal, da je bila po našem mnenju po nepotrebnem
               zavrnjena dobronamerna pobuda, da bi se zakon sprejemal na način, da bi po tej
               obravnavi izkoristili, sicer zelo redko izkoriščeno poslovniško možnost, da bi kljub
               temu, da je zakon sprejet po hitrem postopku, torej postopek določen pri dnevnem
               redu, da bi drugo in tretjo obravnavo opravili po rednem postopku. Mi smo želeli kot
               stranka skupaj s svojimi strokovnjaki konstruktivno in zelo odgovorno sodelovati pri
               teh dveh postopkih. Po našem mnenju bi se dalo nekatere že sprejete določbe
               dopolniti.</p>
               <p>Mi smo se zavedali, da so tri pomembne teme. Vprašanje omogočanja zdravljenja in
               postopka umetne oploditve tudi v primerih, ko sta neplodna oba partnerja. Tukaj so se
               našle rešitve, ki so po naši oceni blizu optimalnih. Drugo vprašanje je vprašanje
               uvoza spolnih celic oziroma vprašanje donorskih tkiv. Tukaj gre za zelo občutljivo
               vprašanje. Po našem mnenju bi se ga lahko še dodelalo. To je tudi razprava pokazala.</p>
               <p>Tretja tema, ki pa je bila ključna in je že lansko leto razdelila državni zbor, pa
               je vprašanje, da se ta pravica omogoči vsem ženskam, tako plodnim kot neplodnim. To
               pa je bilo tisto področje, kjer kot poslanska skupina nismo več mogli pristati na ta
               postopek, zato naša poslanska skupina predlaganega zakona ne bo podprla.</p>
               <p>Radi pa bi opozorili še na nekaj. Večina, ki jo imaš, jo uporabljaj odgovorno. Če se
               dogovoriš, da boš v nekem postopku sprejemal zakone, ki so vezani na državni
               proračun, pa če se ta seja prične jutri, pa potem preskočiš dnevni red brez dogovora,
               ker bo prihodnji teden večji del tvojih članov v tujini, kot bomo tudi mi, in da s to
               večino izigraš dogovorjeni postopek, je pa potem potrebno na tem mestu protestirati
               proti takemu načinu. Večina, ki je v tem primeru tukaj prisotna, je taka, da
               dosežete, kar hočete. Mimo dogovora se je izsililo to točko v teh dneh. V miru bi jo
               lahko opravili v prihodnjem tednu.</p>
               <p>V tem kratkem posvetu na poslanski skupini pa so me poslanski kolegi tudi
               prepričali, da tudi zato, da se opozori na ta način, bomo izkoristili možnost in se
               pri glasovanju o tej točki ne bomo priglasili oziroma pri glasovanju ne bomo
               sodelovali. Hvala lepa.</p>
            </sp>
            <sp xml:id="SDZ3-Redna-05-2001-04-19.sp121">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo na glasovanje o zakonu v celoti. Bomo glasovali, pa bomo ob
               glasovanju ugotovili. Glasujemo. Državni zbor je nesklepčen in ne more veljavno
               odločati. Ponovno ugotavljam navzočnost, kar je v skladu s poslovnikom. Navzočih nas
               je 42.</p>
               <p>Proceduralni predlog. Gospod Pahor, izvoli.</p>
            </sp>
            <sp xml:id="SDZ3-Redna-05-2001-04-19.sp122">

               <speaker>BORUT PAHOR:</speaker>

               <p>Predlagam, da naredimo kratek odmor in vabim vodje poslanskih skupin na kratek
               posvet v sobi 117, da bi lahko nadaljevali z delom. Prosim.</p>
            </sp>
            <sp xml:id="SDZ3-Redna-05-2001-04-19.sp123">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sejo prekinjamo za 15 minut in nadaljujemo ob 17. uri.</p>
               <p>(Seja je bila prekinjena ob 16.41 uri in se je nadaljevala ob 17.35 uri.)</p>
            </sp>
            <sp xml:id="SDZ3-Redna-05-2001-04-19.sp124">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice in kolegi, obveščam vas, da bomo z delom državnega zbora
               nadaljevali ob 17.20 uri. Zato prosim, da se poslanske skupine, ki niste napovedale
               obstrukcije, pridružite, da bomo lahko delali.</p>
               <p>Nadaljujemo z delom. Ugotavljamo navzočnost. Navzočih je 45 poslank in poslancev.
               Državni zbor ni sklepčen in ne more veljavno odločati.</p>
               <p>Ponovno ugotavljamo navzočnost. Navzočih je 46 poslank in poslancev. Državni zbor je
               sklepčen in lahko veljavno odloča.</p>
               <p>Odločamo o zakonu v celoti. Glasujemo. Navzočih je 46 poslank in poslancev. Za je
               glasovalo 43, proti 2.</p>
               <p>(Za je glasovalo 43.) (Proti 2.)</p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda.</p>
               <p>Vabim poslanske skupine, ki so obstruirale to točko dnevnega reda, da se nam
               pridružijo, ker bomo nadaljevali z obravnavo <title>3. TOČKE DNEVNEGA REDA - OBRAVNAVA
                  PREDLOGA ZAKONA O DOPOLNITVI ZAKONA O ŽELEZNIŠKEM PROMETU, SKRAJŠANI POSTOPEK.
               </title>
               </p>
               <p>Predstavnika vlade, državnega sekretarja v ministrstvu za promet, dr. Slavka Hanžela,
               lepo pozdravljam.</p>
               <p>Predlog zakona je v obravnavo zboru predložila vlada Republike Slovenije. Želi
               predstavnik vlade besedo? Izvolite, gospod Hanžel.</p>
            </sp>
            <sp xml:id="SDZ3-Redna-05-2001-04-19.sp125">

               <speaker>DR. SLAVKO HANŽEL:</speaker>

               <p>Spoštovana gospa podpredsednica, lepa hvala za besedo. Spoštovane poslanke,
               spoštovani poslanci. V predlogu zakona o spremembi in dopolnitvi zakona o železniškem
               prometu predlaga vlada po skrajšanem postopku dopolnitev 34. člena, ki je dejansko
               povezana z nedavno sprejetim zakonom o poroštvu za vzdrževanje in modernizacijo
               železniške infrastrukture v tem državnem zboru. Z dopolnitvijo 34. člena navedenega
               zakona dejansko država prevzema obveznosti po zakonu o poroštvu, prevzema obveznosti
               za vzdrževanje in za modernizacijo infrastrukture, ki je v lasti države. S tem
               dejansko prehajajo vse obveznosti Slovenskih železnic, kot kreditojemalca, na državo
               kot lastnico te infrastrukture.</p>
               <p>Prosim, da zakon obravnavate tako, kot je bilo predlagano, se pravi po pospešenem
               postopku, in da s tem dejansko omogočite realizacijo programa, ki je predviden v
               sklopu poslovnega načrta sistema Slovenskih železnic za leto 2001. Hvala lepa.</p>
            </sp>
            <sp xml:id="SDZ3-Redna-05-2001-04-19.sp126">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za infrastrukturo in okolje kot
               matično delovno telo. Prosim poročevalca, da predstavi mnenje odbora o predlogu
               zakona. Predsednik odbora gospod Gerenčer, izvolite.</p>
            </sp>
            <sp xml:id="SDZ3-Redna-05-2001-04-19.sp127">

               <speaker>ANDREJ GERENČER:</speaker>

               <p>Hvala lepa, gospa podpredsednica. Odbor za infrastrukturo in okolje je v svojih dveh
               nadaljevanjih 8. redne seje obravnaval predlog zakona o dopolnitvi zakona o
               železniškem prometu, ki ga je državnemu zboru predložila vlada Republike Slovenije. V
               obravnavi tega zakona smo tudi upoštevali poroštveni zakon, ki je prav tako bil
               takrat v postopku. Prav zaradi tega smo na 1. seji 4. aprila sprejeli dva sklepa, in
               sicer, prvič, da odbor soglaša, da obravnavamo zakon po skrajšanem postopku, in
               drugič, odbor je naložil ministrstvom za promet in finance, da pripravita amandmaje,
               glede na pripombe, ki jih je imel sekretariat za zakonodajo in pravne zadeve. Od
               ministrstva za promet smo 6.4. dobili odgovor in tudi ministrstva za finance, kjer
               nam je bilo pojasnjeno, da gre za subsidiarno poroštvo države, kar pomeni, da je
               potrebno spremeniti tudi ustrezne člene zakona o železniškem prometu.</p>
               <p>Na podlagi omenjenih dodatnih pojasnil in mnenja sekretariata za zakonodajo in
               pravne zadeve, je odbor oblikoval svoje amandmaje. In sicer, da se črta prvi, drugi
               in tretji člen in da se spremeni besedilo 4. člena. Dobili ste ga v našem zapisu ni
               ga lahko preberem. Besedilo 4. člena se spremeni tako, da se glasi: "V zakonu o
               železniškem prometu se v šestem odstavku 34. člena "pika" na koncu stavka črta in
               doda besedilo: "in zakona o poroštvu Republike Slovenije za obveznosti Slovenskih
               železnic, delniške družbe, iz naslova posojil, najetih za financiranje določenih del
               gradnje in vzdrževanje javne železniške infrastrukture." To besedilo je skladno z
               vsebino sprejetega poroštvenega zakona.</p>
               <p>Na koncu smo sprejeli sklep, ki ga tudi predlagamo državnemu zboru: Odbor za
               infrastrukturo in okolje predlaga Državnemu zboru Republike Slovenije, da predlog
               zakona o dopolnitvi zakona o železniškem prometu skupaj z amandmaji odbora obravnava
               in sprejme. Hvala lepa.</p>
            </sp>
            <sp xml:id="SDZ3-Redna-05-2001-04-19.sp128">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi besedo predstavnica sekretariata za zakonodajo? (Ne želi.) Želijo
               besedo predstavniki poslanskih skupin? Izvolite gospod Malovrh, se opravičujem.</p>
            </sp>
            <sp xml:id="SDZ3-Redna-05-2001-04-19.sp129">

               <speaker>JURIJ MALOVRH:</speaker>

               <p>Hvala lepa za besedo. Naša poslanska skupina bo ta zakon podprla, prav tako tudi
               amandmaje. Vendar se tukaj postavlja tudi nekaj drugega. Kot smo zadnjič sprejemali
               zakon o poroštvu, tako ugotavljamo, da banke, ki jih je sanirala ta država, ki jih je
               sanirala ta vlada, ta državni zbor, dajejo železnici, kljub temu da je zadaj
               garancija države, je zakonsko urejeno, dajejo posojilo po izredno, izredno visokih,
               da ne rečem, oderuških obrestih. 6 milijard bo najetega kredita, vrnjenega bo v
               sedmih letih 10 milijard 273 milijonov, kar govori o tem, da so v teh letih skoraj
               43% obresti, če zadevo poenostavim.</p>
               <p>Tukaj pred seboj imam časopis Finance, kjer se govori, kjer piše, da so v Ameriki
               znižali obrestno mero na štiri in pol odstotke. Naše banke pa so nastavile števec, na
               TOM plus obresti in vodstva bank, nadzorni odbori - žal moram vas na to tudi spomniti
               - po govoricah sodeč, si letno delijo večje nagrade, kot so tako kritizirane
               poslanske plače v štiriletnem mandatnem obdobju. Mislim, da je to do našihbank vsega
               obsojenja vredno. Eno so potrebe gospodarstva, eno so potrebe države. Država, ki
               sanira banko, pa ji le-ta banka vrača s takšno obrestno mero, to pa je obsojenja
               vredno.</p>
               <p>Zakon sam, kot takšen, in pa ta 34. člen zakona o železniškem prometu, tako kot je
               predlagano, bomo podprli. Vendar pa, spoštovane poslanke in poslanci, moramo se
               zamisliti nad tem, ravno tako se moramo zamisliti tudi nad zakonom, ki smo sicer
               sprejeli že zadnjič, zakon o postopnem zapiranju rudnikov v Zasavju, ker so banke
               naredile prav podobno zadevo. Hvala lepa.</p>
            </sp>
            <sp xml:id="SDZ3-Redna-05-2001-04-19.sp130">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jurij Malovrh je predstavil mnenje poslanske skupine SLS+SKD
               Slovenske ljudske stranke. Želi v imenu poslanske skupine še kdo? (Ne.) Dajem besedo
               poslankam in poslancem. Pisno se nihče ni prijavil k razpravi, zato je morebitna
               razprava omejena na 5 minut. Ker ne želi nihče več razpravljati, prehajamo na drugo
               obravnavo, to je na razpravo ter odločanje o posameznih členih predloga zakona.</p>
               <p>Besedilo členov ste prejeli v gradivu. Zakon ima 5 členov in k vsem členom, razen k
               5. so, bili sprejeti amandmaji, kot nas je seznanil predsednik odbora gospod
               Gerenčer. Tako bomo torej vodili razpravo na podlagi poročila k predlogu zakona o
               dopolnitvi zakona o železniškem prometu, ki vam ga je posredoval odbor, datum je
               18.4.2001.</p>
               <p>Prehajamo torej na razpravo in odločanje o 1. členu in o amandmaju k 1. členu, ki ga
               je predlagal odbor. Želi kdo razpravljati? (Ne.) Prehajamo na odločanje. Odločamo o
               amandmaju odbora k 1. členu. Glasujemo. Navzočih je 56 poslank in poslancev. Za je
               glasovalo 31, proti 3.</p>
               <p>(Za je glasovalo 31.) (Proti 3.)</p>
               <p>Ugotavljam, da je amandma odbora k 1. členu sprejet in člen črtan.</p>
               <p>Prehajamo na razpravo in odločanje o 2. členu in o amandmaju k 2. členu, katerega
               predlagatelj je ravno tako odbor. Želi kdo razpravljati? (Ne.) Prehajamo na
               odločanje. Glasujemo. Navzočih je 57 poslank in poslancev. Za je glasovalo 36, proti
               nihče.</p>
               <p>(Za je glasovalo 36.) (Proti nihče.)</p>
               <p>Ugotavljam, da je amandma sprejet in 2. člen črtan.</p>
               <p>Prehajamo na razpravo o amandmaju k 3. členu. Želi kdo razpravljati? (Ne.) Prehajamo
               na odločanje. Glasujemo. Navzočih je 57 poslank in poslancev. Za je glasovalo 37,
               proti 1.</p>
               <p>(Za je glasovalo 37.) (Proti 1.)</p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o amandmaju k 4. členu. Želi kdo razpravljati?
               (Ne.) Prehajamo na odločanje. Glasujemo. Navzočih je 58 poslank in poslancev. Za je
               glasovalo 35, proti nihče.</p>
               <p>(Za je glasovalo 35.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo še na razpravo in odločanje o 5. členu, h kateremu ni bil vložen amandma,
               ureja pa začetek veljavnosti zakona, v 15 dneh po objavi v Uradnem listu. Želi kdo
               razpravljati? (Ne želi.)</p>
               <p>Prehajamo na odločanje o 5. členu. Glasujemo. Navzočih je 57 poslank in poslancev.
               Za je glasovalo 37, proti nihče.</p>
               <p>(Za je glasovalo 37.) (Proti nihče.)</p>
               <p>Ugotavljam, da je 5. člen v celoti sprejet.</p>
               <p>Prehajamo na razpravo o naslovu zakona. Želi kdo razpravljati? (Ne želi.)</p>
               <p>Prehajamo na odločanje o naslovu zakona. Glasujemo. Navzočih je 57 poslank in
               poslancev. Za je glasovalo 41, proti eden.</p>
               <p>(Za je glasovalo 41.) (Proti eden.)</p>
               <p>Ugotavljam, da je naslov zakona sprejet.</p>
               <p>Prehajamo na <title>tretjo obravnavo </title>predloga zakona.</p>
               <p>Ugotavljam, da so bili k predlogu zakona v drugi obravnavi sprejeti amandmaji k 1.,
               2., 3. in 4. členu. Če želijo k tem členom kvalificirani predlagatelji vložiti
               amandma, prosim, da to storijo. Pred tem pa sprašujem, ali želi kdo razpravljati o
               zakonu v celoti? (Ne želi.)</p>
               <p>Na podlagi tretjega odstavka 198. člena poslovnika sprašujem sekretariat za
               zakonodajo in pravne zadeve, ali je zaradi sprejetih amandmajev porušena medsebojna
               skladnost določb zakona? (Ni.) Hvala lepa.</p>
               <p>Prehajamo na odločanje o zakonu v celoti. Glasujemo. Navzočih je 57 poslank in
               poslancev. Za je glasovalo 43, proti eden.</p>
               <p>(Za je glasovalo 43.) (Proti eden.)</p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>5.B TOČKO DNEVNEGA REDA - TRETJA OBRAVNAVA PREDLOGA ZAKONA O MEDIJIH.</title>
               </p>
               <p>Državni zbor je tretjo obravnavo predloga zakona pričel na 4. seji. Navedeno točko je
               prekinil ob obravnavi sedmih amandmajev k 4. členu predloga zakona, ki so v pregledu
               vladnih amandmajev z dne 10.4.2001.</p>
               <p>Da obnovimo: k 4. členu je bilo vloženih sedem amandmajev, in sicer prvi amandma,
               katerega predlagatelj je skupina poslancev s prvopodpisano Majdo Širca; pod številko
               2 je amandma poslanske skupine SLS + SKD - Slovenske ljudske stranke, amandma vlada
               podpira, ravno tako matično delovno telo; pod številko 3 je amandma vlade, ki ga
               matično delovno telo podpira; pod številko 4 je amandma poslanske skupine
               Socialdemokratske stranke Slovenije; pod številko 5 je amandma vlade, ki ga matično
               delovno telo podpira; pod številko 6 amandma poslanske skupine Socialdemokratske
               skupine Slovenije in pod 7 ravno tako amandma istega predlagatelja. V razpravo dajem
               4. člen in vseh šest amandmajev. Proceduralni predlog gospod Jerovšek, izvolite.</p>
            </sp>
            <sp xml:id="SDZ3-Redna-05-2001-04-19.sp131">

               <speaker>JOŽEF JEROVŠEK:</speaker>

               <p>Gospa, nameraval sem predlagati, da bi počakali do takrat, ko bo vlada prisotna v
               tej dvorani, pa se je državni sekretar pojavil. Ta predlog, ki sem ga nameraval
               predlagati, zato odpade.</p>
            </sp>
            <sp xml:id="SDZ3-Redna-05-2001-04-19.sp132">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sama sem gospoda državnega sekretarja med pavzami opazila na hodniku,
               zato sem bila prepričana, da ko se bomo pripravili pregled amandmajev mi, bo
               predstavnik vlade prisoten. Ob tej priložnosti ga lepo pozdravljam. Odpiram razpravo
               o sedmih amandmajih in o 4. členu v celoti. Želi kdo razpravljati? Ker ne želi nihče
               razpravljati, prehajamo na odločanje. Najprej glasujemo o prvem amandmaju k 4. členu.
               Glasujemo. Navzočih je 52 poslank in poslancev. Za je glasovalo 36, proti 3.</p>
               <p>(Za je glasovalo 36.) (Proti 3.)</p>
               <p>Ugotavljam, da je amandma pod 1 sprejet.</p>
               <p>Prehajamo na odločanje o amandmaju pod 2. Glasujemo. Navzočih je 53 poslank in
               poslancev. Za je glasovalo 39, proti nihče.</p>
               <p>(Za je glasovalo 39.) (Proti nihče.)</p>
               <p>Ugotavljam, da je amandma pod 2 sprejet.</p>
               <p>Prehajamo na odločanje o amandmaju pod 3. Če dovolite, vas samo še opozorim, to je
               amandma vlade, pod 4 pa je amandma poslanske skupine Socialdemokratske stranke
               Slovenije, ki se izključujeta. Če bo amandma pod 3, to je amandma vlade, sprejet, je
               amandma pod 4 brezpredmeten. Glasujemo torej o amandmaju pod 3. Glasujemo Navzočih je
               54 poslank in poslancev. Za je glasovalo 33, proti 6.</p>
               <p>(Za je glasovalo 33.) (Proti 6.)</p>
               <p>Ugotavljam, da je amandma pod 3 sprejet, pod 4 je postal brezpredmeten.</p>
               <p>Zato prehajamo na glasovanje o amandmaju pod 5, ki se ravno tako izključuje z
               amandmajem pod 6, poslanske skupine Socialdemokratske stranke Slovenije. Glasujemo o
               amandmaju pod 5. Navzočih je 53 poslank in poslancev. Za je glasovalo 30, proti
               8.</p>
               <p>(Za je glasovalo 30.) (Proti 8.)</p>
               <p>Ugotavljam, da je amandma pod 5 sprejet, pod 6 je postal brezpredmeten. Odločamo še
               o amandmaju pod 7. Glasujemo. Se opravičujem. Prekinjam. Gospod Jerovšek želi
               obrazložiti svoj glas. Izvolite.</p>
            </sp>
            <sp xml:id="SDZ3-Redna-05-2001-04-19.sp133">

               <speaker>JOŽEF JEROVŠEK:</speaker>

               <p>Hvala lepa, gospa podpredsednica. Spoštovane kolegice, kolegi! Upam, da boste
               podprli ta amandma na 4. člen. Namreč, v Sloveniji je blokada razširjanja tiskanih
               medijev. Stanje na tem področju je slabše, kot je bilo v času Jugoslavije. Takrat so
               distributersko mrežo in kioske imele tudi nekatere medijske hiše izven Slovenije. Vse
               te medijske hiše so bile pripravljene iz komercialnih razlogov si konkurirati in
               razširjati tudi časopise drugih medijskih hiš. Danes pa je situacija taka, da na tem
               področju vlada izreden monopol. V nekaterih zelo majhnih kioskih, kjer je mala
               prodaja, so te monopolistične hiše sicer pripravljene prodati tudi izvod ali dva
               konkurenčnih, se pravi tiskanih medijev, ki ne pripadajo ideološkemu krogu, ki ga
               zastopajo te medijske hiše, ki imajo monopol. V večjih mestih, na bolj frekventnih
               mestih pa enostavno zavračajo, na mnogih mestih zavračajo distribucijo. Tako smo
               soočeni s popolno medijsko blokado. Mislim, da se v tem državnem zboru vsi zavedate,
               da našim državljanom mora biti dostopna že itak skromna konkurenca in skromna
               pluralnost na področju medijev. Če pa so še deležni distributerske blokade, potem pa
               do objektivne obveščenosti bralcev in državljanov sploh ne more priti. Hvala.</p>
            </sp>
            <sp xml:id="SDZ3-Redna-05-2001-04-19.sp134">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker nihče več ne želi obrazložiti svojega glasu, prehajamo na odločanje.
               Glasujemo o amandmaju pod 7. Glasujemo. Navzočih je 55 poslank in poslancev. Za je
               glasovalo 7, proti 35.</p>
               <p>(Za je glasovalo 7.) (Proti 35.)</p>
               <p>Ugotavljam, da amandma ni bil sprejet.</p>
               <p>Prehajamo na razpravo in odločanje o 11. členu in o amandmaju k 11. členu, katerega
               predlagatelj je odbor. Vlada amandma podpira. Želi kdo razpravljati? (Ne.) Prehajamo
               na odločanje. Glasujemo. Navzočih je 55 poslank in poslancev. Za je glasovalo 41,
               proti nihče.</p>
               <p>(Za je glasovalo 41.) (Proti nihče.)</p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o štirih amandmajih k 17. členu. Predlagatelj
               prvega je vlada, drugega je odbor in ga vlada podpira. Predlagatelj tretjega je ravno
               tako vlada, ki ga odbor podpira, in četrtega odbor, ki ga podpira vlada. Želi kdo
               razpravljati? (Ne.) Prehajamo na odločanje.</p>
               <p>Najprej odločamo o amandmaju pod 1. Glasujemo. Navzočih je 55 poslank in poslancev.
               Za je glasovalo 36, proti 2.</p>
               <p>(Za je glasovalo 36.) (Prosti 2.)</p>
               <p>Ugotavljam, da je amandma pod 1 sprejet.</p>
               <p>Prehajamo na odločanje o amandmaju pod 2. Glasujemo. Navzočih je 55 poslank in
               poslancev. Za je glasovalo 39, proti nihče.</p>
               <p>(Za je glasovalo 39.) (Prosti nihče.)</p>
               <p>Ugotavljam, da je amandma pod 2 sprejet.</p>
               <p>Prehajamo na glasovanje o amandmaju pod 3. Glasujemo. Navzočih je 53 poslank in
               poslancev. Za je glasovalo 40, proti nihče.</p>
               <p>(Za je glasovalo 40.) (Prosti nihče.)</p>
               <p>Ugotavljam, da je amandma pod 3 sprejet.</p>
               <p>Glasujemo še o amandmaju pod 4. Glasujemo. Navzočih je 54 poslank in poslancev. Za
               je glasovalo 37, proti nihče.</p>
               <p>(Za je glasovalo 37.) (Prosti nihče.)</p>
               <p>Ugotavljam, da je amandma pod 4 sprejet.</p>
               <p>Ura je 18. Vendarle bi državnemu zboru, glede na to, da je pred nami zakon, ki bi...
               Se opravičujem! Odbor za zunanjo politiko ima... .../Posvetovanje./...</p>
               <p>Spoštovane kolegice in kolegi! Glede na to, da imajo odbori sejo ob 18. uri, kljub
               naši zavzetosti da bi končali danes delo na tem zakonu, tega ne moremo storiti, zato
               prekinjam sejo.</p>
               <p>Dovolite, da vas seznanim, da bomo jutri ob 10. uri pričeli z izredno proračunsko
               sejo. 5. sejo bomo nadaljevali v torek, 24. 4. 2001 ob 14. uri z 11. točko - volitve
               in imenovanja. V okviru te točke bomo najprej opravili izvolitev druge namestnice
               predsednika računskega sodišča, torej tajno glasovanje. Nato bomo prešli na obravnavo
               prekinjene 5.b točke dnevnega reda ter 5.č in po vrstnem redu dalje. Hvala lepa za
               pozornost in lahko noč.</p>
               <p>Glede na to, da minister za zunanje zadeve, dr. Dimitrj Rupel že čaka, prosi
               predsednik odbora za zunanjo politiko vse člane, da se mu pridružijo na seji odbora
               za zunanjo politiko. Hvala lepa. <title>(SEJA JE BILA PREKINJENA DNE 19. APRILA 2001 OB
                  18.03 URI.) </title>
               </p>
            </sp>
         </div>
      </body>
   </text>
</TEI>
