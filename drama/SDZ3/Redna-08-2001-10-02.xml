<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-08-2001-10-02">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|9FC2ABBF6419DED0C1256ADC0043288B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=9FC2ABBF6419DED0C1256ADC0043288B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-08-2001-10-02.DZ" n="08">
               <name>Redna</name>
               <date when="2001-10-02"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-08-2001-10-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>SEJA DRŽAVNEGA ZBORA REPUBLIKE SLOVENIJE</head>
            <stage type="session">(nadaljevanje 8. seje)</stage>
            <stage type="date">2. oktober 2001</stage>
            <stage type="chairman">Sejo je vodila Irma Pavlinič Krebs, podpredsednica.</stage>
            <stage type="time">Seja se je pričela ob 14.07 uri.</stage>


            <sp xml:id="SDZ3-Redna-08-2001-10-02.sp1">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 8. seje Državnega zbora Republike Slovenije.</p>
               <p>Obveščena sem, da so zadržani in se današnje seje ne morejo udeležiti naslednje
               poslanke in poslanci. Mirko Zamernik, dr. Miha Brejc, Jelko Kacin, Franc Čebulj,
               Anton Delak, Milan Kopušar, Andrej Gerenčer, Franc Kangler za pričetek seje, Franci
               Rokavec za pričetek seje, Janez Kramberger, Sonja Areh Lavrič, Cveta Zalokar Oražem,
               Bojan Kontič, Jože Tanko od 17.00 ure dalje, Alojz Peterle za pričetek seje, Zmago
               Jelinčič Plemeniti in Roman Jakič za pričetek seje.</p>
               <p>Vljudno vas prosim za malo pozornosti, ker bomo ugotavljali navzočnost v dvorani.
               Glede na število kartic, glede na število, ki se nam pojavlja na monitorju, vas
               najprej vljudno prosim, da vstavite kartice. Ugotavljali bomo navzočnost. Prosim vas,
               da s pritiskom na tipko "kvorum" ugotovimo navzočnost. Navzočih nas je 43. Mislim, da
               nas je več, zato vas še enkrat lepo prosim za malo pozornosti. Drugič ugotavljamo
               navzočnost! Navzočih je 47 poslank in poslancev. Tako je zbor sklepčen in lahko
               odloča. Na današnje nadaljevanje seje so vabljeni predsednik Vlade Republike
               Slovenije, dr. Janez Drnovšek in ostali predstavniki Vlade Republike Slovenije; med
               nami ministra z državno sekretarko in svetovalko vlade lepo pozdravljam.</p>
               <p>Današnje nadaljevanje 8. seje državnega zbora bomo pričeli z obravnavo 4. točke
               dnevnega reda, to je predloga zakona o spremembah in dopolnitvah zakona o javnih
               financah. Zatem bo zbor prešel na obravnavo 27. točke, to je predloga zakona o
               zagotovitvi sredstev za odpravo posledic suše, pozebe in neurij s točo v letu 2001,
               nato na obravnavo prekinjene 12. točke, to je predloga zakona o inšpekcijskem nadzoru
               ter po vrstnem redu dalje. Z obvestilom o nadaljevanju današnje seje ste bili tudi
               obveščeni, da bo predsednik Vlade Republike Slovenije, dr. Janez Drnovšek v okviru
               prekinjene 1. točke, to so vprašanja in pobude poslank in poslancev, na vprašanja
               treh opozicijskih poslancev odgovarjal ob 17.00 uri.</p>
               <p>Prehajamo torej na <title>4. TOČKO DNEVNEGA REDA - PREDLOG ZAKONA O SPREMEMBAH IN DOPOLNITVAH ZAKONA O JAVNIH FINANCAH, HITRI
               POSTOPEK.</title>
               </p>
               <p>Predlog zakona je zboru predložila vlada Republike Slovenije. Želi predstavnik vlade
               besedo? Mag. Anton Rop, minister za finance, izvolite.</p>
               <p>Proceduralni predlog, dr. Bajuk, izvolite.</p>
            </sp>
            <sp xml:id="SDZ3-Redna-08-2001-10-02.sp2">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Oprostite, gospod minister, vendar imam proceduralni
               predlog, naj državni zbor preloži obravnavo tega zakona, in sicer zaradi naslednjih
               razlogov:</p>
               <p>Dejstvo je, da ta zakon o javnih financah, ki ga vlada predlaga danes v obravnavo,
               predstavlja sistemske rešitve nekaterih vprašanj, s katerimi pa ta državni zbor
               resnično ni seznanjen.</p>
               <p>Dejstvo je, da smo v teh zadnjih dneh izvedeli marsikaj, predvsem pa o poročilu
               vlade o izvrševanju proračuna za leto 2001, ki ga je komisija za nadzor proračuna in
               drugih javnih financ obravnavala pred tednom dni. Na tej seji smo soglasno zaprosili
               vlado, da naj bi poročala komisiji in prek komisije tudi državnemu zboru o nekaterih
               podatkih, ki do sedaj še niso bili jasni. Gre namreč za nejasno podobo, v kakšni meri
               je resnično mogoče, da bomo izvršili proračun na takšen način, kot ga vlada
               predvideva.</p>
               <p>Dejstvo je, da na strani prihodkov in odhodkov obstajajo določena vprašanja, ki pa
               zahtevajo odgovore. In sicer na tak način, da se je vlada intudi ministrstvo za
               finance s tem strinjalo in nam je obljubilo, da bo do konca meseca ali pa zdaj v
               prihodnjih dneh - sam zaradi tega ne delam nobenih težav, kar se tega tiče - da nam
               bo posredovala dodatne podatke, in sicer na podlagi informacij, ki jih bo sama dobila
               in jih je dobila za mesec julij in avgust. Gre za prihodke v ključnih alineah davčnih
               prihodkov in pa tudi nekatere izdatke, kot na primer nejasnosti še pri nekaterih
               proračunskih uporabnikih, na primer ministrstvu zanotranje zadeve in drugih.
               Istočasno vemo iz poročil, ki smo jih brali v medijih, da nekateri prihodki, kot na
               primer UMTS ne bo izvršen v 22 milijardah, kot je bilo predvideno v dokumentu, sicer
               zato, ker bo to pač plačano v dveh obrokih, eden letos, eden pa prihodnje leto. Po
               drugi strani tudi vemo, da v zadnjem sklepu ZPIZ-a, in s tem, da so se povečale
               pokojnine za zelo veliko vsoto, bo tudi zahtevalo od našega proračuna za letos
               dodatna sredstva.</p>
               <p>Torej, po našem mnenju je neodgovorno z gospodarskega vidika in pa resnično
               nesmiselno, da bi državni zbor danes odločal o sistemskih rešitvah problemov, s
               katerimi še nismo seznanjeni, seznanjeni v celoti, kot bi morali biti, da bi lahko to
               delo dejansko tudi opravili. Seveda, mi imamo določene poglede na predlog zakona o
               javnih financah, a vendar smatramo, da bi bilo nesmiselno, da bi se ta debata danes
               tu razvila, ker nismo kot državni zbor seznanjeni z realno situacijo. Nima smisla, da
               iščemo sistemske rešitve za probleme, katerih razsežnosti ne poznamo.</p>
               <p>Torej formalno predlagam proceduralni predlog, naj se ta točka preloži, dokler ne bo
               državni zbor seznanjen z vsemi informacijami, ki pa prihajajo, in s tem, da jih še
               nimamo, je pa tudi jasno, ne vem, če jih že ministrstvo za finance ima. Torej, mi bi
               radi to videli in ne samo mi, kot člani komisije ali pa ta poslanska skupina, mislim,
               da je za odgovorno delovanje celotnega državnega zbora to potrebno. Hvala lepa, gospa
               predsedujoča.</p>
            </sp>
            <sp xml:id="SDZ3-Redna-08-2001-10-02.sp3">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Da povzamem, dr. Bajuk - vaš predlog, proceduralni predlog temelji na
               drugem odstavku 73. člena, se pravi v imenu poslanske skupine predlagate, da se
               razprava in odločanje o predlogu zakona o spremembah in dopolnitvah zakona o javnih
               financah preloži na eno naslednjih sej. To je edini možni proceduralni predlog, ki ga
               lahko v tej fazi za zakon, ki ga obravnavamo v hitrem postopku, podate. Izvolite.</p>
            </sp>
            <sp xml:id="SDZ3-Redna-08-2001-10-02.sp4">

               <speaker>DR. ANDREJ BAJUK:</speaker>

               <p>Smem popravek? Hvala lepa. Dejansko zame ni ključnega pomena, če je na tej seji ali
               pa na naslednji seji. Ko bomo imeli te podatke, pa lahko debatiramo. Če bodo ti
               podatki prišli pravočasno, še med to sejo, jaz nimam nobenega problema, da se tudi
               med to sejo to ne opravi. Hvala lepa.</p>
            </sp>
            <sp xml:id="SDZ3-Redna-08-2001-10-02.sp5">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. O tovrstnem proceduralnem predlogu v skladu s petim odstavkom 64. člena
               ni možna razprava poslancev in obrazložitev glasu, lahko pa se predstavnik vlade, ki
               je predlagateljica tega zakona, in tudi poslanske skupine do tega proceduralnega
               predloga opredelijo. Mag. Tone Rop, izvolite.</p>
            </sp>
            <sp xml:id="SDZ3-Redna-08-2001-10-02.sp6">

               <speaker>MAG. ANTON ROP:</speaker>

               <p>Spoštovane poslanke, spoštovani poslanci! Danes pravzaprav ni vprašanje o
               izvrševanju proračuna za leto 2001, ampak gre za sistemsko spremembo, ki jo je vlada
               predlagala, preden smo začeli pripravljati in usklajevati končni predlog proračuna.
               Gre za sistemsko spremembo, po kateri bo mogoče v Sloveniji obravnavati in sprejemati
               dva proračuna. Proračuna za dve leti. Rekel bi, da sta ti dve materiji med seboj
               pravzaprav ločeni in neodvisni. Mi smo to prej predlagali in mislimo, da je to
               dolgoročna, sistemska rešitev, ki bo v bodoče v Sloveniji omogočala sprejemanje dveh
               letnih proračunov.</p>
               <p>Kar se pa tiče tekočega izvajanja proračuna in priprave proračuna, lahko povem, da
               so vsi ti dokumenti pripravljeni, da so pripravljene tudi vse bilance, tako
               pokojninska kakor tudi zdravstvena, vendar to nima direktne povezave s to sistemsko
               rešitvijo, ki jo mi sedaj in tukaj predlagamo. Zato predlagam seveda, da obravnavate
               te sistemske rešitve, da nam omogočite, da se sprejemata dva proračuna. Vso
               problematiko v zvezi z izvajanjem proračuna za leto 2001 bomo pa seveda obravnavali,
               ko bomo obravnavali proračuna za leti 2002 in 2003, če se boste tako pri sistemskih
               rešitvah odločili. Tudi če bi bil samo enoletni proračun, bi to isto diskusijo,
               realizacijo proračuna za 2001, tako ali tako obravnavali pri sprejemanju proračuna za
               leto 2002. In že v dokumentu, ki ga imate in je v Poročevalcu, imate podatke o
               realizaciji. Tako, da se bo to videlo. Vendar je to tema, ki je, še enkrat poudarjam,
               tema obravnave pri sprejemanju proračuna, kjer bo potrebno seveda ugotoviti realnost
               predpostavk za konkretna proračuna, ne pa realnost možnosti dvoletnega proračuna.
               Dvoletni proračun je možno sprejemati, če se tako sistemsko odločite in skupaj
               odločimo. Mi menimo, da je to sistemsko smiselno, argumentov za to je veliko in jih
               bomo tudi predstavili, ko bomo seveda imeli to temo na dnevnem redu in ko bomo lahko
               to temo obravnavali. Hvala.</p>
            </sp>
            <sp xml:id="SDZ3-Redna-08-2001-10-02.sp7">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Samo dovolite, dr. Bajuk, da pred tem vprašam še predstavnike poslanskih
               skupin, če se želijo opredeliti do tega vašega proceduralnega predloga, ker v skladu
               s poslovnikom imate možnost na koncu še 5 minut dodatno obrazložiti svoj proceduralni
               predlog. Se želi katera izmed poslanskih skupin opredeliti? Izvolite, gospod Janša, v
               imenu poslanske skupine Socialdemokratske stranke. Izvolite.</p>
            </sp>
            <sp xml:id="SDZ3-Redna-08-2001-10-02.sp8">

               <speaker>IVAN (JANEZ) JANŠA:</speaker>

               <p>Hvala za besedo. Mi ta predlog podpiramo. Dejstvo je, da je bil dvoletni proračun
               napovedan že zelo zgodaj, ne nazadnje formalno v koalicijski pogodbi, na podlagi
               katere je sestavljena vlada, se pravi pred več kot pol leta. Vendar pa je vlada kljub
               temu ta zakon poslala v državni zbor šele 6. septembra letos, in to zakon, ki ga je
               potem moral odbor za finance praktično skoraj v celoti spremeniti in še vedno ni
               dober in še vedno ni odgovorov na nekatera vprašanja.</p>
               <p>Se pravi, parlament zagotovo ni kriv za to, da smo v časovni stiski, zakon je prišel
               tik pred zdajci, govori o izjemno pomembni stvari. Vlada bi morala vedeti, da je
               najprej treba ustvariti sistemske temelje za dvoletni proračun in za spremembe na tem
               področju, potem pa predlagati konkretne številke. Tako pa smo dobili v parlament
               dvoletni proračun oziroma konkretne številke, ki nima ne zakonske podlage v zakonu o
               javnih financah niti mi nimamo ne v starem ne v novem poslovniku izdelane procedure,
               kako to sprejemati.</p>
               <p>Tako, da lepo prosim, če si vzamemo še nekaj časa za premislek in te stvari dostojno
               uredimo, predvsem pa bi rabili podatke o tem, na podlagi katerih ugotovitev vlada
               sploh predlaga takšne stvari, kot so možnost povečanja kratkoročnega zadolževanja s 5
               na 8 procentov in tako naprej. To so pomembne zadeve in terjajo predhodne odgovore,
               preden odločamo o vsebini zakona.</p>
            </sp>
            <sp xml:id="SDZ3-Redna-08-2001-10-02.sp9">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem še dr. Andreju Bajuku kot predlagatelju proceduralnega
               predloga, da ga dodatno obrazloži, potem bomo o tem glasovali. Izvolite.</p>
            </sp>
            <sp xml:id="SDZ3-Redna-08-2001-10-02.sp10">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Spoštovane kolegice in kolegi!</p>
               <p>Rad bi opozoril na to, kar je gospod minister nam sedaj razložil, da resnično gre za
               rešitev sistemskega značaja. Vprašanje pa je in še vedno obstaja - rešitev česa? Ali
               vemo, kaj rešujemo, ali sploh vemo, koga rešujemo. Dejstvo je, da stanje naših javnih
               financ ni takšno, kakor smo ga pač videli zadnjikrat, ko smo v tej dvorani sprejemali
               proračun za leto 2001. V teh zadnjih dneh je vlada priznala, da je dejansko obstajal
               nek drugačen primanjkljaj, ki ga zdaj javno prevzemamo. Vprašanje je, ali lahko
               rešujemo, če ne vemo, kaj rešujemo, ter za to rešitev obstaja tudi, za takšne
               probleme obstajajo drugačne rešitve.</p>
               <p>Na primer, ta državni zbor se lahko odloči za rebalans, za popoln pregled situacije,
               da bomo resnično vedeli, kje smo in kam gremo, in da potem zastavimo trdne temelje,
               ravno za to, kar bi vlada rada dosegla in s katero se jaz abstraktno lahko strinjam.
               Namreč, da bomo le dosegli v tej državi neko večjo preglednost in večjo stabilnost,
               kar se tiče priprave proračuna. Sam ne morem drugega kot pozdravljati, da nekaj
               takega pride nadan. A vendar, če smo se odločili, da bomo gradili dvoetažno
               stanovanje, ja, vas pa prosim, dajmo premisliti, ali imamo prave temelje za takšno
               konstrukcijo, ki jo zdaj hočemo obravnavati, imamo rešitve za probleme, za katere ne
               vemo, kakšni dejansko so. Hvala lepa.</p>
            </sp>
            <sp xml:id="SDZ3-Redna-08-2001-10-02.sp11">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Proceduralni predlog, da se razprava in odločanje o obravnavani zadevi
               preloži na eno izmed naslednjih sej, dajem na glasovanje.</p>
               <p>Se opravičujem. <stage>/Ugovori iz klopi./</stage> Glede na očitke - poslanske skupine so imele
               možnost obrazložiti svoja stališča, žal se pravočasno... Predlagatelj ima možnost v
               dodatnih petih minutah se opredeliti. To je vse, kar... V času, ko sem dala možnost,
               se nobena poslanska skupina, razen socialdemokratske, ni javila k besedi.</p>
               <p>Prehajamo torej na glasovanje o proceduralnem predlogu, kot sem ga predstavila.
               Glasujemo. Navzočih je 57 poslank in poslancev. Za je glasovalo 19, proti 38.</p>
               <p><stage>(Za je glasovalo 19.)</stage> <stage>(Proti 38.)</stage></p>
               <p>Ugotavljam, da proceduralni predlog ni bil sprejet.</p>
               <p>Prehajamo torej na predstavitev predloga zakona. Mag. Anton Rop, minister za
               finance, izvolite.</p>
            </sp>
            <sp xml:id="SDZ3-Redna-08-2001-10-02.sp12">

               <speaker>MAG. ANTON ROP:</speaker>

               <p>Spoštovane poslanke in spoštovani poslanci! Diskusija o predlogu zakona o spremembah
               in dopolnitvah zakona o javnih financah na matičnem odboru je bila dokaj celovita,
               vsaj zelo jasen vtis je bil, da praktično ni bilo poslanca, ki ne bi podpiral
               sprejetja sistemske rešitve, po kateri bi bilo možno v Sloveniji sprejemati proračun
               za dve leti.</p>
               <p>Vsekakor ta koncept potrjuje in poglablja koncept večletnega javnofinančnega
               načrtovanja, ki je bil v Sloveniji sicer že uveden, zlasti s sprejemom koncepta, po
               katerem v Sloveniji sočasno s proračunom sprejemamo načrte razvojnih programov.
               Uresničevanje tovrstnih sistemskih rešitev, kot jih predlagamo, pa seveda pomeni
               bistven korak naprej.</p>
               <p>Predlog omogoča sočasen sprejem dveh letnih proračunov, kar bo v primeru sprejema v
               naslednjih dveh letih omogočilo, po našem mnenju, bistveno bolj transparentno
               spremljanje zlasti sprejemanja novih javnofinančnih obveznosti.</p>
               <p>Če se bodo v vmesnem času takšne obveznosti sprejemale, bo potrebno seveda aktualne
               proračune spreminjati, bodo potrebni rebalansi, bodo potrebne spremembe in potrebno
               bo soočenje različnih izdatkov, različnih prioritet, s celoto vseh prioritet in vseh
               izdatkov, in to je tisto, kar je seveda bistveno. Bistveno manj bo možnosti za
               sprejemanje novih in novih pogodbenih obveznosti, zakonskih obveznosti in seveda za
               opredeljevanja vedno večjega dela proračuna kot fiksnega dela proračuna.</p>
               <p>Analize kažejo namreč, da je v zadnjih letih ravno ta del proračuna iz leta v leto
               naraščal in da je pravzaprav v proračunih bilo vedno manj prostora za tako imenovani
               razvojnih del, ker so pač med letom in v vmesnem času sprejemale nove obveznosti, in
               ko so se posamezni proračuni sprejemali, pravzaprav zelo veliko več diskusije ni bilo
               možne, ker je bilo večino tega že preddeterminirano in ta preddeterminiranost sega
               čez 80 odstotkov v tem momentu.</p>
               <p>Vlada se je odločila, da pripravi proračun za dve leti ob obravnavi proračunskega
               memoranduma in je seveda tej odločitvi sledila tudi pri konkretni pripravi proračunov
               za leti 2002 in 2003, ki smo ju poslali v državni zbor. Danes sledi še celotna
               preostala dokumentacija, podatki o finančnih načrtih preostalih blagajn, načrt
               privatizacije. Skratka, vse tisto, kar je potrebno, da bi v celoti izpopolnili
               dokumentacijo, ki spremlja sprejemanje obeh proračunov.</p>
               <p>Priprava proračunov je še kako pokazala smiselnost takšnega pristopa, še zlasti z
               bistveno lažjim opredeljevanjem bolj dolgoročnih politik po posameznih področjih in
               lažjim zagotavljanjem sredstev financiranja za razvojne prioritete, ki si jih je
               vlada zadala.</p>
               <p>V samem razrezu za leto 2003 se vidi, da je večji del proračuna lahko namenjen za
               razvojne prioritete, da smo lahko večji del proračuna za leto 2003 opredelili in,
               seveda, mu dali mesto v tistem delu, ki omogoča večjo fleksibilnost, zlasti na
               področju rezerv in tudi na področju tekočih rezervacij.</p>
               <p>Skratka, naša ocena je, da je pravzaprav že praksa, in tudi sami boste videli ob
               diskusiji, pokazala, kako zelo smiselno je sprejemanje dvoletnih proračunov. Seveda
               pa bo v nadaljevanju verjetno tudi praksa pokazala, po naši oceni, kako zelo težko je
               seveda pa ob tem sprejemati nove pogodbene in finančne obveznosti in kako zelo
               transparentno je takšno novo sprejemanje v bodoče.</p>
               <p>Naj v uvodu, to se mi zdi zelo smiselno, zlasti v odgovor na nekatere diskusije in
               tudi pripombe s strani opozicije, ki so bile upravičene, to moram reči, še posebej
               poudarim, da se vlada strinja z vloženim amandmajem matičnega odbora. Diskusija na
               matičnem odboru je namreč pokazala, da predlagano likvidnostno zadolževanje prek leta
               2001 ni smiselno. Mi seveda se strinjamo s to diskusijo na odboru in podpiramo ta
               amandma matičnega odbora in ne vidimo potrebe, da bi za naslednja leta imeli to
               stopnjo likvidnostnega zadolževanja večjo, kot je v sedanji sistemski rešitvi.</p>
               <p>Tisto, kar se nam je zdelo smiselno, je seveda v letu 2001, v katerem smo soočeni še
               vedno s prenosom dela virov financiranja v januar in zaradi tega z likvidnostnim
               izpadom nekaterih prihodkov, kar seveda povzroča večje likvidnostno zadolževanje, ki
               ga v naslednjem letu odpravljamo, in zato seveda ni potrebno večje likvidnostno
               zadolževanje v naslednjem letu. In zato, ponovno poudarjam, podpiramo amandma
               matičnega odbora. Tudi sicer vlada podpira vse amandmaje matičnega odbora. Predlaga,
               da jih državni zbor sprejme. Predlagamo, da ta predlog sprememb zakona sprejmete in
               seveda, da potem v nadaljevanju v naslednjih dnevih pristopimo k aktivni pripravi
               obeh proračunov, proračuna za leto 2002 in proračuna za leto 2003. Hvala.</p>
            </sp>
            <sp xml:id="SDZ3-Redna-08-2001-10-02.sp13">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za finance in monetarno politiko kot
               matično delovno telo. Prosim poročevalca, da predstavi mnenje odbora o predlogu
               zakona. Predsednik odbora, gospod Ciril Pucko, izvolite.</p>
            </sp>
            <sp xml:id="SDZ3-Redna-08-2001-10-02.sp14">

               <speaker>CIRIL PUCKO:</speaker>

               <p>Hvala lepa, gospa podpredsednica. Spoštovani minister, predstavnice vlade, kolegice
               in kolegi! Odbor je obravnavani predlog zakona obravnaval na svoji seji 19. septembra
               in pri tem smo pri dokaj obsežni in vsebinsko bogati razpravi predlagali določene
               spremembe oziroma izboljšave predloga zakona, predvsem v smislu pripomb sekretariata
               za zakonodajo in pravne zadeve. Na naslednji seji smo tako oblikovali amandmaje
               odbora k 1., 2., 2.a, 4., 6., 7., za novi 9.a člen in k 10. členu ter za novi 10.a
               člen. S temi predlogi izboljšav smo v bistvu povzeli razpravo na odboru in s tem tudi
               vsebovane pripombe s strani tako sekretariata kot opozicije. Prav tako je odbor
               oblikoval tudi nov 10. člen, amandma k 10. členu, kjer smo povzeli amandma vlade in
               ga redakcijsko izboljšali. Zato predlagam, da zbor sprejme predlagano novelo zakona
               skupaj z amandmaji odbora.</p>
               <p>Odbor se ni opredelil do treh vloženih amandmajev kolegice poslanke Zalokar
               Oražmove, ker smo sprejeli amandmaje k 1., 2. in 4. členu. Kolegici pa smo
               predlagali, da ustrezno preoblikuje svoje amandmaje v amandmaje na amandmaje odbora.
               To je tudi storila in predlagam, da čeprav odbor ni razpravljal oziroma odločal o teh
               amandmajih, da jih glede na večinsko voljo tudi ustrezno podprete. Hvala lepa.</p>
            </sp>
            <sp xml:id="SDZ3-Redna-08-2001-10-02.sp15">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želita besedo predstavnici sekretariata za zakonodajo? <stage>(Ne želita.)</stage>
               Želijo besedo predstavniki poslanskih skupin? V imenu poslanske skupine
               Socialdemokratske stranke Slovenije mag. Andrej Vizjak. Izvolite.</p>
            </sp>
            <sp xml:id="SDZ3-Redna-08-2001-10-02.sp16">

               <speaker>MAG. ANDREJ VIZJAK:</speaker>

               <p>Hvala lepa za besedo. Spoštovana podpredsednica državnega zbora, spoštovane kolegice
               in kolegi, spoštovan gospod minister ter predstavniki vlade! V Socialdemokratski
               stranki smo veliko časa posvetili tej noveli zakona o javnih financah, kajti gre za
               pomembne sistemske spremembe.</p>
               <p>Res je, gospod minister je delno pravilno povzel dokaj enotno in široko podporo
               ideji o večletnem proračunskem načrtovanju. Vendar tako, kot na odboru za finance,
               velja tudi na tem mestu potrditi in povedati naslednje: da je možno tako večletno
               proračunsko načrtovanje le na podlagi jasnih in dobrih osnov, temeljev in seveda na
               podlagi jasno določene vizije.</p>
               <p>Zato na tem mestu tudi povem in ponavljam stališče Socialdemokratske stranke do
               takega večletnega proračunskega načrtovanja.</p>
               <p>Najprej, če začnemo o katerikoli zadevi planirati, je potrebno jasno vedeti
               izhodiščno stanje oziroma analizirati situacijo, v kateri smo. Težko si predstavljamo
               takšno načrtovanje brez tega, da ta državni zbor obravnava in se resno pogovori tudi
               o izvrševanju proračuna za prvo polletje tega leta in da v bistvu sploh ugotovi, ali
               so nekatera pričakovanja, ki so bila lani napovedovana oziroma v začetku letošnjega
               leta, napovedovana za ta proračun, ali so realna ali držijo in ali so zadostna osnova
               za načrtovanje v bodoče. Sami vidimo, da so številni makrofiskalni cilji oziroma
               parametri, ki so bili določeni ob sprejemanju proračuna za leto 2001, že danes videti
               popolnoma nerealni. To se kaže tako pri inflaciji kot tudi pri proračunskem
               primanjkljaju, ki je po poročilu več kot dvakrat večji od načrtovanega oziroma
               predvidenega za celo leto. Na to temo je bila široka in burna diskusija tudi
               nakomisiji za nadzor, vendar menim, da argumenti, tam predstavljeni, nas o tem, da
               bomo s primanjkljajem prišli na slabih 50 milijard tolarjev, ni prepričala.</p>
               <p>To pomeni, da je možno, še enkrat poudarjam, načrtovati le ob jasni, določeni sliki,
               kje smo, da vidimo, ali so naše javne finance zdrave ali so bolne ali umirajo. In le
               ob točno določeni sliki lahko planiramo za naprej. To je prvi pogoj za, bi rekel,
               dobro popotnico večletnemu oziroma dveletnemu proračunskemu načrtovanju.</p>
               <p>Druga pomembna tema, ki bi morala služiti in bi morala biti spremljajoč dokument
               takega večletnega proračunskega načrtovanja, je usklajen in nekako realen mandatni
               ali pa nek srednjeročni proračunski memorandum, vsaj za tri, štiriletno obdobje, ki
               bi moral imeti konsenz in sprejem tudi v tem državnem zboru. Menimo, da bi v takem
               proračunskem memorandumu morali biti definirani osnovni makrofiskalni cilji in neka
               osnovna slika gibanja osnovnih parametrov javnih financ, kot so višina proračuna,
               višina inflacije, višina primanjkljaja oziroma celo presežka, in da bi bil kasneje
               proračun, večletni proračun zgolj izvedbeni akt tega proračunskega memoranduma. V
               Socialdemokratski stranki smo prepričani, da proračunski memorandum ni le akt vlade,
               ni le nekaj, kar vlada določi, potem pa kasneje išče podporo za parcialne rešitve
               oziroma za izvedbene rešitve tega proračunskega memoranduma v državnem zboru prek
               sprejetja proračuna. Menimo torej in zagovarjamo to stališče, da mora biti
               proračunski memorandum obravnavan in seveda tudi z neko mero sprejet v državnem zboru
               in da so šele kasnejši proračuni nekako izpeljanka oziroma izvedba te začrtane
               strategije.</p>
               <p>Tretja zadeva, ki jo pa ponovno pogrešamo, lahko se nanaša na proračunski memorandum
               ali je pa to poseben dokument, pa določa neke srednjeročne prioritete razvoja naše
               države. To se pravi prioritete, katera področja in katere smeri delovanja v Sloveniji
               bomo podirali. Ali bo to izobraževanje, ali bo to zdravstvo, ali bodo to gradnja
               avtocest. Skratka, široka in seveda srednjeročna strategija razvoja. Šele na podlagi
               teh treh temeljev lahko naredimo uspešen in dober večletni proračun, vendar
               poudarjam, po obrnjenem principu, kot to počne vlada. Občutek imam, da proračunsko
               načrtovanje v Sloveniji poteka od spodaj navzgor, da nekako ministrstva predlagajo
               spisek svojih želja, da ko te želje damo skupaj, ugotovimo, da je seveda bistveno
               bistveno premalo denarja za vse te želje in na koncu začnemo rezati. In režemo tako
               malo vse povprek in žal pridemo na koncu do rezultata, za katerega vnaprej vemo, daje
               nerealen. Kajti rezano je tisto, kar ne sme biti rezano. Ponavadi so tudi določene
               postavke načrtno manj ovrednotene kot vemo, da bodo na koncu stale oziroma koliko da
               bodo zahtevale denarja. Zato se potem tudi kasneje pri izvajanju tega proračuna
               ponavadi zaplete. To je zgodba, ki traja in traja v naši državi. In neka taka
               sistemska sprememba z uvedbo večletnega proračunskega načrtovanja ne bo rešila
               zadeve, kajti temelji in osnove niso ustrezno rešeni.</p>
               <p>V Socialdemokratski stranki sicer načeloma ne nasprotujemo takemu večletnemu
               proračunskemu načrtovanju, poudarjamo pa, da je potrebno vnaprej jasno opredeliti te
               tri predpostavke. Poudaril bi še to, da je naglica oziroma sedanje lovljenje nekih
               rokov za nas zelo težo razumljiva, da je ta sistemski zakon zopet dokaz neke
               nekonsistentne politike. Kajti smo tudi pri spreminjanju poslovnika in spreminjanju
               ustave, vendar te spremembe ne gredo nekako v sozvočju. Vemo, da bomo morali zopet
               prilagoditi poslovnik tem spremembah zakona o javnih financah, vendar tega nismo
               storili. Temveč bomo danes sprejeli ta zakon in imamo zopet eno leto časa, da
               spreminjajoči se poslovnik zopet spremenimo in prilagodimo. Mislim, da je ta
               neusklajenost delovanja nedopustna in seveda terja nove in nove popravke pravkar
               sprejetihodločitev.</p>
               <p>Dotaknil bi se še problema zadolževanja. Zadolževanje je bilo v osnovi predlagano,
               in sicer povečanje s 5 na 8 procentov, sedaj je vlada z amandmaji korigirala to in
               govori o kratkoročnem likvidnostnem zadolževanju v letošnjem letu za te dodatne 3
               procente, kar pomeni 30 milijard več. To v številkah pomeni dobrih 30 milijard več in
               mislim, da se ob tem lahko tudi zamislimo in sprašujemo, ali ni mogoče ta rešitev
               pravzaprav neke vrste maska oziroma način, kako se bodo pač te težave z nerealno
               planiranim primanjkljajem okoli 50 milijard nekako zameglile v naslednje leto in
               seveda s tem povzročile zopet nejasno sliko za bodoča leta. Mi težko takim namenom
               oziroma takim nameram prisluhnemo oziroma jih podpremo.</p>
               <p>Poudaril bi pa tudi predlog, s katerim naj bi vsi posredni proračunski uporabniki
               <stage>(javni zavodi, občine in številni drugi, ki so uporabniki, posredni uporabniki javnih
               sredstev)</stage>, vstopili v tako imenovan enotni zakladniški sistem, kar pomeni, da bi
               imelo ministrstvo za finance oziroma ustrezna služba dostop do njihovih prostih
               sredstev. To pomeni, da pri tem nebi bilo samo načeto finančno delovanje teh
               posrednih proračunskih uporabnikov temveč seveda tudi poslovnih bank, kjer imajo ti
               javni zavodi oziroma ti posredni proračunski uporabniki odprte račune.</p>
               <p>Ob tem bi naslovil vprašanje vladi, kako si predstavlja izvajanje določb
               spremenjenega 61. člena ob še ne jasno določenih pravil igre, to pomeni zakonskih
               rešitvah in podzakonskih rešitvah, ki bi nekako uravnavale ta plačilni promet oziroma
               uravnavale izvajanje te sistemske spremembe zakona o javnih financah.</p>
               <p>Dotaknil bi se še sklepne teme, to je te, za katero vlada v naši stranki vseskozi
               prepričanje, da sistemsko ni v redu rešena - to so predvsem ta pretirana pooblastila
               vladi pri prerazporeditvah in pri posegih v spremenjen proračun. Prepričani smo, da
               če je državni zbor tisti, ki sprejema proračun, da je tudi državni zbor tisti
               pristojni, ki ga lahko spreminja. Hvala lepa.</p>
            </sp>
            <sp xml:id="SDZ3-Redna-08-2001-10-02.sp17">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Liberalne demokracije Slovenije bo predstavil
               gospod Blaž Kavčič. Izvolite.</p>
            </sp>
            <sp xml:id="SDZ3-Redna-08-2001-10-02.sp18">

               <speaker>BLAŽ KAVČIČ:</speaker>

               <p>Spoštovana gospa podpredsednica, spoštovani gospod minister, predstavnici vlade,
               spoštovane kolegice in kolegi!</p>
               <p>V poslanski skupini Liberalne demokracije Slovenije smo bili aktivno vključeni tako
               v nastajanje in oblikovanje ideje o spremembah in dopolnitvah zakona o javnih
               financah kot tudi v izpopolnjevanje posameznih določb tega zakona. Ta predlog zakona
               bomo seveda podprli, ne samo to, menimo, da smo na tako spremembo zakona o javnih
               financah čakali dolgo, da gre za zelo dobrodošle spremembe, ki bodo vpeljale večjo
               stopnjo dolgoročnosti in racionalnosti pri načrtovanju proračunskih uporabnikov. Z
               večletno dimenzijo načrtovanja, ki ga dvoletna dimenzija proračuna zahteva, se
               približuje način načrtovanja pri proračunskih uporabnikih tistim, ki morajo v večjih
               gospodarskih sistemih, pa tudi manjših podjetjih načrtovati poslovanje. Zato menimo,
               da je ena izmed osnovnih kakovosti, prednosti tega predloga zakonav tem, da bo
               pripomogel k zvišanju stopnje racionalnosti porabe sredstev proračunskih uporabnikov.
               Že dosedanje indikacije pri pripravi proračunov za leti 2002 in 2003, s projekcijami
               za nadaljnja leta so pokazale, da je s tem pristopom možno bolj urejeno bolj
               racionalno in bolj dolgoročno umestiti razvojne projekte in morda tudi lažje
               razrešiti nekatera nesoglasja, uskladiti dinamiko okoli izgradnje določenih
               infrastrukturnih objektov, zato bomo predlog zakona skupaj z vsemi amandmaji v
               poslanski skupini Liberalne demokracije Slovenije podprli. Hvala za vašo
               pozornost.</p>
            </sp>
            <sp xml:id="SDZ3-Redna-08-2001-10-02.sp19">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Združene liste socialnih demokratov bo
               predstavil gospod Feri Horvat. Izvolite.</p>
            </sp>
            <sp xml:id="SDZ3-Redna-08-2001-10-02.sp20">

               <speaker>FRANC (FERI) HORVAT:</speaker>

               <p>Hvala za besedo, gospa podpredsednica. Spoštovane kolegice in kolegi, spoštovani
               minister, državna sekretarka in drugi prisotni! V poslanski skupini združene liste
               smo takoj, ko smo dobili predlog zakona, ocenili, da je v osnovi njegov namen pravi,
               da pa so nekatere rešitve, ki ali niso najboljše ali so celo vprašljive in to tudi ni
               nobena skrivnost in smo v koalicijskih razpravah takoj na začetku nanje tudi
               opozorili. Te pripombe so bile tudi upoštevane oziroma so tudi potem na samem
               delovnem telesu tako s strani pozicije kot tudi s strani kolegov in kolegic iz
               opozicije bile v bistvu upoštevane in so zdaj tudi tako rekoč zajete v amandmajih
               odbora. Zato bomo podprli predlog zakona in podprli predloge amandmajev odbora, ki v
               bistvu pomanjkljivosti, ki so bile po dosedanjih razpravah izražene, na katere smo
               tudi na začetku sami opozarjali, odpravlja. Med temi gre predvsem za samo proceduro
               sprejemanja v državnem zboru, kjer je pravilna določba, da je to stvar poslovnika, ne
               pa zakona. Drugje so zadeve tudi tako urejene.</p>
               <p>Dalje, predvsem za sprejemanje sprememb proračuna za naslednje leto oziroma za drugo
               proračunsko leto, če smem tako reči, se je tudi nam zdela rešitev z rebalansom
               neprimerna. In je ta rešitev, ki je zdaj predlagana, dosti primernejša. In pa tudi
               vprašanje, ali je to samo za naslednji dve leti, ta dva proračuna, ali je to sistem,
               in če je sistem, da se to lahko dejansko sprejema kot obveznost oziroma kot način
               dela tudi v naslednjih letih, in to je v amandmajih zajeto. Te rešitve se nam zdijo
               primerne.</p>
               <p>Ob tem ne morem mimo tega, da ne rečem, da je treba priznati, da so deloma
               upravičene pripombe, da je za tako pomemben sprejem sistemskega zakona o proračunu,
               kljub temu, da je njegov osnovni namen dober, da je časa, žal, malo in da sta
               potrebna seveda maksimalno dobra volja in sodelovanje, in to je dejansko bilo
               izraženo v dosedanjem delu, predvsem v matičnem delovnem telesu in tudi sicer, da
               glede na to, da smo v časovni stiski, enostavno ne preostane drugega, kot zakon
               sprejeti, pa tudi če ni idealen, kotpa da bi kasnili s sprejemom, z obravnavo in
               sprejemom proračunov.</p>
               <p>Dejstvo je, da je sedanje stanje najslabše. Namreč stanje, ko imamo po eni strani
               nacionalne programe, imamo razvojne, tolarske zakone, ki niso usklajeni z realnimi
               možnostmi, s projekcijami proračuna za več let, in potem smo imeli, se spomnimo,
               vsako leto mučne debate in smo bili nezadovoljni, ker ti programi in ti zakoni niso
               bili niti približno upoštevani v proračunu, ker niso mogli enostavno biti, nikoli pa
               ni bilo dovolj politične volje, da bi uskladili nacionalne programe, zakone z
               realnimi projekcijami prihodkov in možnih odhodkov.</p>
               <p>Napredek v tej noveli zakona in nameravanem sprejemu dveh letnih proračunov je vsaj
               v tem, da bo, kot je že bilo rečeno, da bo vsaj za naslednji dve leti dejansko bolj
               jasno, bolj obvezujoče, bodo opredeljeni programi, predvsem večje investicije in
               drugi večji programi.</p>
               <p>Če pogledamo rešitve, kako v drugih državah rešujejo te zadeve, vidimo, da so te
               rešitve različne. Pred kratkim smo imeli nekateri poslanci priložnost videti, kako
               Švedi pripravljajo svoje proračune, in smo videli, da imajo dejansko tri letne
               proračune, s tem da je prvi fiksen, drugi ni tako zabetoniran in ima okvire
               postavljene ter glavne namene, 27 namenov, tretji pa ima v glavnem ta globalni okvir
               postavljen. In tudi oni potem vsako leto glede na spremembe v makroekonomskih
               kazalcih in gospodarskih gibanjih, ne glede na to, da so tam razmere bolj stabilne,
               kot so pri nas, potem tudi gredo v spremembe na podoben način pravzaprav, kot je
               tupredlagano. Dobro, Nemci imajo drug način, sprejemajo letne proračune, vendar pri
               tem velja poudariti, da ob proračunu sprejmejo poseben večletni investicijski
               program, ki je dejansko sestavni del proračuna in ima dejansko tudi veljavo, bi lahko
               rekli, nekega kvazi večletnega proračuna na tem investicijskem področju.</p>
               <p>Zadeva, ki jo bo še vredno prediskutirati, ideja, ki je bila tudi v razpravah doslej
               in omenjena tudi danes tukaj in ki smo jo tudi videli na Švedskem, je to, da dejansko
               dvakrat letno obravnavajo predlog triletnega proračuna, in sicer spomladi, ko
               obravnavajo makroekonomsko politiko - to je nekaj približno takega, kot je naš
               memorandum - in postavijo okvirne proporce globalalnega proračuna in pa glavne
               namene, in potem v jeseni sprejemajo dokončni proračun oziroma dokončne proračune za
               tri leta. To je zadeva, ki se zdi, tudi glede na dosedanje izkušnje, tudi pri nas
               dobra, tako da je potrebno videti, ali je to še možno eventualno vgraditi v ta zakon
               ali pa v dograjevanju zakona potem eventualno uvesti tudi to prakso. Hvala lepa.</p>
            </sp>
            <sp xml:id="SDZ3-Redna-08-2001-10-02.sp21">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Demokratične stranke upokojencev Slovenije bo
               predstavil gospod Valentin Pohorec. Izvolite.</p>
            </sp>
            <sp xml:id="SDZ3-Redna-08-2001-10-02.sp22">

               <speaker>VALENTIN POHOREC:</speaker>

               <p>Hvala lepa za besedo, gospa podpredsednica. Spoštovane poslanke in poslanci in
               spoštovani gospod minister ter sodelavci!</p>
               <p>Naša poslanska skupina podpira predlog sprememb in dopolnitev zakona o javnih
               financah, ki ga je pripravila vlada in obravnaval matični odbor za finance in
               monetarno politiko. Posebej se strinjamo s tem, da bi imeli poslej torej proračun za
               naslednji dve leti in vedeli, kako bomo gospodarili in živeli v tem obdobju za dve
               leti naprej, kaj bomo gradili, kaj bomo razvijali in kakšne bodo naše skupne možnosti
               za življenje v prihodnje, da bomo tudi imeli finančni načrt zavoda za zdravstveno
               zavarovanje, ki se nam zdi zelo pomemben, kajti iz tega izvirajo mnoge naše pravice
               in pa naše tudi obveznosti in možnosti, in zavoda za pokojninsko in invalidsko
               zavarovanje. Predvsemslednji se nam zdi pomemben, da ne bodo naši upokojenci nenehno
               živeli v nekem strahu, kaj bo čez mesec, dva, ali pa kaj bo prihodnje leto, kot se je
               pač s pokojninami dogajalo zadnja leta.</p>
               <p>Zdi se nam vredno omeniti tudi, da je dobro, da bodo vsi javni skladi in agencije,
               katerih ustanovitelj je država, načrtovali dolgoročno vnaprej, kajti tu je tudi del
               naših skupnih potreb in nalog.</p>
               <p>Pri proračunih občin oziroma lokalnih skupnosti smo načeloma za to, da načrtujejo
               oziroma sprejemajo enoletni, torej za leto naprej. Ne nasprotujemo pa tudi eventualni
               možnosti, da je tudi proračun lokalne skupnosti sprejet za dve leti, vendar ne čez
               mejo mandata, da ne bi prišlo do izrabljanj samega proračuna v določene politične
               namene pred letom volitev. Vsekakor pa bimorala biti ta možnost eventualnega
               dvoletnega proračuna zapisana v občinskih statutih, in če se bo neka občina ali
               lokalna skupnost odločila za to, bo to tudi demokratično sprejeto v statutu in bo
               potem pač planirala tako.</p>
               <p>Zavedamo se dejstva, da je katerikoli proračun, predvsem pa tisti za dve leti
               naprej, obsojen na neke določene negotovosti in da bo doživel verjetno vsako leto
               kakšne določene spremembe in dopolnitve. Mislimo pa, da bo to lažje narediti, ker
               bomo glavni okvir in proračun imeli in bomopač spreminjali tisto, kar bomo ugotovili
               na osnovi analiz in poročil o izvajanju proračuna v preteklem letu in bomo lažje
               spremenili in dopolnjevali samo tiste postavke. Pomembno se mi zdi, da bodo lahko
               lokalne skupnosti lažje planirale, sprejemale torej svoje plane na posameznem
               področju, če bodo vedele, kaj bo planirala država na določenem področju, kar je v
               tesni povezavi tudi s plani lokalnih skupnosti.</p>
               <p>Tudi mi opozarjamo na vso previdnost in resnost pri vprašanju zadolževanja države,
               pa tudi zadolževanja lokalne skupnosti in pri vprašanju prekoračevanja proračunskih
               postavk. Mnenja smo, da je sprememba koristna za državo, zato predlog zakona
               podpiram. Hvala lepa.</p>
            </sp>
            <sp xml:id="SDZ3-Redna-08-2001-10-02.sp23">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Nove Slovenije bo predstavil dr. Jožef Bernik.
               Izvolite.</p>
            </sp>
            <sp xml:id="SDZ3-Redna-08-2001-10-02.sp24">

               <speaker>DR. JOŽEF BERNIK:</speaker>

               <p>Hvala lepa, gospa predsedujoča. Gospod minister in obe spremljevalki! Gospe poslanke
               in gospodje poslanci! Moj komentar bo razmeroma kratek, ker večino tega je že povedal
               dr. Bajuk. Vendar bi rad poudaril še nekatere stvari. Najprej bi rekel to, da imamo
               tukaj opravka z izrednimi potrebami države. Čeprav to ni bilo toliko omenjeno prej,
               se mi zdi, da je kljub temu ob tem, ko sprejemamo proračun za naslednje leto,
               potrebno pogledati, kakšne sote potrebe države spričo izvrševanja proračuna za leto
               2001. Zdi se mi skoraj nemogoče, da bi človek racionalno to stvar obdelaval in se
               odločal, kajti če ne vemo, kako je vlada letos izvajala proračun, bomo toliko težje
               vedeli, kaj je resnično potrebno, da se potrebe naših državljanov in naše države
               resnično uresničijo. Ne vem, kakšna je predlagana rešitev. Če sprejmemo ta proračun
               za naslednje leto, potem pa dobimo na klop poročilo o izvrševanju tega proračuna za
               letos, ali bomo šli potem ta novi proračun spreminjati ali ne. Zdi se mi, da je tukaj
               zadaj ena od pomanjkljivosti, ki se ji pravi proračunska strategija, in točno
               določeni kriteriji, ki jih tudi vlada potem ne more spreminjati, niti ministrstva.
               Zdi se mi, da je ta proračunska strategija kompromitirana, če so potem pogajanja
               oziroma trgovanje ne samo z ministri, temveč tudi s strankami, ki koalicijo
               predstavljajo.</p>
               <p>Opazil sem, da je velik del rasti proračuna za naslednje leto v povišanih plačah.
               Sprašujem se - ko je spomladi obiskala Slovenijo komisija mednarodnega denarnega
               sklada, je spričo napovedi inflacije, zmanjševanja izvoza in večje inflacije, se je
               ta gospod, ko smo se sestali na odboru za finance, vendarle okorajžil pa rekel,
               vprašal: Kdaj in kdo bo povedal vašim ljudem, da bo treba zategniti pas? Moje mnenje
               je bilo takrat, "nihče, ker nihče nima te korajže." Vendar prihajamo do tega, da bomo
               prej ali slej morali to storiti in ljudem povedati, da bo treba zategniti pas.</p>
               <p>Dobili smo predlog proračuna na mizo ta konec tedna, brez vsakih razlag. Seveda je
               to v tem sistemu narobe, kajti pozicija, vladna koalicija ima vodilo, to se pravi,
               kar vlada želi, to se podpre. Mi pa tega nimamo in se moramo po drugih kriterijih
               obnašati, to se pravi, koliko so predlagane spremembe oziroma taproračun v korist
               slovenskih ljudi, državljanov, davkoplačevalcev in pa države seveda.</p>
               <p>Naj omenim samo dve stvari iz predlaganih amandmajev k temu zakonu. Nikdar nisem
               pravzaprav dobro razumel, in to je moja osebna hiba, naj rečem, da kljub temu, da sem
               v teh letih, se človek še vedno uči in upa, da se bo kaj naučil: Kako bo funkcioniral
               ta zakladniški račun, kot je predlagan? Ali bo ta zakladniški račun ali računi morda
               v banki Slovenije, tako da bo potem ministrstvo po moje, ni mi čisto jasno,
               odločalo,kam se ti viški vlagajo? To se pravi, da bo minister imel popolno
               pooblastilo, da lahko favorizira, katere banke hoče in podobno. Če se motim, bom zelo
               vesel, da se motim.</p>
               <p>Druga stvar so seveda tale likvidnostna posojila v členu 68, likvidnostna posojila
               iz prostih denarnih sredstev, seveda pod pogoji, ki jih določa zakon. In ne vemo,
               kakšen ta zakon bo. In vprašanje je tudi, pod kakšnimi kriteriji.</p>
               <p>Naj za konec želim gospodu ministru veliko sreče pri tem, da - nekje sem bral -
               napoveduje, da bo čez tri leta ves deficit izginil in bomo imeli višek. Videl sem
               veliko proračunov gospodarskih podjetij, ne toliko državnih proračunov, vendar tam so
               se pogosto sprejemali proračuni za pet let. Seveda, čim dlje je človek šel s
               proračunom, tem bolj sončno je izgledalo. Potem, ko si do to tistega leta prišel, si
               pa videl, da je bilo precej sence in oblakov na tistih napovedih. Če se bo to
               zgodilo, bom zelo srečen in tudi naša stranka bo srečna, ne samo naši slovenski
               ljudje.</p>
               <p>Torej, če bo resnično moral zamašiti vse te luknje, to se pravi, vse te deficite in
               podobno, bomo veseli. Želimo vam veliko sreče pri tem. Poleg tega pa bi želeli tudi
               več informacij, tako da ta proračun, ne da bi imeli pred seboj analizo izvrševanja
               proračuna letos, bomo pač morali storiti vse da najdemo tiste luknje, ki verjetno so
               v proračunu. Naša poslanska skupina bo zelo kritično obravnavala ne samo ta zakon,
               temveč tudi proračun in videli bomo, kako celotna stvar izgleda v skupku. Hvala lepa.
           </p>
            </sp>
            <sp xml:id="SDZ3-Redna-08-2001-10-02.sp25">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Slovenske nacionalne stranke bo predstavil
               gospod Bogdan Barovič. Izvolite.</p>
            </sp>
            <sp xml:id="SDZ3-Redna-08-2001-10-02.sp26">

               <speaker>BOGDAN BAROVIČ:</speaker>

               <p>Hvala lepa, gospa predsedujoča. Cenjene kolegice, kolegi. Spoštovani gospod minister,
               državna sekretarka in predstavniki izvršne veje.</p>
               <p>Predlog zakona o spremembah in dopolnitvah zakona o javnih financah je v poslanski
               skupini Slovenske nacionalne stranke kot zakonska podlaga za pripravo in sprejetje
               proračunov za naslednji dve leti sprejemljiv. Novost, ki naj bi prinesla tisto, o
               čemer so že pravzaprav vsi moji predhodniki govorili, neko zdravo, realno
               financiranje te države in državljanov te države za prihodnji dve leti.</p>
               <p>A že v tem stavku sem ponovno ponovil tisto, ker pač moram, ker smo tako
               dogovorjeni, kar so predhodniki tudi - temelji. Vedno, kadar govorimo o temeljih na
               različnih področjih, se vprašamo, ali bomo hišo gradili na temeljih stare ali sploh
               podrli samo pol stare in gradili naprej, ali pa bomo gradili novo hišo. Mnogi
               pravijo, da je včasih ceneje in bolj predvsem zdravo graditi novo hišo na trdnih
               temeljih. Tudi v naši stranki želimo slišati in izvedeti, kakšni so ti temelji. Tudi
               če vemo, da so na eni ali drugi strani nekoliko majavi, bomo vsaj vedeli, da je tam
               potrebno postaviti pilotsko steno. Računamo tudi, da naj bi takšen način sprejemanja
               dveletnega proračuna pomenil dobro za vse tiste, ki so siti začasnih financiranj.
               Vsekakor bo dobro za to, da se ne bi izgovarjali potem, da zaradi nepravočasno
               sprejetih proračunov vsako leto prihajamo do začasnih financiranj, do pomanjkanja
               sredstev in se potem težave vlečejo iz leta v leto. Upajmo, da temu ne bo tako.
               Gospod minister je zagotovil, da bo bistveno manj možnosti za prevzem različnih
               obveznosti in da bo lažje opredeljevanje in lažje odločanje. Tudi v to lahko
               verjamemo. Bistveno vprašanje, ki se nam v Slovenski nacionalni stranki, ne bomo
               zahajali v mikro nivo, postavlja, pa je, ali bodo, pa ne glede, ali bo to enoletni,
               dve ali pa triletni proračun, ali bodo zaradi tega mogoče končno le vse zakonsko
               sprejete finančne obveznosti tudi spoštovane. In ali se ni za bati, da bi prevelika
               pooblastila vladi za prerazporejanje sredstev povzročila ravno tisto, česar se bojimo
               in kar sem se najprej vprašal. Torej, še vedno, ne glede na vse skupaj, je za nas
               najpomembneje, ali bodo zakonsko sprejete finančne obveznosti spoštovane. Mi ne bomo
               ovirali in nasprotovali novemu načinu dela, če bodo izpolnjeni tisti osnovni pogoji,
               ki jih, verjamem, tudi kolegi iz koalicijskih in iz opozicijskih strank zahtevamo.
               Neke osnovne in zdrave temelje in nek pošten pregled za, če bo to, dve ali pa za tri
               leta. Za pozornost najlepša hvala.</p>
            </sp>
            <sp xml:id="SDZ3-Redna-08-2001-10-02.sp27">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem poslankam in poslancem. Ker pisnih razprav k razpravi nisem
               prejela, je razprava morebitnih razpravljavcev omejena na 5 minut. Želi kdo
               razpravljati? Izvolite, gospod Drobnič.</p>
            </sp>
            <sp xml:id="SDZ3-Redna-08-2001-10-02.sp28">

               <speaker>MAG. JANEZ DROBNIČ:</speaker>

               <p>Hvala lepa za besedo. Ko sem poslušal te razprave, se mi je utrnilo nekaj, kar bi
               veljalo vzeti v obzir kadarkoli, ne samo pri sprejemanju proračuna. To so tri stvari,
               ko delamo načrt. Najprej je ekzaktno, natančno in pošteno planiranje. Realno, včasih
               pravijo tudi.</p>
               <p>Drugo je seveda spoštovanje tega, kar se potem dogaja, da tistega, ki je sprejemal
               ta plan, pa nekdo drug, da ga je izvajal, da dostojno poroča o njem, da mu daje
               verodostojne podatke, zato da se tudi barka lahko kakorkoli spreminja, njena smer,
               vendar pa ne tako, da v začetku postavimo povsem irelevantne kurse, potem pa zgolj
               zaradi zamegljevanja spreminjamo konture.</p>
               <p>In tretje kar je nazadnje, je odgovornost. To je pa tretje, kar sem hotel posebej
               poudariti. Okej, mi se strinjamo, jaz se tudi sam strinjam z dveletnim proračunom,
               ampak na koncu dveletnega obdobja, bom pa zahteval odgovornost. Ne izmikanje
               odgovornosti zaradi naftnih derivatov, zaradi tega in tega, se nam je stvar porušila.
               Če se vlada resno opre na makroekonomske strokovnjake in te izkaze, potem seveda mora
               to držati. In če do tega ne pride, potem je normalno, ne da opozicija ali pa jaz,
               vprašam za odgovornost, ampak da tisti, ki je zadolžen za izvajanje, ki ima
               odgovornost izvajanja, to postavi vnaprej. In to je tisto, na kakšnih temeljih
               gradimo zgradbo.</p>
               <p>Proračunsko dolgoročno oziroma večletno proračunsko planiranje ima smisel samo v
               nekem kaskadnem sistemu in da je kot je to leto bolj odmaknjeno, tem bolj nejasno je.
               Ampak če pa pogledamo situacijo, kako jo je predstavila vlada, potem vidimo, da je
               pravzaprav letošnji plan najbolj meglen in tudi njegovo uresničevanje. Za naslednje
               leto in leto 2003 izgleda situacija mnogo bolj jasna. Ni potrebno hiteti, ker smo v
               stiski, tako kot pravi kolega poslanec Horvat, zaradi tega že ni potrebno sprejemati,
               ker se nam mudi. Sprejemati moramo proračun in ga bomo sprejemali zato, ker mora biti
               koristen dokument za Slovenijo.</p>
               <p>Glede kratkoročnega zadolževanja, da se poviša ta stopnja. Saj je pravzaprav vseeno,
               če bo torej zmanjkajo "špage", potem bo prišel predlog za spremembo, kjer bomo
               povišali iz 8 na 10 ali pa iz 10 na 15, po lepi stari navadi in po načinu
               preglasovanja. Zato take omejitve, za katere se vnaprej že predvideva, da ne bodo
               izpolnjene, zaradi nenavadnih, nepričakovanih situacij, ne vem, nima pomena. Potem
               bomo imeli samo delo, sprejemanje in spreminjanje, administriranje za ne vem koga. In
               zato je pomembno se držati tistega, kar na začetku postavimo in tretja točka,
               odgovornost. In vam povem, ne bom pozabil, odgovornost bom zahteval. Hvala lepa.</p>
            </sp>
            <sp xml:id="SDZ3-Redna-08-2001-10-02.sp29">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več... Gospod Pukšič, izvolite, vendarle vedno čakate,
               da skoraj zaključim splošno razpravo. Izvolite.</p>
            </sp>
            <sp xml:id="SDZ3-Redna-08-2001-10-02.sp30">

               <speaker>FRANC PUKŠIČ:</speaker>

               <p>Hvala lepa. Nisem čakal, da zaključite splošno razpravo, ampak sem pričakoval, da se
               bo še kdo drug oglasil.</p>
               <p>Mene seveda predvsem zanimajo posledice in spremembe 6., 7. in 9. člena. Namreč v 6.
               členu je zapisano med drugim, "v drugem odstavku se črta itn. in ki sestavljajo
               sistem enotnega zakladniškega računa občine". S predlaganimi spremembami sem, torej
               popolnoma na novo, in jaz upam, da so tisti, ki so predstavljali spremembo zakona, da
               so torej prebrali celotni zakon, ker se tu popolnoma na novo urejajo nekatere
               obveznosti. Predvsem dve sta pomembni za lokalno skupnost. Ena je, da se vsi računi
               občinskih proračunov vključijo v Banko Slovenije; in druga zadeva, da lahko torej
               župan občine sam sprejme odločitev za vključitev računov občine neposredno v sistem
               enotnega zakladniškega računa države.</p>
               <p>Če velja tista druga sprememba, da lahko župan občine sam sprejme takšno odločitev,
               je potem v 9. členu zapisano, da bo past, seveda na osnovi takšne odločitve, bodo
               dodana sredstva na način in pod pogoji, ki jih določi minister pristojen za finance.
               Pomeni, nič ne vemo, kaj bi se dogajalo, če bi se župan odločil, da ne gredo sredstva
               na zakladniški račun.</p>
               <p>Če pa gredo sredstva na zakladniški račun, torej proračunske občine, potem pa so
               naslednja dejstva.</p>
               <p>Poglejte. Poslovne banke ne bodo imele sedaj nobenega interesa občinam dajati tudi
               kakršnihkoli kreditov pod ugodnejšimi pogoji, kot so jih dajale sedaj. Preko
               poslovnih bank je teklo financiranje občin in so imele račune občine odprte na
               poslovnih bankah.</p>
               <p>Bom zelo konkreten. V občini subvencioniraš obrestno mero za neko dejavnost v občini
               v skladu s proračunom, narediš razpis itn. in se potem s poslovnimi bankami
               pogovarjaš in pogajaš, da je ta obrestna mera čim nižja, ker potem seveda z delom
               občinskega proračuna dvigneš oziroma dobiš bistveno več sredstev za novi
               investicijski ciklus. Če se to zgodi, poslovne banke ne bodo imele nobenega interesa.
               Dejstvo pa je, da se bo s tem povečal tudi vpliv Banke Slovenije, ker bodo pravzaprav
               vsa sredstva na Banki Slovenije. Ti členi so zelo splošno oziroma tako zapisani, da
               ne vemo, kakšne bodo rešitve. Če bi bilo možno odločanje, tako kot piše, da se župani
               sami odločajo, vendar v 9. členu bi potem moralo biti pojasnjeno, kakšni pa bodo
               pogoji, ki jih bo določal minister ob tem primeru. Hvala lepa.</p>
            </sp>
            <sp xml:id="SDZ3-Redna-08-2001-10-02.sp31">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rokavec, izvolite. Potem gospod Kelemina.</p>
            </sp>
            <sp xml:id="SDZ3-Redna-08-2001-10-02.sp32">

               <speaker>FRANCI ROKAVEC:</speaker>

               <p>Hvala za besedo. Spoštovane poslanke in poslanci! Spoštovani gospod minister! Imam
               nekaj konkretnih pripomb oziroma vprašanj. Predvsem najprej na 3. člen, to je drugi
               odstavek 3. člena. Prvi odstavek 3. člena, sedanjega 28. člena, govori in točno
               določa rok, do katerega roka mora vlada predložiti predlog letnega proračuna
               državnemu zboru. V drugem odstavku pa ta rok ni jasno in eksplicitno definiran.
               Verjetno bi morala biti tudi tukaj beseda "mora". Župan mora v 30 dneh po predložitvi
               državnega proračuna oziroma župani morajo predložiti predlog občinskega proračuna.
               Dejstvo je, da je v Sloveniji kar nekaj oziroma veliko občin, ki sprejemajo proračune
               ali sredi leta ali celo še kasneje. Mislim, da je tukaj na nek način potrebno urediti
               to vprašanje, bolj jasno zavezati tudi v zakonu.</p>
               <p>Drugo vprašanje pa je deloma odprl tudi že gospod Pukšič. To je pa vprašanje tako
               imenovanih členov 6, 7, 8, ki pa seveda govori o možnosti enotnega zakladniškega
               računa države oziroma občine. Pri tem se mi zastavlja eno vprašanje, ker sem pač s
               temi idejami že nekajkrat bil soočen. Namreč, mislim, da je poskus tukaj na ravni
               države, kot tudi na ravni občine, da bi država ob likvidnostnih vprašanjih lahko
               posegla, ali na drugi strani tudi občina, po tako imenovanih prostih denarnih
               sredstvih pravnih oseb v lasti države aliv lasti občine. Namreč, 7. člen predloga
               zakona izrecno govori: "Prihodki od upravljanja s prostimi denarnimi sredstvi in
               stroški, nastalimi v zvezi z zagotavljanjem likvidnosti v sistemu enotnega
               zakladniškega računa države oziroma občin, so prihodek oziroma odhodek državnega
               oziroma občinskih proračunov oziroma pravnih oseb, vključenih v sistem enotnega
               zakladniškega računa". Tukaj bi resno dejansko prosil za odgovor, ali to pomeni, da
               lahko, če bo sprejeta taka dikcija, na nivoju občine ali države ta sredstva enostavno
               so sestavni del, prosta sredstva državnega oziroma občinskega proračuna. Ker če je
               to, potem mislim, da je verjetno ta predlog po moji oceni šel v napačno smer. Na nek
               način se potem tista samostojnost poslovanja določenega subjekta, pa najsi bo tudi v
               lasti države, postavlja lahko celo v vlogo bolj odvisnega subjekta od države ali pa
               občine. Zato bi dejansko prosil za razlago tega 7. člena, ker mislim, da je verjetno
               zelo pomemben. Hvala lepa.</p>
            </sp>
            <sp xml:id="SDZ3-Redna-08-2001-10-02.sp33">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelemina, izvolite.</p>
            </sp>
            <sp xml:id="SDZ3-Redna-08-2001-10-02.sp34">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj. Tudi sam bi pri tem 7. členu, se pravi
               pri oblikovanju teh prostih sredstev, nek sistem enotnega ...<stage>/Ni razumljivo./</stage>...
               računa imel eno vprašanje za ministra ali mogoče za sekretariat.</p>
               <p>Zanima me tudi, ali ne gre sedaj v tem primeru mogoče celo za formiranje neke nove
               banke. Ali ima ministrstvo taka pooblastila v skladu z obstoječo zakonodajo - to bolj
               za sekretariat velja, da lahko posoja denar pod nekimi pogoji iz teh prostih ...<stage>/Ni
               razumljivo./</stage>... sredstev. Če mi to obrazložite.</p>
               <p>Drugič pa bi vprašal, če oziroma v kakšnem roku, recimo, da se bodo sedaj ta prosta
               sredstva pač zbirala na nekem enotnem računu, v kakšnem času, ker to nikjer tukaj ne
               piše, bo potem ministrstvo ta sredstva sprostilo tistemu uporabniku, če jih bo
               slučajno nujno potreboval. Sedaj, če bo to slučajno 30 dni ali pa 60 dni ali nekaj
               takega, jaz ne vem, v kakšnem roku boste vi to naredili. Tukaj se lahko po moji oceni
               naredi celo nek zamik plačila oziroma vračanja teh sredstev, in to je sedaj, jaz
               predvidevam, lahko da se motim, ampak če je to 20, 30, 40 milijard, dejansko si
               državni proračun na ta način zagotovi neka prosta denarna sredstva, ki jih bo lahko v
               nedogled obračal. Če je to, recimo, 30 ali 40 milijard, ali pa več, ne vem, povejte
               tudi koliko teh sredstev je, če znate povedati, jih bo lahko neko obdobje obračal in
               si bo s tem dejansko zagotavljal neko večjo porabo, če tako v končni fazi tudi
               opredelim. Prosil bi, da mi poskušate nato vprašanje odgovoriti ali pa razložiti, ker
               ti roki tukaj niso napisani in ne vem, dejansko, v kakšnih rokih bo to možno vračati.
               Ali je to na poziv ali kako drugače.</p>
               <p>Vprašal bi še to, če lahko dobim odgovor, ker da sedaj ni znal nihče povedati na
               odboru za finance, mogoče sedaj že veste. Pri 10. členu, ko je šlo za neko dodatno
               zadolževanje, če sedaj že približno veste, koliko je potem teh razlik v bistvu med
               temi pravicami uporabe plačil glavnic in teh valutnih nihanj. Koliko je tega denarja,
               koliko predvidevate, da se bo tu potrebno dodatno zadolžiti, ali je to potem v bistvu
               več kot 3% od 5 do 8, ali je manj, koliko to znaša v bistvu v obliki denarja, recimo,
               ne vem koliko je to milijard. Če bi mi poskušali še to razložiti, če ste te stvari
               preštudirali od takrat, ko na odboru niste vedeli povedati, koliko je tega povečanega
               obsega zadolževanja. Mogoče na ta vprašanja, če bi lahko dobil odgovore. Hvala.</p>
            </sp>
            <sp xml:id="SDZ3-Redna-08-2001-10-02.sp35">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Odgovora vam bo posredovala mag. Helena Kamnar, državna sekretarka na
               ministrstvu za finance. Izvolite.</p>
            </sp>
            <sp xml:id="SDZ3-Redna-08-2001-10-02.sp36">

               <speaker>HELENA KAMNAR:</speaker>

               <p>Hvala lepa za besedo. Morda najprej v zvezi z enotnim zakladniškim računom oziroma s
               spremembami in dopolnitvami 6., 7. in 8. člena, na kar so se nanašala vprašanja vseh
               treh poslancev v predhodni diskusiji.</p>
               <p>Kar se tiče enotnega zakladniškega računa v povezavi, torej ta sprememba, ki jo
               tukaj vnašamo, prinaša pravzaprav možnost, da se v enotni zakladniški račun poleg
               neposrednih proračunskih uporabnikov vključujejo tudi posredni proračunski
               uporabniki, pri čemer predvideva postopno vključevanje posrednih proračunskih
               uporabnikov. Posredni proračunski uporabniki so definirani v zakonu o javnih financah
               in spisek posrednih proračunskih uporabnikov je določen s posebno uredbo. Poleg tega
               daje možnost, da se občine, ki ocenijo, da je to za njih smotrno, da jim olajšuje ali
               poceni finančno poslovanje, lahko prav tako vključijo v enotni zakladniški račun.
               Nikakor tukaj ni postavljena obligacija, da občine to morajo početi. Če ocenijo, da
               je to za njih smotrno, se lahko odločijo za vključitev v enotni zakladniški račun, ki
               bo funkcioniral na nek način kot banka, kar pomeni, da bo prosta likvidna sredstva
               posameznih subjektov, ki bodo vključeni v enotni zakladniški račun, plasiral v banke,
               stem pridobil seveda ustrezne obresti, ki jih bo potem razdelil vsem uporabnikom
               oziroma vsem subjektom, ki so vključeni v enotni zakladniški račun na podlagi dobe,
               ko so bila ta sredstva vključena v enotni zakladniški račun in na podlagi obrestnih
               mer, kakršne so bile dosežene. Seveda je tu zamišljeno tudi posojanje teh sredstev
               pod praviloma ugodnejšimi pogoji, kakor bi jih sicer posamezni subjekt lahko dosegel
               pri banki.</p>
               <p>Kot pravim, posredni proračunski uporabniki, naj bi se v enotni zakladniški račun
               vključevali postopno, v odvisnosti od tega, kako hitro bo sprovedena reforma
               plačilnega prometa, občine pa v tem trenutku pravzaprav so kot možnost in vsaka
               občina se bo odločila, ali je to zanjo smotrno ali ne, sicer pač velja do spremembe
               plačilnega prometa sistem, kakršen je bil.</p>
               <p>Morda še v zvezi z vprašanjem, ki je bilo postavljeno na koncu, tečajne razlike. V
               letošnjem letu, jaz sem o tem že govorila precej na odboru za finance, v letošnjem
               letu je bilo teh negativnih tečajnih razlik do konca avgusta približno 3 milijarde
               400. Seveda se bodo do konca leta nabrale tudi pozitivne tečajne razlike, glede na
               sistem, kako se to vodi in pravzaprav na koncu leta bomo znali povedati, kaj je v
               resnici razlika med negativnimi in pozitivnimi tečajnimi razlikami. Vtem trenutku je
               pač nek presek stanja, ki še ne odraža celotne slike leta. Hvala lepa.</p>
            </sp>
            <sp xml:id="SDZ3-Redna-08-2001-10-02.sp37">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-08-2001-10-02.sp38">

               <speaker>JOŽE TANKO:</speaker>

               <p>Hvala lepa za besedo. Moram reči, da se mi zdi ta ideja dveletnega proračuna
               zanimiva, ker je tudi za vse tiste, ki sledimo temu državnemu proračunu, predvsem
               bolj predvidljiva. Rad pa bi opozoril na ugotovitev računskega sodišča, ki jo je
               zapisalo ob pregledu oziroma v poročilu o delu računskega sodišča za leto 2000, na
               strani 54, v Poročevalcu, v letošnjem letu, št. 37. In če citiram, piše dobesedno
               tole: "Ni mogoče spregledati dejstva, da je zakon o javnih financah povsem
               neprilagojen za občine, čeprav naj bi ga neposredno uporabljale. Seveda ni nič
               boljše, niti s podzakonskimi predpisi, sprejetimi na njegovi podlagi." Glede na to,
               da je gospod minister v obrazložitvi v uvodu povedal, da gre za sistemske spremembe
               in da je od 11. maja, ko je bilo to poročilo objavljeno, minilo že precej časa, bi
               pričakovali tudi ustrezne spremembe zakona o javnih financah tudi v tej smeri. Vendar
               vsi ti predlogi in pa tudi amandmaji niso prilagojeni, zato mislim, da ne bodo
               omogočili izboljšanja na tem področju. Občine bodo še vedno funkcionirale, bi rekel
               malo bolj po svoje, ne pa v skladu z zakonom o javnih financah. Temu primerne bodo
               tudi ugotovitve računskega sodišča. Hvala.</p>
            </sp>
            <sp xml:id="SDZ3-Redna-08-2001-10-02.sp39">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pukšič, izvolite.</p>
            </sp>
            <sp xml:id="SDZ3-Redna-08-2001-10-02.sp40">

               <speaker>FRANC PUKŠIČ:</speaker>

               <p>Hvala lepa. Jaz se sicer zahvaljujem za dane odgovore, ampak tako splošni, kot so
               bili, so mogoče za strokovno razpravo. Pri zakonu bi pa vendarle bilo dobro, če bi
               povedali kaj bolj konkretnega. Konec koncev, ko se bo zakon sprejel in če bo seveda v
               takšni obliki sprejet, potem bo kdaj potrebno dati tudi kakšno obrazložitev, ko bo
               kdo zahteval obrazložitev določenega člena. Seveda ob taki priliki bodo vsi argumenti
               za in proti in vse obrazložitve, ki so bile dane, seveda imele svojo težo.</p>
               <p>Poglejte. Vi ste rekli, da se bodo občine lahko odločile. To sem tudi jaz prebral iz
               zakona in sem povedal. Ampak postavili sta se dve vprašanji. Če se občina ne odloči,
               potem v 9. členu piše, da bo o tem odločil minister, pod kakšnimi pogoji, kje in kako
               bodo ta finančna sredstva. Občinska seveda.</p>
               <p>Drugo. Rekli ste, da bodo potem tisto deponirana sredstva tudi plasirana in potem
               seveda bodo participirale tiste občine na obrestih. Seveda je tu potrebno bolj jasno
               povedati, kakšne bodo dosežene ali kaj se predvideva, kakšne bi naj bile dosežene te
               obresti, kar je pravzaprav verjetno tudi težko, kar razumem Lahko pa poveste, ali pa
               morate pa povedati, pod kakšnimi pogoji bodo občine dobile, če bodo, v tem enotnem
               zakladniškem računu, pod kakšnimi pogoji bodo pa občine dobile kredite. Če to ni
               konkurenčno sedanjim poslovnim bankam, potem ni nobenega razloga oziroma pomeni
               osiromašenje poslovnih bank in dodatek k tistemu, čemur pravimo ne, torej k
               centralizaciji prek Banke Slovenije. Jaz bi vseeno prosil, če lahko malo bolj
               konkretno odgovorite na moja postavljena vprašanja.</p>
            </sp>
            <sp xml:id="SDZ3-Redna-08-2001-10-02.sp41">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Gospa Kamnar in potem gospod Vizjak. Hvala lepa.</p>
            </sp>
            <sp xml:id="SDZ3-Redna-08-2001-10-02.sp42">

               <speaker>HELENA KAMNAR:</speaker>

               <p>Hvala lepa za besedo. Morda najprej dodatno pojasnilo v zvezi z enotnim zakladniškim
               računom.</p>
               <p>V 9. členu, o katerem ste v tem trenutku govorili, pravzaprav vzpostavljamo samo že
               vzpostavljeni režim, ki je zapisan v 70. členu zakona o javnih financah, za tiste
               subjekte javnega prava, ki ostajajo zunaj enotnega zakladniškega računa. Po sedanji
               ureditvi zakona o javnih financah so subjekti javnega prava dolžni, preden plasirajo
               prosta denarna sredstva v poslovne banke, ponuditi sredstva finančnemu ministru
               oziroma morajo ta sredstva naložiti v državne vrednostne papirje. Ta režim ohranjamo,
               torej nič ne spreminjamo, režim je postavljen in ga samo apliciramo na tiste, ki
               ostajajo zunaj enotnega zakladniškega računa. Za tiste, ki so v enotnem zakladniškem
               računu, ta račun ne velja, ker je nesmiselno, da bi veljal, ker so že tako v sistem
               vključeni, kjer stvari drugače tečejo. To je pravzaprav smisel 9. člena.</p>
               <p>Torej, na nek način je prilagoditev 70. člena veljavnega zakona na to, da prihajajo
               v sistem enotnega zakladniškega računa postopoma tudi posredni proračunski uporabniki
               in možnost, seveda, da prihajajo tudi občine. Za vse tiste, ki niso notri, bo pa še
               vedno veljal režim 70. člena veljavnega zakona. Hvala.</p>
            </sp>
            <sp xml:id="SDZ3-Redna-08-2001-10-02.sp43">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak najprej, potem gospod Bajuk, gospod Pukšič.</p>
            </sp>
            <sp xml:id="SDZ3-Redna-08-2001-10-02.sp44">

               <speaker>MAG. ANDREJ VIZJAK:</speaker>

               <p>Hvala lepa. Jaz bi še enkrat spregovoril glede tega enotnega zakladniškega računa. S
               to novelo oziroma z amandmaji padejo v ta pravila igre - to se pravi enotnega
               zakladniškega računa - tudi vsi posredni proračunski uporabniki, ki, kot pravite, so
               evidentirani in se ve, koliko jih je itn. Zanima me, ali bo ta določba obveljala pred
               sprejetjem zakona o plačilnem prometu oziroma pred sprejetjem nekih bolj detajljnih
               pravil igre na tem področju oziroma kako nameravate regulirati to področje - to se
               pravi bolj v smislu čisto izvedbene plati. To je prva zadeva.</p>
               <p>Druga zadeva pa je ta. Verjetno razpolagate s podatkom, kaj to pomeni za likvidnost
               državnega proračuna. Koliko je teh sredstev oziroma posledično, kolikšen bo izpad
               kapitala oziroma teh sredstev s strani poslovnih bank? Če ti posredni proračunski
               uporabniki padejo pod ta enotni zakladniški račun, niso več evidentirani pri
               poslovnih bankah. To pa pomeni, da s temi sredstvi ne razpolagajo več poslovne banke,
               temveč so predmet tega enotnega zakladniškega računa in to ob situaciji lastninjenja
               bank v Sloveniji oziroma prodaja teh državnih deležev znatno vpliva na ceno bank kot
               tudi na njihov rating, saj ne bodo razpolagale več z določenim obsegom sredstev, s
               katerim danes razpolagajo. To se pravi, s prostimi sredstvi posrednih proračunskih
               uporabnikov. Hvala.</p>
            </sp>
            <sp xml:id="SDZ3-Redna-08-2001-10-02.sp45">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite.</p>
            </sp>
            <sp xml:id="SDZ3-Redna-08-2001-10-02.sp46">

               <speaker>DR. ANDREJ BAJUK:</speaker>

               <p>Hvala lepa, gospa podpredsednica. Spoštovane kolegice in kolegi, spoštovani gospod
               minister.</p>
               <p>Danes poslušamo o neki abstraktni konstrukciji, ki je dejansko ne poznamo, ker
               državni zbor in strokovna javnost nista seznanjena s tem projektom o skupni
               zakladnici. Vsaj kot je meni znano, to še ni bilo predmet nobene debate v tem
               državnem zboru. To poznajo sicer na ministrstvu za finance nekateri strokovnjaki,
               baje nekateri tudi v Banki Slovenije, a vendar, človek se pa le vpraša, ali lahko to
               izvedemo zdaj, v tem kratkem roku, ali lahko damo bianco menico ministrstvu za
               finance, da bo opravljalo s takšnimi vsotami denarja, ko pa istočasno imamo od
               računskega sodišča poročilo za leto 2000, ki ga je že omenil kolega Tanko, v katerem
               pa piše, ena zanimivost: Evidence o kreditih po posameznih bankah v sektorju za javno
               računovodstvo niso zagotavljale ustrezne preglednosti nad stanjem dolga, kar nam je
               omejilo možnosti nadziranja pravilnosti knjigovodskega evidentiranja zadolževanja in
               odplačil kreditov v tekočem letu. Računalniški program, ki ga uporablja ministrstvo
               za finance, ni omogočal spremljanja posameznih kreditov po pogodbah in bankah.</p>
               <p>Jaz bi vprašal - to se dogaja pač v drugem uradu, ampak enega in istega ministrstva,
               ali je možno, da se danes tukaj odločimo, to je tudi del tega, zakaj sem jaz
               predlagal, da se to preloži, da pridemo do bolj ustreznih poročil, ali je naše
               ministrstvo za finance že te stvari uredilo, ki jih, tu piše, ampak ne bi rad otem
               odpiral debate, a vendar, kakšno zagotovilo pa imamo, da bomo morali ponovno brati od
               računskega sodišča, da ni moglo pregledati, ker dejansko ni bilo pregledno. Hvala
               lepa.</p>
            </sp>
            <sp xml:id="SDZ3-Redna-08-2001-10-02.sp47">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pukšič, izvolite.</p>
            </sp>
            <sp xml:id="SDZ3-Redna-08-2001-10-02.sp48">

               <speaker>FRANC PUKŠIČ:</speaker>

               <p>Jaz še vedno nisem dobil konkretnega odgovora na zelo konkretno zapisano v 6., 7.,
               8. in 9. členu. Poglejte, saj župani občin niso drugo kot tako rekoč menedžerji v
               podjetjih in se seveda prekleto racionalno morajo in moramo obnašati. Jaz pravzaprav
               ne poznam primera, da ne bi dnevno, samo do nekega določenega časa bilo odprto za
               servisiranje tisto, kar zapade v plačevanje računov in tako dalje, in od nekega
               trenutka naprej so to vezana sredstva na teh poslovnih bankah, ker nam seveda na ta
               način omogočajo enostavno poslovanje in boljše pogajalske pozicije pri konkretnem
               primeru, ki sem ga že prej omenil ali pa najemanju kakšnih kratkoročnih kreditov ali
               karkoli že. S tem pa seveda bomo dobesedno pobrali, vi pravite v 70. členu, seveda,
               saj poznam 70. člen zakona o javnih financah, da je potrebno ministrstvu predložiti,
               najprej ponuditi, kot pa poslovnim bankam. Dnevno, ko gre za likvidna sredstva in
               tako dalje, se seveda s tem nihče ni in se v praksi verjetno tudi ne bo ukvarjal.
               Enostavno pa bodo na ta način pobrana sredstva občinskih proračunov, torej ne samo
               to, ampak tudi vse možne ugodnosti, ki so iz tega izhajale, in tako rekoč na ta način
               osiromašenje lokalne skupnosti, tudi preko tega in vseh akterjev, ki so v lokalni
               skupnosti. Saj mi vsi vemo, da so se in se nekatere zadeve v lokalni skupnosti in
               financirajo prek lokalnih skupnosti, ki niso po zakonu o delu lokalne skupnosti, ki
               so naloge ministrstva. Ampak, žal, konkreten primer, do danes z ministrstva za
               gospodarstvo niso prišle odločbe o sredstvih za skladen regionalni razvoj. Niso.
               Ampak jaz ne vem, saj je pravzaprav vsako leto približno isto. Te stvari trajajo in
               trajajo in v tem času je potrebno nekako premeščati tudi situacije, ki so zapadle v
               plačilo in tako dalje. In vse to danes pravzaprav delamo s poslovnimi bankami. Jaz se
               bojim, da s takšnimi spremembami bi povzročili še marsikatero nelikvidno zadevo, pa
               mogoče celo marsikatero manjše podjetje obrtnika podjetnika, ki mu je nekaj sto
               tisočakov lahko odločujočih, spravili tudi na kolena. Zato jaz mislim, da je premalo
               jasno, resnično premalo jasno to v tem 6. členu oziroma v 61., te spremembe o
               zakladniškem računu in kaj pravzaprav to je, da bi bilo potrebno to enostavno
               umakniti.</p>
            </sp>
            <sp xml:id="SDZ3-Redna-08-2001-10-02.sp49">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelemina, potem pa želi ponovno gospa Kamnar pojasniti oziroma
               odgovoriti. Izvolite.</p>
            </sp>
            <sp xml:id="SDZ3-Redna-08-2001-10-02.sp50">

               <speaker>BRANKO KELEMINA:</speaker>

               <p>Hvala lepa. Poglejte, jaz bi resnično prosil, na podlagi tega, ker imamo tudi
               nekatere amandmaje, ki obravnavajo to tematiko, da naj bi se zdaj tudi na občinskem
               nivoju sprejemali dveletni proračuni in tako naprej. Ampak dejansko je to res neka
               vsiljena rešitev, posebej če zdaj se mimogrede zahvalim kolegu poslancu, gospodu
               Jožetu Tanku, ki je opozoril na te stvari, da se tako parcialno neka zadeva rešuje v
               tem zakonu, ne da bi se poiskali neki tehtni argumenti, ki so bili navedeni s strani
               računskega sodišča. Niste odgovorili na to, zakaj se ta opozorila računskega sodišča
               niso upoštevala sedaj že pri tem zakonu oziroma povejte kdaj se bo to upoštevalo. Me
               prav zanima, kakšno je vaše mnenje, glede na to, da imamo določene amandmaje, ki
               sedaj kar tako, ker se je nekomu zdelo, da bi to bilo "fino", tudi na občinske nivoje
               prenašajo neke pristojnosti oziroma obveznosti, možnosti, za neke zadeve, ki mogoče
               niso najbolj utemeljene ali pa najbolj preštudirane.</p>
               <p>Jaz bi vas prosil, da mi odgovorite, zakaj niste upoštevali teh priporočil, kdaj jih
               boste upoštevali in kako gledate na te predloge, ki so sedaj tukaj, da bi se tudi na
               občinskem nivoju sprejemali dveletni proračuni. Hvala.</p>
            </sp>
            <sp xml:id="SDZ3-Redna-08-2001-10-02.sp51">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovane kolegice, spoštovani kolegi! Preden nam gospa Kamnar poda
               odgovore na ta vprašanja, dovolite, da vas seznanim in med nami s spoštovanjem
               pozdravim poslance odbora za kmetijstvo, parlamenta češke republike. Lepo
               pozdravljeni v našem imenu. ...<stage>/Aplavz./</stage>... Gospa Kamnar, izvolite.</p>
            </sp>
            <sp xml:id="SDZ3-Redna-08-2001-10-02.sp52">

               <speaker>HELENA KAMNAR:</speaker>

               <p>Hvala lepa. Jaz bi vas rada opozorila na 35. člen zakona o izvrševanju proračuna. V
               tem členu je zapisano, da občine morajo do 1. januarja 2002 v skladu s 109. členom
               zakona o ZJF odpreti račune pri Banki Slovenije. To se pravi, računi pri Banki
               Slovenije, o čemer je že tekla danes tudi diskusija, niso predmet tega zakona, ki ga
               obravnavamo, ampak je ta zadeva že urejena v veljavnem zakonu o izvrševanju
               proračuna.</p>
               <p>V tem zakonu, kar prinašamo, je pravzaprav samo to, da dajemo možnost, da občine
               stopijo tudi v sistem enotnega zakladniškega računa, če ocenijo, da je to za njih
               koristno. To je vse, kar je tu zapisano. Mislim, da je čisto brez potrebe kakršnakoli
               skrb o tem, da bi se občine ne mogle zadolževati pri poslovnih bankah. Tako ali tako
               pa preden se zadolžijo, morajo vprašati ministrstvo za finance, ker jim to nalaga
               veljavna zakonodaja.</p>
               <p>Morda samo še glede vključevanja drugih posrednih proračunskih uporabnikov. Posredni
               proračunski uporabniki so subjekti javnega prava in razpolagajo z javnimi sredstvi.
               Prav zaradi tega razloga je toliko bolj upravičeno, da so vključeni v sistem enotnega
               zakladniškega računa, ker to vse skupaj pripomore k zniževanju javnofinančnih bremen
               in k optimizaciji poslovanja. Dejstvo je, da ti subjekti danes dnevno razpolagajo
               tudi s 30 milijardami likvidnih denarnih sredstev na bančnih računih.</p>
            </sp>
            <sp xml:id="SDZ3-Redna-08-2001-10-02.sp53">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDZ3-Redna-08-2001-10-02.sp54">

               <speaker>MAG. ANDREJ VIZJAK:</speaker>

               <p>Hvala lepa za ta podatek. Je zelo pomemben, kajti če pravilno razumem državno
               sekretarko, to pomeni, da bodo poslovne banke poslej razpolagale s 30 milijardami
               sredstev manj dnevno, če pravilno razumem to zadevo, kajti ta zadeva gre zdaj v drug
               sistem. Govorim o posrednih proračunskih uporabnikih, kot so javni zavodi,
               bolnišnice, šole, ne vem, univerze in podobno.</p>
            </sp>
            <sp xml:id="SDZ3-Redna-08-2001-10-02.sp55">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rop, izvolite.</p>
            </sp>
            <sp xml:id="SDZ3-Redna-08-2001-10-02.sp56">

               <speaker>MAG. ANTON ROP:</speaker>

               <p>Ja, to absolutno ne velja. Razlika bo samo v tem, da ne bo krog sklenjen, v tem
               smislu, da bi najprej posredni uporabniki dajali to bankam, banke pa posojale državi.
               Krogotok bo prekinjen in bodo ta denar, če bo presežka toliko v agregatu, plasiran
               bankam in bodo banke morale iskati druge, bolj optimalne vire oziroma plasmaje za
               svoja sredstva in ne bodo državi dodatno obračunavale marže. Država ne bo več
               plačevala marže v tistem delu, kjer bo znala optimizirati to poslovanje. To je
               skrajno racionalno in skrajno smiselno.</p>
               <p>Vse pa bo izvedeno, kar se tiče občin, samo in takrat, ko bodo občine smatrale, da
               se to njim splača in da velja iti notri; vse je prostovoljno, mi samo širimo. Projekt
               je nastavljen, ki je bil nastavljen z ZIPRO-m, ga delamo skupaj z Banko Slovenije, in
               če boste občine, tisti, ki ste predstavniki občin, smatrali, da je to smiselno, boste
               lahko šli v ta sistem.</p>
            </sp>
            <sp xml:id="SDZ3-Redna-08-2001-10-02.sp57">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak.</p>
            </sp>
            <sp xml:id="SDZ3-Redna-08-2001-10-02.sp58">

               <speaker>MAG. ANDREJ VIZJAK:</speaker>

               <p>Res se opravičujem, vendar sem pravilno razumel. Ne govorim o občinah, govorim o
               posrednih proračunskih uporabnikih, se pravi o tistih, ki uporabljajo javna sredstva.
               Ti imajo zdaj pri poslovnih bankah odprte svoje račune in imajo na njih pač ta
               sredstva. Pravite, da je teh sredstev dnevno tudi za 30 milijard, se pravi prostih
               sredstev.</p>
               <p>To se pravi, poslej, s to novelo, s tem amandmajem, teh prostih sredstev ne bo več
               na teh računih poslovnih bank, temveč bodo ta prosta sredstva vključena v sistem
               enotnega zakladniškega računa. S temi sredstvi bo to plačilno funkcijo oziroma to
               bančno funkcijo prevzelo ministrstvo za finance.</p>
               <p>To pomeni, jaz ne razpravljam, ali je to racionalno za državo ali ne, poudarjam,
               ampak to se mi zdi izredno pomembna okoliščina v tem trenutku, ko lastninimo
               slovenske banke. Kajti komitentov teh poslovnih bank bo poslej bistveno manj v
               njihovo škodo, kajti 30 milijard dnevno ne bodo več sredstev banke obračale, ampak
               jih bo nekdo drug obračal.</p>
            </sp>
            <sp xml:id="SDZ3-Redna-08-2001-10-02.sp59">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rop, izvolite.</p>
            </sp>
            <sp xml:id="SDZ3-Redna-08-2001-10-02.sp60">

               <speaker>MAG. ANTON ROP:</speaker>

               <p>Vse je odvisno od tega, koliko bo znašala neto agregatna ponudba teh sredstev. Če bo
               notranji kliring povzročil, da bo manj teh sredstev, bo manj plasmaja bankam. Če pa
               ne bo notranjega povpraševanja med posrednimi proračunskimi uporabniki, bo pa to
               plasirano prav tako na banke. Samo banke ne bodo potem v vlogi, da bi nazaj posojale,
               če bi ta potreba bila, in marže obračunavale. To pomeni, da bo pravzaprav ta
               implicitna neracionalnost javnega sektorja bistveno zmanjšana in da bodo banke seveda
               morale bolj racionalno poslovati in da ne bodo več brez posebnega smisla na tak način
               obračunavale marže, ampak se bodo morale bolj boriti za to, da bodo dobile komitente,
               da bodo lahko ta sredstva plasirale. Sredstva pa jim bodo ponujena, vendar nazaj se
               ne bodo vračala v javni sektor in se marže obračunavale. Pravzaprav se bo za privatni
               sektor lahko v tem delu povečal plasma in povečal obseg razpoložljivih sredstev in
               konkurenca ponudbe bo večja in zato nujna racionalnost seveda tudi večja bank.</p>
            </sp>
            <sp xml:id="SDZ3-Redna-08-2001-10-02.sp61">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelemina, izvolite.</p>
            </sp>
            <sp xml:id="SDZ3-Redna-08-2001-10-02.sp62">

               <speaker>BRANKO KELEMINA:</speaker>

               <p>Hvala lepa. Opravičujem se, ampak, niste mi hoteli odgovoriti, ne vem, zakaj, na
               moje vprašanje, ki sem ga nazadnje postavil. Zakaj niste upoštevali dosedanjih
               pripomb računskega sodišča? Kdaj jih boste upoštevali? Ali ta predlog, ki je zdaj
               tudi pred nami, da se tudi na občine prenesejo določene pravice in nove obveznosti,
               ali to vlada podpira ali ne?</p>
               <p>Na ta tri vprašanja mi niste odgovorili. Prosil bi, če se da, če ne, bom pa pač
               razumel, da ne znate. Hvala.</p>
            </sp>
            <sp xml:id="SDZ3-Redna-08-2001-10-02.sp63">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, izvolite.</p>
            </sp>
            <sp xml:id="SDZ3-Redna-08-2001-10-02.sp64">

               <speaker>HELENA KAMNAR:</speaker>

               <p>Opravičujem se, da prej nisem odgovorila na to vprašanje. Tudi sami se zavedamo
               nekaterih pomanjkljivosti v zakonu o javnih financah glede poslovanja občin. To bomo
               temeljito analizirali in pri popravku sistemskega zakona tudi vnesli v veljavni zakon
               o javnih financah.</p>
            </sp>
            <sp xml:id="SDZ3-Redna-08-2001-10-02.sp65">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pukšič, izvolite.</p>
            </sp>
            <sp xml:id="SDZ3-Redna-08-2001-10-02.sp66">

               <speaker>FRANC PUKŠIČ:</speaker>

               <p>To bi vas bilo prav zanimivo poslušati, da bi nekaj več povedali o tematiki, ki ste
               jo sedaj odprli. Ampak, žal, ker ni predlog te razprave, bi se mi lahko kaj hudega
               zgodilo, ker jaz sem sicer že ena od tistih tarč, ki mora govoriti samo zelo
               usmerjeno. Zato bom tudi pri tem ostal, o tem naprej govoril.</p>
               <p>Glejte, niste mi povedali, in prosim, da to jasno in glasno poveste. Občine s tem,
               če bodo prišle na zakladniški račun, ne bodo v nobenem primeru na slabšem, kot so
               sedaj, ko so na poslovnih bankah. Torej ste vi prej rekli, da je potrebno na Banko
               Slovenijo, lokalne skupnosti poslati do 1.1.2002 in tako dalje. Ja, seveda, to
               poznamo. Ampak poslovanje to pomeni. Poslovali bomo preko Banke Slovenije, ne pa
               obračali ali imeli svoja proračunska sredstva. Prihodki občin so po dveh členih, kiso
               različni. Resnično obstaja bojazen, da bomo zaradi teh 30 milijard, s katerimi bodo
               poslovne banke manj operativne in seveda jih ne bodo obračali, bomo zaradi tega imeli
               tudi manjše bonitete na drugi strani. In ne bom tega ponavljal, kar sem že takrat
               povedal. Ali bo pomenilo pogoje, ki jih bo določil minister, če ne bo šel. Če boš pa
               šel v ta zakladniški račun, to pomeni najmanj to, kar ti bodo poslovne banke
               ponujale. Na ta način se postavlja tudi konkurenca. Če boš šel v zakladniški račun,
               pod nekimipogoji, plus in minus obresti, in če ne boš šel, pa bodo seveda poslovne
               banke ponujale te pluse in minuse pri sredstvih, ki so deponirana, in pri sredstvih,
               ki jih boš najemal za takšno ali drugačno poslovanje. Rad bi od vas zagotovilo, da v
               tem zakladniškem računu ali pa pod pogoji ministra, ne bodo slabši, kot jih bodo na
               trgu ponujale poslovne banke. Hvala lepa.</p>
            </sp>
            <sp xml:id="SDZ3-Redna-08-2001-10-02.sp67">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vizjak, izvolite.</p>
            </sp>
            <sp xml:id="SDZ3-Redna-08-2001-10-02.sp68">

               <speaker>MAG. ANDREJ VIZJAK:</speaker>

               <p>Hvala lepa. Jaz sem s pojasnili predstavnikov iz ministrstva za finance zadovoljen in
               bi tudi ob tem trenutku nekako nakazal ene čestitke ministru Ropu, da uspešno
               koncentrira svoje moči in to redko komu uspe, da lahko, recimo, nekdo uspe tudi v
               svojih krogih prepričati, da bo pač on tisti, ki bo razpolagal s tako precejšnjimi
               sredstvi, kot je 30 milijard dnevno. Mislim, da je to čestitke vredno. Hvala.</p>
            </sp>
            <sp xml:id="SDZ3-Redna-08-2001-10-02.sp69">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, ste želeli odgovoriti gospodu Pukšiču? Izvolite.</p>
            </sp>
            <sp xml:id="SDZ3-Redna-08-2001-10-02.sp70">

               <speaker>HELENA KAMNAR:</speaker>

               <p>Hvala lepa. Morda samo toliko. Pogoji zanesljivo ne bodo slabši. Najslabše, kar se
               lahko zgodi, je, da bodo nevtralni.</p>
            </sp>
            <sp xml:id="SDZ3-Redna-08-2001-10-02.sp71">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovane kolegice, spoštovani kolegi. V okviru prve obravnave
               zaključujem splošno razpravo.</p>
               <p>Prehajamo na <title>drugo obravnavo -</title> razprava ter odločanje o posameznih členih
               predloga zakona. Zboru predlagam, da skladno z drugo alineo 189. člena poslovnika po
               končani razpravi in glasovanju o amandmajih in členih razpravlja in glasuje skupaj o
               preostalih členih, h katerim niso bili vloženi amandmaji. Predlagani sklep ne bo
               sprejet, če mu bo nasprotovala najmanj tretjina navzočnih poslancev. Glasujemo.
               Navzočih je 53 poslank in poslancev, za je glasovalo 39, proti 9.</p>
               <p><stage>(Za je glasovalo 39.)</stage> <stage>(Proti 9.)</stage></p>
               <p>Ugotavljam, da je predlog sprejet.</p>
               <p>Prehajamo torej na razpravo o posameznih členih in vloženih amandmajih. Razpravo
               bomo vodili na podlagi pregleda amandmajev, z dne 26.9.2001. Danes pa ste na klop
               dobili tudi amandmaje, ki jih je vložila poslanska skupina Socialdemokratske stranke
               Slovenije, in sicer amandmaje k 6., k 7., k 9. in k 10.a členu.</p>
               <p>V razpravo dajem 1. člen in dva amandmaja k temu členu, in sicer pod zaporedno
               številko ena je amandma na amandma odbora k 1. členu, katerega predlagateljica je
               poslanka Zalokar Oražem Cvetka, z opombo, da je ta amandma vsebinsko povezan z
               amandmajem iste predlagateljice na amandma odbora k 2. členu ter k 3. in 4. členu; in
               pod zaporedno številko dve je amandma odbora, ki ga vlada podpira. Želi kdo
               razpravljati? Gospod Kelemina, izvolite.</p>
            </sp>
            <sp xml:id="SDZ3-Redna-08-2001-10-02.sp72">

               <speaker>BRANKO KELEMINA:</speaker>

               <p>Hvala lepa. Pri splošni obravnavi nekako predstavniki vlade niso hoteli odgovoriti na
               določena vprašanja pa bi prosil zdajle takoj pri prvem amandmaju - upam, da imam
               pravilnega pred sabo - kjer je predlagateljica gospa poslanka Zalokar Oražem Cvetka.
               Že na podlagi prejšnjega poročila, prej omenjenega poročila računskega sodišča, je
               razvidno, da bi bilo potrebno za nivo lokalne samouprave pripraviti neko spremenjeno
               besedilo zakona o javnih financah. Zdaj pa ta predlog nekako podaljšujete
               pristojnosti oziroma pravice in možnosti, ki jih bo imel državni zbor, se pravi, ob
               predlaganju dveletnega proračuna nekako kar avtomatsko prenaša na občine.</p>
               <p>Na samem odboru, mislim, da se je precej zanimiva debata razvila in tam mnenja vlada
               na ta predlog ni dala. Tako da bi bilo prav, da se tudi zdajle vlada opredeli do tega
               amandmaja. Osebno pa menim, da ni zaenkrat popolnoma nobene potrebe, da bi občinski
               proračuni se sprejemali za dveletno obdobje. Tako da bi v tem trenutku prav gotovo in
               tudi na podlagi razprave zadnjič, temu predlogu osebno nasprotoval.</p>
               <p>Bi pa prosil za obrazložitev in odgovor vlade na postavljena vprašanja. Hvala.</p>
            </sp>
            <sp xml:id="SDZ3-Redna-08-2001-10-02.sp73">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, želite odgovoriti na vprašanja gospoda Kelemine?
               Izvolite.</p>
            </sp>
            <sp xml:id="SDZ3-Redna-08-2001-10-02.sp74">

               <speaker>HELENA KAMNAR:</speaker>

               <p>Glede vloženega amandmaja lahko rečem, da vlada temu amandmaju ne nasprotuje.</p>
            </sp>
            <sp xml:id="SDZ3-Redna-08-2001-10-02.sp75">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, prehajamo na odločanje.</p>
               <p>Glasovali bomo najprej o amandmaju na amandma odbora pod zaporedno številko 1.
               Glasujemo. Navzočih je 58 poslank in poslancev. Za je glasovalo 32, proti 22.</p>
               <p><stage>(Za je glasovalo 32.)</stage> <stage>(Proti 22.)</stage></p>
               <p>Ugotavljam, da je amandma na amandma sprejet.</p>
               <p>Glasujemo še o amandmaju pod zaporedno številko 2. Glasujemo. Navzočih je 59 poslank
               in poslancev. Za je glasovalo 45, proti 5.</p>
               <p><stage>(Za je glasovalo 45.)</stage> <stage>(Proti 5.)</stage></p>
               <p>Ugotavljam, da je amandma sprejet.</p>
               <p>Odločamo še o 1. členu v celoti. Glasujemo. Navzočih je 58 poslank in poslancev. Za
               je glasovalo 41, proti 12.</p>
               <p><stage>(Za je glasovalo 41.)</stage> <stage>(Proti 12.)</stage></p>
               <p>Ugotavljam, da je 1. člen v celoti sprejet.</p>
               <p>Prehajamo na razpravo in odločanje o 2. členu in dveh amandmajih k temu členu, in
               sicer pod zaporedno številko 1 je amandma na amandma odbora k 2. členu.
               Predlagateljica je Zalokar Oražem Cvetka. Pod zaporedno številko dve je amandma
               odbora, ki ga vlada podpira. Želi kdo razpravljati? <stage>(Ne.)</stage> Prehajamo na odločanje.
               Najprej glasujemo o amandmaju pod ena. Glasujemo. Navzočih je 61 poslank in
               poslancev, za je glasovalo 37, proti 21.</p>
               <p><stage>(Za je glasovalo 37.)</stage> <stage>(Proti 21.)</stage></p>
               <p>Ugotavljam, da je amandma na amandma sprejet.</p>
               <p>Glasujemo o amandmaju pod zaporedno številko dve. Glasujemo. Navzočih je 54 poslank
               in poslancev, za je glasovalo 40, proti 4.</p>
               <p><stage>(Za je glasovalo 40.)</stage> <stage>(Proti 4.)</stage></p>
               <p>Ugotavljam, da je amandma sprejet in 2. člen spremenjen.</p>
               <p>Prehajamo na razpravo in odločanje o amandmaju za novi 2.a člen, katerega
               predlagatelj je odbor. Vlada amandma za novi 2.a člen podpira. Želi kdo razpravljati?
               Ker ne, prehajamo na odločanje. Glasujemo. Navzočih je 61 poslank in poslancev, za je
               glasovalo 57, proti 1.</p>
               <p><stage>(Za je glasovalo 57.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo na razpravo in odločanje o 3. členu in amandmaju k temu členu, katerega
               predlagateljica je Zalokar Oražem Cvetka. Želi kdo razpravljati? Ker ne, prehajamo na
               odločanje. Najprej o amandmaju. Glasujemo. Navzočih je 61 poslank in poslancev, za je
               glasovalo 39, proti 18.</p>
               <p><stage>(Za je glasovalo 39.)</stage> <stage>(Proti 18.)</stage></p>
               <p>Ugotavljam, da je amandma sprejet.</p>
               <p>Odločamo še o 3. členu v celoti. Glasujemo. Navzočih je 59 poslank in poslancev, za
               je glasovalo 42, proti 15.</p>
               <p><stage>(Za je glasovalo 42.)</stage> <stage>(Proti 15.)</stage></p>
               <p>Ugotavljam, da je člen v celoti sprejet.</p>
               <p>Prehajamo na razpravo in odločanje o 4. členu in o dveh amandmajih k temu členu. Pod
               zaporedno številko ena je amandma odbora, ki ga vlada podpira; in pod zaporedno
               številko dve je amandma predlagateljice Zalokar Oražem Cvetke. Želi kdo razpravljati?
               Ker ne, prehajamo na odločanje. Najprej o amandmaju pod ena. Glasujemo. Navzočih je
               62 poslank in poslancev, za je glasovalo 53, proti 6.</p>
               <p><stage>(Za je glasovalo 53.)</stage> <stage>(Proti 6.)</stage></p>
               <p>Ugotavljam, da je amandma pod ena sprejet.</p>
               <p>Odločamo še o amandmaju pod zaporedno številko dve. Glasujemo. Navzočih je 52
               poslank in poslancev, za je glasovalo 33, proti 14.</p>
               <p><stage>(Za je glasovalo 33.)</stage> <stage>(Proti 14.)</stage></p>
               <p>Ugotavljam, da je člen v celoti sprejet.</p>
               <p>Se opravičujem, mislim, da smo sprejeli drugi amandma. Odločamo še o členu v celoti.
               Glasujmo! Navzočih je 57 poslank in poslancev. Za je glasovalo 44, proti 5.</p>
               <p><stage>(Za je glasovalo 44.)</stage> <stage>(Proti 5.)</stage></p>
               <p>Ugotavljam, da je člen v celoti sprejet.</p>
               <p>Prehajamo na razpravo in odločanje o 6. členu in o dveh amandmajih k 6. členu. V
               pregledu amandmajev se nahaja amandma odbora, ki ga vlada podpira. Pod zaporedno
               številko 2 pa bomo odločali o amandmaju poslanske skupine Socialdemokratske stranke k
               6. členu, ki ga imate na posebnem listu. Želi kdo razpravljati? Ker ne, prehajamo na
               odločanje. Najprej bomo odločali o amandmaju k 6. členu, katerega predlagatelj je
               odbor. Glasujmo! Navzočih je 61 poslank in poslancev. Za je glasovalo 49, proti
               5.</p>
               <p><stage>(Za je glasovalo 49.)</stage> <stage>(Proti 5.)</stage></p>
               <p>Ugotavljam, da je amandma odbora sprejet.</p>
               <p>Odločamo še o amandmaju poslanske skupine Socialdemokratske stranke Slovenije k 6.
               členu. Glasujmo! Navzočih je 61 poslank in poslancev. Za je glasovalo 23, proti
               35.</p>
               <p><stage>(Za je glasovalo 23.)</stage> <stage>(Proti 35.)</stage></p>
               <p>Ugotavljam, da amandma ni sprejet.</p>
               <p>Odločamo še o 6. členu v celoti. Glasujmo! Navzočih je 59 poslank in poslancev. Za
               je glasovalo 44, proti 14.</p>
               <p><stage>(Za je glasovalo 44.)</stage> <stage>(Proti 14.)</stage></p>
               <p>Ugotavljam, da je člen v celoti sprejet.</p>
               <p>Prehajamo na razpravo in odločanje o 7. členu. K 7. členu imamo v pregledu
               amandmajev amandma, katerega predlagatelj je odbor in ga vlada podpira. K 7. členu pa
               imamo tudi amandma poslanske skupine Socialdemokratske stranke Slovenije z opombo, da
               se amandmaja izključujeta. Če bo sprejet amandma poslanske skupine Socialdemokratske
               stranke Slovenije, o katerem bomo najprej glasovali, bo postal amandma odbora
               brezpredmeten. Želi kdo razpravljati? Ker ne, prehajamo na odločanje. Najprej
               glasujemo o amandmaju poslanske skupine Socialdemokratske stranke Slovenije.
               Glasujmo! Navzočih je 62 poslank in poslancev. Za je glasovalo 23, proti 36.</p>
               <p><stage>(Za je glasovalo 23.)</stage> <stage>(Proti 36.)</stage></p>
               <p>Ugotavljam, da amandma ni sprejet.</p>
               <p>Ugotavljam, da amandma ni bil sprejet.</p>
               <p>Odločamo še o amandmaju odbora k 7. členu. Glasujemo. Navzočih je 61 poslank in
               poslancev, za je glasovalo 43, proti 18.</p>
               <p><stage>(Za je glasovalo 43.)</stage> <stage>(Proti 18.)</stage></p>
               <p>Ugotavljam, da je amandma odbora v celoti sprejet.</p>
               <p>Odločamo še o 7. členu v celoti. Glasujemo. Navzočih je 59 poslank in poslancev, za
               je glasovalo 44, proti 13.</p>
               <p><stage>(Za je glasovalo 44.)</stage> <stage>(Proti 13.)</stage></p>
               <p>Ugotavljam, da je člen v celoti sprejet.</p>
               <p>Prehajamo na razpravo in odločanje o 9. členu in o amandmaju k 9. členu, katerega
               predlagateljica je poslanska skupina Socialdemokratske stranke Slovenije, in sicer da
               se besedilo 9. člena črta. Želi kdo razpravljati? Ker ne, prehajamo na odločanje o
               amandmaju poslanske skupine SDS. Glasujemo. Navzočih je 58 poslank in poslancev, za
               je glasovalo 21, proti 36.</p>
               <p><stage>(Za je glasovalo 21.)</stage> <stage>(Proti 36.)</stage></p>
               <p>Ugotavljam, da amandma ni bil sprejet.</p>
               <p>Odločamo še o 9. členu v celoti. Glasujemo. Navzočih je 61 poslank in poslancev, za
               je glasovalo 43, proti 15.</p>
               <p><stage>(Za je glasovalo 43.)</stage> <stage>(Proti 15.)</stage></p>
               <p>Ugotavljam, da je člen v celoti sprejet.</p>
               <p>Prehajamo na razpravo in odločanje o amandmaju odbora, ki ga vlada podpira, za novi
               9.a člen. Želi kdo razpravljati? Ker ne, prehajamo na odločanje. Glasujemo. Navzočih
               je 58 poslank in poslancev, za je glasovalo 52, proti 2.</p>
               <p><stage>(Za je glasovalo 52.)</stage> <stage>(Proti 2.)</stage></p>
               <p>Ugotavljam, da je amandma za novi člen sprejet.</p>
               <p>Prehajamo na razpravo in odločanje o 10. členu in o enem amandmaju k 10. členu. Ker
               je amandma pod zaporedno številko dve vlada 26.9. umaknila, v razpravo dajem torej
               amandma pod zaporedno številko ena in 10. člen v celoti. Želi kdo razpravljati? Ker
               ne, prehajamo na odločanje. Najprej o amandmaju pod ena. Glasujemo. Navzočih je 60
               poslank in poslancev, za je glasovalo 52, proti 5.</p>
               <p><stage>(Za je glasovalo 52.)</stage> <stage>(Proti 5.)</stage></p>
               <p>Ugotavljam, da je amandma sprejet in 10. člen v celoti spremenjen.</p>
               <p>Prehajamo na razpravo in odločanje o amandmaju za novi 10.a člen, katerega
               predlagatelj je odbor in ga vlada podpira. Želi kdo razpravljati? Poslanski skupini
               Socialdemokratske stranke Slovenije želim pojasniti, da je njihov amandma k 10.a
               členu brezpredmeten in lahko le v tretji obravnavi vložite amandma, da se novi 10.a
               člen, v kolikor bo sprejet in katerega predlagatelj je odbor, črta.</p>
               <p>Prehajamo torej na razpravo in odločanje o amandmaju odbora za novi 10.a člen. Ker ne
               želi nihče več razpravljati, prehajamo na odločanje. Glasujmo! Navzočih je 63 poslank
               in poslancev. Za je glasovalo 45, proti 15.</p>
               <p><stage>(Za je glasovalo 45.)</stage> <stage>(Proti 15.)</stage></p>
               <p>Ugotavljam, da je amandma za novi 10.a člen sprejet.</p>
               <p>Opravili smo razpravo o vloženih amandmajih. Prehajamo na razpravo o preostalih
               členih, h katerim niso bili vloženi amandmaji. Želi kdo besedo? Ker ne, prehajamo na
               odločanje o preostalih členih, h katerim niso bili vloženi amandmaji. Glasujmo!
               Navzočih je 61 poslank in poslancev. Za je glasovalo 46, proti 11.</p>
               <p><stage>(Za je glasovalo 46.)</stage> <stage>(Proti 11.)</stage></p>
               <p>Ugotavljam, da so preostali členi sprejeti.</p>
               <p>Prehajamo na razpravo o naslovu zakona. Želi kdo razpravljati? Ker ne, prehajamo na
               odločanje o naslovu. Glasujmo! Navzočih je 62 poslank in poslancev. Za je glasovalo
               47, proti 7.</p>
               <p><stage>(Za je glasovalo 47.)</stage> <stage>(Proti 7.)</stage></p>
               <p>Ugotavljam, da je naslov zakona v celoti sprejet.</p>
               <p>Prehajamo na tretjo obravnavo predloga zakona. Ugotavljam, da so bili k predlogu
               zakona v drugi obravnavi sprejeti amandmaji. Če želijo k tem členom kvalificirani
               predlagatelji vložiti amandma, prosim, da to storijo. Pred tem pa sprašujem, ali želi
               morebiti kdo razpravljati o predlogu zakona v celoti. Ker ne, sprašujem na podlagi
               tretjega odstavka 198. člena poslovnika predstavnice sekretariata, če je zaradi
               sprejetih amandmajev morebiti porušena medsebojna skladnost določb zakona? <stage>(Ni.)</stage>
               Hvala lepa. Prehajamo torej na odločanje o zakonu v celoti. Glasujmo! Navzočih je 64
               poslank in poslancev. Za je glasovalo 45, proti 15.</p>
               <p><stage>(Za je glasovalo 45.)</stage> <stage>(Proti 15.)</stage></p>
               <p>Ugotavljam, da je predlagani zakon v celoti sprejet.</p>
               <p>S tem zaključujem to točko dnevnega reda.</p>
               <p>Spoštovani gospod minister, predstavnici vlade! Za sodelovanje se vam najlepše
               zahvaljujem, ravno tako obema predstavnicama sekretariata hvala lepa.</p>
               <p>Prehajamo na <title>27. TOČKO DNEVNEGA REDA - OBRAVNAVA PREDLOGA ZAKONA O ZAGOTOVITVI
                  SREDSTEV ZA ODPRAVO POSLEDIC SUŠE, POZEBE IN NEURIJ S TOČO V LETU 2001, hitri
                  postopek.</title> Predlog zakona je v obravnavo zboru predložil poslanec Alojz Sok.
               Želi predlagatelj predloga zakona besedo? Gospod Sok, izvolite.</p>
            </sp>
            <sp xml:id="SDZ3-Redna-08-2001-10-02.sp76">

               <speaker>ALOJZ SOK:</speaker>

               <p>Spoštovana predsedujoča, spoštovane kolegice poslanke in poslanci.</p>
               <p>Pred nami je zakon, s katerim naj bi popravili oziroma odpravili letošnje posledice
               suše, pozebe in pa neurij s točo. Glede na v koalicijski pogodbi zapisano določilo,
               da vladajoča koalicija ne bo podprla nobenega zakona, ki bi ga v parlamentarno
               proceduro vložila opozicija, pravzaprav ugotavljam, da sem poskusil nekaj nemogočega.
               Torej že vnaprej mi je nekako jasno, da bo parlamentarna večina, ki jo v tem državnem
               zboru imate predstavniki velike koalicije, ta zakon zavrnila, verjetno v takem
               razmerju, kot se je to zgodilo na odboru za infrastrukturo, kjer je z 9 glasovi proti
               in 6 glasovi za bil ta zakon ocenjen kot neustrezen, v sklepu pa piše, da je vladni
               predlog boljši.</p>
               <p>Torej dovolite mi, da pojasnim nekaj razlogov, zakaj sem se pravzaprav odločil
               vložiti ta zakon. Prvi razlog je ta, da je državni zbor, sicer v nekoliko drugačni
               sestavi in pa z drugačno vlado, kot jo imamo letos, lani podoben predlog zakona
               obravnaval 30. avgusta in ga tudi 30. avgusta sprejel. Jaz sem pa svoj predlog vložil
               7. septembra in danes smo 1. oktobra in še vedno podobnega zakona torej nimamo. Kaj
               je temu krivo? Vsekakorto, da pred nami niso volitve in da se je razmerje moči v
               državnem zboru spremenilo. Pred radgonskim sejmom se je veliko govorilo o suši, na
               radgonskem sejmu so o tem problemu govorili od predsednika države, gospoda Milana
               Kučana, do predsednika našega parlamenta, gospoda Pahorja. Vsi so delili kmetom
               komplimente in jim nekako obljubljali pomoč, seveda neko nedorečeno, sklicevali se na
               parlament, v bistvu pa se v vladnih vrstah ni zgodilo nič. In ko vlada na svoji 1.
               seji v septembru ni sprejela predloga zakona v skladu s odločitvami, s sklepi, ki jih
               je sprejel odbor za kmetijstvo, ki je imel svojo izredno sejo v prostorih radgonskega
               sejma, sem se odločil, da s svojim predlogom spodbudim vlado vsaj k temu, da bo
               začela razmišljati, da imamo v Sloveniji poleg bank, ki jo zelo zanimajo, in pa
               zavarovalnic, ki jo tudi zelo zanimajo, tudi kmete, tudi tiste, ki so prizadeti
               zaradi katastrofalne suše.</p>
               <p>Drugi razlog, ki me je prepričal, da je treba nekaj narediti, je ta, da kmetje v
               tistem trenutku, ko sem predlagal ta predlog zakona, niso dobili niti še izplačanih
               vseh sredstev za pomoč po suši v letu 2000 in mislim, da v tem trenutku država še
               vedno ni poravnavala zneska v višini 1,4 milijarde. Dobili pa so v tem času, to pa
               lahko zatrdim, različne sklepe, enkrat o takšni pomoči, drugič, ko je minister Kopač
               kriterije menjal, o drugačni pomoči in v tem trenutku ne vedo, kaj jim pravzaprav
               pripada niti za leto 2000, še manj za leto 2001.</p>
               <p>Osnovna intenca tega zakona, ki je pred vami in ki bi ga naj danes obravnavali, je,
               da zagotovi neposredno pomoč prizadetim, in sicer v višini 11 milijard in 150
               milijonov slovenskih tolarjev. Od tega naj bi za sušo namenili 9,5 milijarde, za
               pozebo 1,5 milijarde in pa za neurja s točo 150 milijonov. Škoda naj bi se izplačala
               do višine 50%. Poudarjam, v zakonu je zapisano do 50%, in sicer neselektivno,
               neselektivno tako na višino sredstev kot tudi na površine, na kateri prizadeti
               kmetujejo oziroma vršijo pridelavo.</p>
               <p>Ta neselektivnost je namreč v skladu z našo osnovno opredelitvijo - to je
               opredelitvijo v nacionalnem programu, kmetijskem nacionalnem programu, kjer piše, da
               je slovensko, naravnanost slovenskega kmetijstva eko-socialna in multifunkcionalna.
               Eko-socialna, tako kot jo pojmujemo v naši stranki, pomeni, da če prihaja dodržavne
               pomoči, da je potem to pomoč treba deliti neselektivno oziroma da vršimo s takšnimi
               in drugačnimi izplačili, bi rekel, to socialno noto v slovenskem kmetijstvu, posebno
               še sedaj, ko se slovensko kmetijstvo pripravlja na vstop v Evropsko unijo.</p>
               <p>Poleg tega v predlogu zakona predlagamo, da bi se v procentu ocenjene škode
               prizadetim odpisali tudi davki, kakor tudi prispevki za zdravstveno, pokojninsko in
               invalidsko zavarovanje, in pa da bi se tistim, ki imajo v najemu zemljišča sklada
               kmetijskih zemljišč, za ta procent znižala zakupnina. Zdi se nam torej to smiselno,
               kajti če je nekdo utrpel škodo, če nekdo nima dohodka, potem si težko predstavljamo,
               da bi lahko tudi poravnal vse obveznosti do države in država ima to možnost, da ga
               oprosti plačila določenih državnih dajatev.</p>
               <p>Mi v tem našem predlogu oziroma v predlogu, ki sem ga predlagal, tudi nismo povzeli
               smernic Evropske unije, in sicer da se škoda priznava samo takrat, kadar je ocenjena
               škoda preko 30%. Enostavno zato ne, ker Slovenija še ni članica Evropske unije, to je
               ena stvar; druga stvar pa je to, da se mi v Sloveniji šele na vstop v Evropsko unijo
               pripravljamo in je v tej konzultaciji vsak tolar, vsako sredstvo pomembno, da bi
               izboljšali položaj našega kmetijstva.</p>
               <p>Prav tako smo predlagali, da bi ti postopki potekali po že ustaljeni metodologiji,
               se pravi, prek občinskih cenilnih komisij, preko občin. Gre za načelo subsidiarnosti,
               ki ga poudarja tako Evropska unija kot tudi mi velikokrat o tem govorimo, v praksi pa
               seveda velikokrat naredimo drugače. Torej, to so osnovne intence tega zakona.</p>
               <p>Naslednje, kar bi rad poudaril in kar je minister Rop izrecno spraševal na odboru za
               kmetijstvo, ki je kot zainteresirano delovno telo ta predlog zakona, sicer brez mene
               obravnavalo, ker sem bil odsoten, kako smo prišli do ocene škode. Moram poudariti, da
               smernice Evropske unije govorijo, da je škodo najenostavnejše in najbolj dosledno
               možno oceniti z ocenitvijo škode na vsakem posestvu posebej. To govorim zato, ker
               vladni predlog predvideva nekakšno drugo ocenitev. Oceno na vsakem posestvu posebej
               je pripravila kmetijsko gozdarska zbornica, ki ima prek svoje pospeševalne službe
               ustrezno in usposobljeno mrežo pospeševalcev, ki so tudi usposobljeni in lahko to
               škodo ocenijo. Po poročilu kmetijsko gozdarske zbornice, ki ga je ta izdala 22.8.2001
               in je zajemalo oceno škode nekje do vključno 17. avgusta, je bila ta škoda ocenjena
               na 14 milijard 400 milijonov tolarjev. Ker pa je škoda potem še trajala naprej, se
               pravi od 17. avgusta in do konca avgusta, kajti do prvih padavin je prišlo šele na
               začetku septembra, in ker so po meteoroloških podatkih količina padavin v letu 2001
               na prizadetih področjih bila celo nižja, kot v letu 2000, kakor tudi dejstvo, da je
               bila povprečna temperatura za 2 do 3 stopinje višja kot v letu 2000, smo mi nekako
               ocenili, da bo ta škoda v letošnjem letu, se pravi v letu 2001 enaka ali celo
               nekoliko višja kot v letu 2000. Korigirana oziroma verificirana škoda v letu 2000 pa
               je, kot vam je znano, bila blizu 19 milijard tolarjev. V tem trenutku državna
               komisija in občinske komisije še vedno zbirajo ustrezne podatke. Prepričan sem, da bo
               dejansko končna ocena škode vsaj takšna, kot je bila lani oziroma mnenja sem, da celo
               nekoliko višja. To je, kar se tiče naše ocene škode po suši v letu 2001.</p>
               <p>Kar se tiče škode po pozebi, je kmetijsko-gozdarska zbornica - po njihovih poročilih
               - ocenila, da je ta škoda nekje 5 milijard 400 milijonov, medtem ko se je sedaj, ko
               škodo prijavljajo ali pa ko je večina škode prijavljena, izkazalo, da je škode po
               pozebi bilo nekaj več kot 3 milijarde in mi v tem zakonu, kot sem že uvodoma povedal,
               predlagamo 1,5 milijardo za povračilo škode po pozebi.</p>
               <p>Kar se tiče neurij, je škoda ocenjena višje, kot smo jo mi predlagali. Ampak glede
               na to, ker predlagamo, da se izplača pri suši do 50% ocenjene škode, lahko pride
               znotraj zakona tudi do prelivanja, se pravi do prerazporeditve in se del ocene
               oziroma sredstev, namenjene za sušo, lahko nameni toči. 150 milijonov smo vzeli zato,
               ker je bolj ali manj škoda po neurjih stočo v naši državi nekaka stalnica in je vsa
               prejšnja leta tudi škoda bila nekje ocenjena v tej višini.</p>
               <p>Kot sem že uvodoma povedal, je odbor za infrastrukturo ocenil, da je ta predlog
               zakona slab oziroma da je predlog vladnega zakona boljši od tega, kot ga predlagam
               jaz. Seveda se sprašujem, s katerega nivoja je boljši. Vsekakor ni boljši za
               prizadete, kajti vladni predlog predvideva, da bi naj tem posledicam letošnjih
               katastrofalnih razmer v kmetijstvu namenili vsega 5 in pol milijarde in še to v
               letošnjem letu samo do eno, ostanek pa v letu 2002. Se pravi, obveznosti nekako
               prenaša v naslednje leto.</p>
               <p>To, kar predlaga vladni predlog, je, da bi bilo v zakonu določeno, da se škoda
               izplača neposredno, da kmetje oddajo oziroma prizadeti oddajo vloge sami in to v
               tistih občinah, kjer imajo zemljišča. Kot sem lahko iz dosedanjih postopkov glede
               oddajanja vlog ugotovil, pomeni že ta vladni predlog ogromno nepotrebnega
               administriranja, ogromno papirjev, kar seveda naše prizadete kmete, ki še niso dobili
               sredstev za lani, spravlja v eno situacijo, ko pravzaprav ne verjamejo, da bodo iz
               tega naslova kaj dobili in jih veliko tudi, po moji oceni, vlog ne bo oddalo.</p>
               <p>Vladni predlog predvideva, da bi se izplačala samo tista škoda, ki je večja od 30%.
               Torej, tu se sklicujejo na smernice Evropske unije, čeprav še enkrat poudarjam, da
               Slovenija v tem trenutku ni članica Evropske unije in ne vem, zakaj sklicevanje potem
               na te določitve. Prav tako je treba povedati...</p>
            </sp>
            <sp xml:id="SDZ3-Redna-08-2001-10-02.sp77">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Sok, se opravičujem. Mislim, da pred sabo nimamo vladnega predloga zakona,
               niti ga ni na dnevnem redu, ga ne obravnavamo. Tako da vas lepo prosim, da se v
               predlogu osredotočite na svoj predlog zakona v vsebini, kot ste ga vi predlagali.
               Hvala lepa.</p>
            </sp>
            <sp xml:id="SDZ3-Redna-08-2001-10-02.sp78">

               <speaker>ALOJZ SOK:</speaker>

               <p>Hvala lepa. S tem želim obrazložiti sklep odbora za infrastrukturo in okolje, ki je v
               svojem sklepu določil, da je vladni predlog boljši. Zato se želim dotakniti tudi tega
               vprašanja, ali je res vladni predlog boljši. Pod tem naslovom so tudi izšla v medijih
               vsa poročila v zvezi s tem zakonom. Zato, če mi dovolite...</p>
            </sp>
            <sp xml:id="SDZ3-Redna-08-2001-10-02.sp79">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Sok, v splošni razpravi, z vsem spoštovanjem, boste lahko odprli vsa
               vprašanja, tu pa vendarle predstavljate in imate pravico kot predlagatelj predstaviti
               svoj zakon, ki ste ga predlagali v proceduri. Nikakor vam pa te pravice v dialogu s
               predstavniki vlade nimam pravice kratiti. Hvala lepa.</p>
            </sp>
            <sp xml:id="SDZ3-Redna-08-2001-10-02.sp80">

               <speaker>ALOJZ SOK:</speaker>

               <p>Hvala lepa. Se bom potem še enkrat oglasil. V glavnem, predložil sem ta predlog
               zakona. Prepričan sem, da bi moral državni zbor, ker je to eden od predlogov, ki bi
               naj ga sprejemali po hitrem postopku, ta predlog zakona obravnavati in eventualno
               tudi obravnavati vložene amandmaje vlade na predlog zakona, ki smo ga podali.</p>
               <p>Povedal bom še to, da je vlada s svojim predlogom dejansko zamujala in zamudila.
               Kajti, če bi vlada pravočasno vložila svoj predlog in če bi predlog vlade zares bil
               boljši od tega, kar smo mi predlagali, potem bi se lahko tudi eventualno dogovorili
               in pogovorili o eventualni zamenjavi teh dveh predlogov. Hvala lepa.</p>
            </sp>
            <sp xml:id="SDZ3-Redna-08-2001-10-02.sp81">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za infrastrukturo in okolje kot
               matično delovno telo. Prosim poročevalca, da predstavi mnenje odbora o predlogu
               zakona. Podpredsednik odbora, gospod Janko Veber, izvolite.</p>
            </sp>
            <sp xml:id="SDZ3-Redna-08-2001-10-02.sp82">

               <speaker>JANKO VEBER:</speaker>

               <p>Hvala za besedo. Odbor državnega zbora Republike Slovenije za infrastrukturo in
               okolje je na svoji 15. seji obravnaval predlog zakona, ki ga je državnemu zboru
               poslal v obravnavo in sprejmete po hitrem postopku, poslanec Alojz Sok. Člani odbora
               so dobili poleg osnovnega gradiva tudi gradivo z mnenjem sekretariata državnega zbora
               za zakonodajo in pravne zadeve ter z mnenjem in amandmaji vlade Republike Slovenije,
               na sami seji pa so prejeli še mnenje komisije za kmetijstvo, gozdarstvo in prehrano
               državnega sveta Republike Slovenije.</p>
               <p>Predlagatelj zakona, gospod Alojz Sok, je uvodoma povedal razloge za vložitev zakona
               in v kratkem predstavil vsebino zakona, ki je podobna vsebini zakona iz leta 2000.
               Sekretariat za zakonodajo je podal tudi pripombe k temu zakonu, od katerih je najbolj
               bistvena ta, da je treba časovno zamejiti obdobje škode, ker je od tega odvisna tako
               ocenitev škode kot višina potrebnih sredstev za ta namen.</p>
               <p>S strani vlade je predstavnik vlade predstavil usmeritve, ki jih je vlada Republike
               Slovenije podprla pri obravnavi svojega predloga zakona oziroma kasneje pri pripravi
               amandmajev k obravnavanemu zakonu poslanca Alojza Soka. Ena od bistvenih usmeritev je
               ta, da se sredstva državne pomoči dodelijo oškodovancem, nosilcem kmetijskih
               gospodarstev, neposredno. Druga usmeritev je bila vezana na smernice Evropske unije,
               ki predvidevajo, da je naravna nesreča takrat, kadar škoda presega 30 odstotkov
               normalnega pridelka. Pozneje, v okviru razprave je član odbora opozoril, da bi se
               moral odbor najprej odločiti glede nadaljnje obravnave tega zakona, saj je v
               obravnavi predlaganega zakona pač na ta zakon vlada vložila amandma oziroma
               amandmaje, s katerimi v celoti spreminja besedilo vloženega zakona. Poleg tega je za
               proučitev in obravnavo teh amandmajev, ki so bili predloženi, bilo zelo malo časa,
               saj so amandmaji bili vloženi 26.9., in seveda bi bilo tudi zelo težko oblikovati
               morebitne dopolnjevalne in spreminjevalne predloge k tem amandmajem.</p>
               <p>Zato je bil podan proceduralni predlog, in sicer da zakon ni primerna podlaga za
               nadaljnjo obravnavo in da se državnemu zboru predlaga, da ga zakona ne sprejme. O tem
               proceduralnem predlogu je odbor glasoval in ga z večino glasov tudi sprejel. Tako
               odbor državnega zbora za infrastrukturo in okolje predlaga državnemu zboru Republike
               Slovenije, da predlog zakona o zagotovitvi sredstev za odpravo posledic suše, pozebe
               in neurij s točo v letu 2001 ne sprejme. Hvala.</p>
            </sp>
            <sp xml:id="SDZ3-Redna-08-2001-10-02.sp83">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi besedo predstavnica sekretariata? <stage>(Ne želi.)</stage> Želi besedo
               predstavnik vlade? <stage>(Ne želi.)</stage> Besedo imajo predstavniki poslanskih skupin. Mnenje
               poslanske skupine SLS + SKD Slovenske ljudske stranke bo predstavil gospod Janez
               Podobnik. Izvolite.</p>
            </sp>
            <sp xml:id="SDZ3-Redna-08-2001-10-02.sp84">

               <speaker>JANEZ PODOBNIK:</speaker>

               <p>Hvala za besedo. V naši poslanski skupini smo prepričani, da je država dolžna na
               podlagi veljavne ustave in drugih zakonov pomagati, kadar se v državi zgodi
               elementarna nesreča. Tudi letos nas je, žal, prizadela tako suša kot tudi pozabe in
               neurje s točo. Vedno, kadar se zgodi taka elementarna nesreča, je zelo pomembno, da
               država odreagira hitro in da odreagira pravično. Ni enostavno združiti oba elementa:
               na čimbolj pravičen način pomagati ljudem.</p>
               <p>Ko je letošnja suša zelo pokazala zobe, smo se tudi poslanci v zadnjih dneh avgusta
               zbrali v severovzhodni Sloveniji in se tam na delovnem telesu državnega zbora - to je
               odbor za kmetijstvo, gozdarstvo in prehrano - po odkritem pogovoru med seboj
               dogovorili, da bomo omogočili vladi, da do septembrske seje, ki se je pričela 25.
               septembra, pripravi zakon, s katerim bomo pomagali prizadetim.</p>
               <p>Nismo pričakovali, da bo kdo od poslanskih kolegov vskočil in zaprl proceduro.
               Seveda pa poslovnik to omogoča, skomine so velike in poslanski kolega Sok se je
               odločil in vložil svoj zakon. V naši poslanski skupini bomo podprli predlagani zakon,
               ki ga predlaga kolega Sok. Zakaj ga bomo podprli? Zato, ker bo v skladu s proceduro
               in veljavnim poslovnikom lahko v okviru hitrega postopka potem tudi podprli
               predlagane amandmaje, ki jih je predlagala vlada.</p>
               <p>Ko je bila vlada obveščena na seji kolegija v sredini septembra, da je pač to edina
               poslovniška pot, je bila tudi sprejeta odločitev, da se bo tako vladni zakon, ki je
               bil pač vložen že po zakonu od kolega Soka, spremenil tudi v amandmajsko obliko. Zato
               ocenjujemo in predlagamo poslanskim kolegom, da nam sledijo; imamo možnost, da
               podpremo hitri postopek oziroma da podpremo, da se postopek zakona nadaljuje. Če bo
               tak predlog sprejet - to se pravi, da zavrnemo predlog delovnega telesa - potem se
               ponovno sestane delovno telo in opredeli do vloženih amandmajev.</p>
               <p>V poslanski skupini bomo torej podprli predlagani zakon, nato pa tudi aktivno
               sodelovali pri sprejemanju vladnih amandmajev. Po našem mnenju bi bilo modro nekatere
               tudi še nekoliko dopolniti. Hvala lepa.</p>
            </sp>
            <sp xml:id="SDZ3-Redna-08-2001-10-02.sp85">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Slovenske nacionalne stranke bo predstavil
               gospod Sašo Peče. Izvolite.</p>
            </sp>
            <sp xml:id="SDZ3-Redna-08-2001-10-02.sp86">

               <speaker>SAŠO PEČE:</speaker>

               <p>Spoštovani prisotni. V Slovenski nacionalni stranki oziroma poslanski skupini
               Slovenske nacionalne stranke smo že ob sprejemanju dnevnega reda povedali, da je to
               en izmed tistih redkih zakonov, ki si zaslužijo ta status sprejemanja, kot si ga
               zasluži ta zakon, in predvsem zaradi dejstva, ki so ga pred menoj omenili vsi
               govorniki.</p>
               <p>V osnovi bi rad povedal, da predlog zakona, kakršen se nahaja danes in v tem
               trenutku pred nami, je za Slovensko nacionalno stranko sprejemljiv. Po našem mnenju
               je sprejemljiv tudi za vse tiste, ki so to škodo - oziroma kar recimo to vrsto
               katastrofe - tudi doživeli; kajti zakon je pisan njim in v osnovi bi ta državni zbor
               moral gledati, da ta zadovoljuje potrebe tisti, katerih zakon tangira. Vprašanjepa
               je, v kolikor se bodo pojavili posamezni amandmaji s strani vlade na podlagi
               poslovnika državnega zbora in kakor bodo ta predlog zakona, ki ga v proceduro
               predlaga gospod Sok, spremenili v tisti obliki, da so do povračila upravičeni tisti,
               ki bodo upoštevali tako imenovani kriterij Evropske unije, to je 30 procentov škode.
               V takem primeru, torej če se bo taka dikcija vpletla v omenjeni zakon, je vprašanje,
               če bo doživel podporo z naše strani, ker se nam zdi to krivično. V obstoječi obliki
               pa seveda zakon gospoda Soka, in s postopkom in z vsebino, v Slovenski nacionalni
               stranki je naletel na odobravanje.</p>
            </sp>
            <sp xml:id="SDZ3-Redna-08-2001-10-02.sp87">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Liberalne demokracije Slovenije bo predstavil
               gospod Geza Džuban in potem gospod Jože Tanko.</p>
            </sp>
            <sp xml:id="SDZ3-Redna-08-2001-10-02.sp88">

               <speaker>GEZA DŽUBAN:</speaker>

               <p>Hvala lepa, predsedujoča. Podprli bomo predlog odbora za infrastrukturo, ki pravi,
               da zakon ni primerna podlaga. Razlogi so pa naslednji.</p>
               <p>Takoj v začetku moramo ugotoviti, kar smo mi tudi obravnavali. Tovrstna zadeva je v
               vsakem primeru malo pregreta in nevarna in je seveda pomembno, kako se do tovrstnih
               problemov, ki prizadenejo državljane, obnašamo. Znesek - pred sabo imamo seveda
               predlog poslanskega kolega Soka in vladne amandmaje, ki so v proceduri. Znesek, ki se
               zgodi na koncu, je v vsakem primeru kompromis v tem državnem zboru, ki bo odmerjen
               vsem prizadetim po suši, toči in pozebi. In v tem trenutku je prerano govoriti o
               znesku, ki ga predlaga kolega Sok, ali pa v vladnih amandmajih, ki ta znesek
               spreminjajo.</p>
               <p>Res je to, da priznavamo, da je predlog poslanskega kolega spodbuda tudi vladi, da
               je pripravila svoj zakon, vendar istočasno moramo imeti v vidu, da so amandmaji
               povzeti iz tega zakona in bi dopolnjevali zakon poslanskega kolega tako, da bi
               praktično prišli do enega drugega predloga, tako kot bi bilo potrebno.</p>
               <p>Naslednji razlogi so pa, po moje, zelo pomembni, ker bi imeli opravka; prvič, s
               popravki zakona poslanskega kolega in po pregledu amandmajev vlade, tudi z nekaterimi
               korekturami teh amandmajev, bi korigirali dva dokumenta. Vsi, ki spremljate navodila
               za popis, ti prvi podatki so na hitro zbrani in temeljit popis teče in tudi iz
               odzivov teh, ki popisujejo, to je svetovalna služba, je do nas posredovana prošnja,
               da se popis podaljša od tistega prvotnega roka ki je menda bil konec septembra in da
               v tem času ni možno popisati škode. In ta popis naj bi tekel do 20. oktobra. Kar
               pomeni, da v tem času mi lahko obravnavamo enoten dokument, ki pa zelo natančno in
               široko razdela, prvič: popis škode, delo komisij, potem delitev sredstev in seveda
               nadzor nad njimi. In seveda, če smo toliko odgovorni, kot izgleda, da tukaj smo,
               potem koncem oktobra oziroma na naslednji seji lahko mi zelo hitro med prvimi točkami
               dnevnega reda sprejmemo čisti vladni predlog zakona, ki bovse te rešitve, ki jih
               ponujamo v dveh dokumentih, zaključil, vključno z zneskom, ki mora biti kompromis v
               tem državnem zboru, in praktično časovno nič ne izgubimo in tisti, ki so prizadeti,
               bodo v istem času lahko dobili pomoč.</p>
               <p>Istočasno moramo ugotoviti, če smo realni, da trenutno teče izplačilo škode po
               lanskoletni suši iz milijarde 800, kar zahteva svoj čas in postopek v administraciji,
               ki to izvaja. V nadaljevanju čaka to isto službo izplačilo preostalega zneska iz
               lanskoletnega zakona, kar resnici na ljubo tudi pomika vse zadeve proti koncu oktobra
               in v tem času, da se pripravijo ali po enem, drugem ali tretjem predlogu sanacije
               izplačila iz letošnjega zakona, smo v mesecu novembru, kar je datumsko povsem isto:
               ali obravnavamo prva dva dokumenta ali pa tretji dokument, ki je vladni predlog.</p>
               <p>Torej, to so razlogi in če se ti razlogi upoštevajo, nam nihče ne more očitati, da
               nismo za to, da se tistim, ki so prizadeti, škoda pravočasno pokriva. Zaradi tega
               bomo podprli predlog odbora za infrastrukturo v vsebini, ki je predložena. Hvala
               lepa.</p>
            </sp>
            <sp xml:id="SDZ3-Redna-08-2001-10-02.sp89">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Mnenje poslanske skupine Socialdemokratske stranke Slovenije bo
               predstavil gospod Jože Tanko. Izvolite.</p>
            </sp>
            <sp xml:id="SDZ3-Redna-08-2001-10-02.sp90">

               <speaker>JOŽE TANKO:</speaker>

               <p>Hvala lepa za besedo. Vsem lep pozdrav. Kaže, da je Slovenija postala država, ki jo
               rade obiščejo naravne nesreče s hudimi, včasih tudi s katastrofalnimi posledicami.
               Zadnjih nekaj let se prav vsako leto ukvarjamo z elementarnimi težavami. Tudi letos
               ni nobena izjema, nikakršna izjema, saj se težave vlečejo že vse od zgodnje spomladi
               in Slovenijo so prizadele že vse znane ujme, razen morda še poplav; in še te lahko
               pričakujemo do konca letošnjega leta.</p>
               <p>Vse naravne nesreče prizadenejo skoraj izključno podeželje. To je tisti del naše
               države, ki skrbi za lep, urejen izgled pokrajine in za zdravo kmetijsko proizvodnjo.
               Velik del tega podeželja ima bistveno slabše razvojne možnosti in perspektive kot
               urbani del, zato se mu poskuša pomagati z zakonom o skladnem regionalnem razvoju in
               tudi s podporami kmetijske okolske politike. Jasno je, da ti ukrepi že v normalnih
               razmerah, predvsem zaradi zamud v izvajanju kmetijskih reform in neurejenih tržnih
               razmerah, ne zadoščajo za izravnavo oziroma, če rečem drugače, za odkup razvojnih
               zaostajanj. Še zlasti izrazitopa se problemi in težave pokažejo ob naravnih nesrečah,
               saj se zaradi narave dela in slabih možnosti oblikovanja materialnih in finančnih
               zalog kmetijski sistem skoraj v celoti podre.</p>
               <p>Zato preseneča, da vlada, kljub temu da so ji dobro poznane težave podeželja in
               kmetijstva, ni tako dolgo odreagirala in pripravila zakona o državni pomoči za
               odpravo posledic naravnih nesreč. Vlada je reagirala pozno, celo prepozno, pa čeprav
               ima na razpolago politične vzvode, stroko, institucije - skratka, vse. Šele ko seje
               zaradi čakanja vlade pojavil drug pobudnik, se je operativna politika zganila in bo
               skoraj zagotovo izrabila svojo politično moč. Da vlada lahko reagiral hitreje, je
               dokazala pred dnevi, ko je izjemno hitro, morda v nekaj urah, pripravila, sprejela in
               predložila zakon o jamstvu za zavarovalno kritje letalskih prevoznikov. Državljani
               pričakujemo, da se bo vlada pravočasno odvzala na težave - ne samo kmetijskega
               gospodarstva, ampak tudi drugih oškodovancev, ki jih prizadanejo nenadne nesreče ali
               spremembe Kljub temu da večino posledic naravnih nesreč že ni več moč verodostojno
               oceniti, pa v poslanski skupini podpiramo predlog zakona, ki ga je v zakonodajni
               postopek vložil poslanec, gospod Sok, saj so predlagani ukrepi dovolj celoviti,
               predvidljivi, pravočasni, zadostni in kar je tudi pomembno, zajemajo vse oškodovance.
               Zakonski predlog ne izloča nikogar. Vladni predlog, ki smo ga dobili na odboru na
               mizo, je manj prepričljiv, mnogo bolj selektiven, neprilagojen razmeram na deželi,
               zaradi tega tudi močno protekcionističen, je nedefiniran, ker nima nikakršnih
               vrednosti in primerjav in ponujena rešitev je nepreverljiva in tudi premalo
               obrazložena. Zavedati se moramo, da je pomoč lahko učinkovita le, če je dovolj hitra
               in pa zadostna. Zato se ne strinjamo s kozmetičnimi nakazili v višini le nekaj
               odstotkov. V naši poslanski skupini menimo, da mora biti takojšnja pomoč bistveno
               višja. In tudi zaradi tega je predlog poslanskega kolega Soka primernejši in
               ustreznejši. Pričakujemo pa tudi, da bosta imela vlada in ministrstvo spoštljivejši
               odnos do prizadetih in da jim bo tudi preostali del nakazan v višini in rokih, kot
               jim bo nalagal zakon.</p>
               <p>Ocenjujemo, da je smiselno, da se predloženi zakon sprejme, vlada pa pripravi nov
               zakon, s katerim bi se celovito predvidelo ukrepe, naloge in ravnanja za prihodnje
               elementarne nesreče. Menimo, da je mnogo lažje, predvsem pa mnogo manj obremenjujoče,
               predvideti prihodnja ravnanja, kot pa poračunavati oziroma usklajevati v primerih, ko
               prepozno poskušamo popraviti neprijetno stanje. V novi zakon bi kazalo vključiti tudi
               druge nesreče, kot so poplave, potresi in podobno. Za nove rešitve zakona bi bilo
               nujno preveriti tudi drugačne metodologije izračuna odškodnin, saj bi pred odločanjem
               radi vedeli, ali prinaša rešitev približno enake ali bistveno drugačne odškodnine.
               Zato smo torej v naši poslanski skupini mnenja, da se letošnji elementar obračunava
               in obravnava na podoben način kot do sedaj. Zato tudi podpiramo predlog kolega Soka.
               Hvala lepa.</p>
            </sp>
            <sp xml:id="SDZ3-Redna-08-2001-10-02.sp91">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovane kolegice, spoštovani kolegi! Glede na to, da bo ob 17.00 uri
               odgovarjal na vprašanja dr. Janez Drnovšek, predsednik vlade, in da tri ure že
               neprekinjeno delamo in prav tako ne bi želela naslednjega razpravljavca, to je gospod
               Alojz Sok, ki bo predstavil mnenje poslanske skupine Nove Slovenije, prekinjati na
               polovici njegovega izvajanja, prekinjam to točko dnevnega reda. Ob 17.00 uri vas
               zopet vabim, da nadaljujemo z delom. Hvala lepa.</p>
               <stage type="time">(Seja je bila prekinjena ob 16.57 uri in se je nadaljevala ob 17.04 uri.)</stage>
            </sp>
            <sp xml:id="SDZ3-Redna-08-2001-10-02.sp92">

               <speaker>PREDSEDNIK BORUT PAHOR:</speaker>

               <p>Ugotavljamo navzočnost v dvorani. V dvorani je navzočih 55 poslank in poslancev;
               državni zbor Republike Slovenije je sklepčen in lahko odloča.</p>
               <p>V skladu z dogovorom in predhodnim obvestilom prehajamo sedaj na prekinjeno <title>1.
                  TOČKO DNEVNEGA REDA - VPRAŠANJA IN POBUDE POSLANK IN POSLANCEV</title>, in sicer na
               tisti del točke, ki se nanaša na poslanska vprašanja s strani opozicije predsedniku
               vlade dr. Janezu Drnovšku, ki ga pozdravljam v državnem zboru in v imenu vseh skupaj
               želim premierju Drnovšku vse dobro.</p>
               <p>Prvi bo zastavil vprašanje dr. Andrej Bajuk v imenu poslanske skupine Nove
               Slovenije. Dr. Andrej Bajuk, imate besedo.</p>
            </sp>
            <sp xml:id="SDZ3-Redna-08-2001-10-02.sp93">

               <speaker>DR. ANDREJ BAJUK:</speaker>

               <p>Hvala lepa za besedo, gospod predsednik. Spoštovani gospod predsednik vlade!
               Slovenska javnost je že prek medijev lahko dodobra seznanjena z dejstvom, da uprava
               LBS New York in uprava Nove Ljubljanske banke, d.d. in posredno tudi vlada Republike
               Slovenije po oceni banačnih nadzornih služb v Združenih državah ni izvajala svojih
               upravljalskih upravičenj s skrbnostjo dobrega gospodarja.</p>
               <p>Poslanci Nove Slovenije in Socialdemokratske stranke smo državni zbor in Banko
               Slovenije opozarjali na nujnost celovitega in odgovornejšega strokovnega nadzora nad
               poslovanjem Nove Ljubljanske banke in njenih hčerinskih družb v tujini že v juliju
               mesecu na seji državnega zbora ob obravnavi poročila o delu Banke Slovenije za leto
               2000. Banki Sloveniji smo postavili že tedaj vrsto vprašanj in posredno že tedaj
               dobili od njenega viceguvernerja odgovor, da nas z nadzornimi poročili, s katerimi
               sicer razpolaga Banka Slovenije, lahko seznani le vlada Republike Slovenije. Guverner
               Banke Slovenije je zavrnil tudi naše pisno zaprosilo o posredovanju nadzornih
               poročil, ki smo ga poslali 3. septembra tega leta, ter nas opomnil, in tu citiram,
               "da so vsi podatki in ugotovitve, ki jih Banka Slovenije ne more posredovati, v
               pristojnosti lastnika in upravljalskih organov bank".</p>
               <p>Zato vas danes kot predsednika vlade Republike Slovenije sprašujem, ali boste
               državnemu zboru poslali poročila, za katera smo zahtevo pred tednom dni naslovili
               tudi na vlado trije poslanci opozicije.</p>
               <p>Sprašujem vas tudi, kaj je vlada Republike Slovenije storila, ko se je seznanila z
               zahtevami ameriških nadzornih oblasti, to je s FDIC, "Order to cease and desist" v
               katerem so te med drugim zapisale, da mora LBS New York prenehati z nezakonitom in
               nevarnim bančnim poslovanjem, zlasti z delovanjem banke, katere vodstvo s svojo
               politiko in delovanjem škodi banki in ogroža varnost njenih depozitov, z vpletenostjo
               v kršenje zvezne ameriške zakonodaje in drugih pravil, s tveganim dajanja posojil in
               malomarno prakso pri njihovi izterjavi, s prekomernim deležem slabih naložb in tako
               naprej in tako naprej.</p>
               <p>Sprašujem vas tudi, kaj je vlada storila, ko se je seznanila z zahtevo FDIC, da mora
               LBS New York priskrbeti dokumentacijo in izdelati poročilo o desetletnem odobravanju
               posojil podjetjem slovenskega porekla, kot so Globe Trade, Adria Investment, Adria
               Management, Iskra USA, Iskra Commerce MT, Dora FUC, Copo International, SZ Acroni,
               Cinkem USA, Slovenske železarne, Cinkarna Celje, Linden Importing, ter poročati tudi
               o zakonitem ali premoženjskem interesu bančne stranke Bojana Bevca pri pravkar
               naštetih pravnih osebah, pri Novi Ljubljanski bankid.d. ter pri drugih pravnih
               osebah, ki so poslovno povezane z ljubljansko LBS New York, njenim poslovanjem ali
               dobičkom. Sprašujem vas torej, ali je vlada že seznanjena z višino in pogoji
               odobrenih in nevrnjenih posojil imenovanih podjetij in vlogo Bojana Bevca pri teh ter
               v sami NLB d.d. kot tudi pri drugih z LBS povezanih osebah. Hvala lepa, gospod
               predsednik.</p>
            </sp>
            <sp xml:id="SDZ3-Redna-08-2001-10-02.sp94">

               <speaker>PREDSEDNIK BORUT PAHOR:</speaker>

               <p>Hvala lepa, dr. Bajuk. Gospod predsednik vlade, imate besedo.</p>
            </sp>
            <sp xml:id="SDZ3-Redna-08-2001-10-02.sp95">

               <speaker>DR. JANEZ DRNOVŠEK:</speaker>

               <p>Spoštovani gospod poslanec. Vlada se še ni seznanila s poročilom o situaciji v LBS,
               torej v banki v New Yorku, ki je v lasti Nove Ljubljanske banke. Po tistem, kar mi je
               poznano - in bili ste eden izmed prvih oziroma prvi, ki me je tudi seznanil s tem
               worderjem ameriških regulativnih oblasti- o tistem, kar mi je poznano o tej
               problematiki, gre za to, da je očitno ameriški regulator v zadnjem času zaostril svoj
               odnos do te banke in verjetno zaostril tudi svoj odnos do nekega rizika, ki ga
               predstavlja banka, ki je kljub vsemu izšla iz nekdanjega jugoslovanskega prostora,
               bančnega prostora in ki je sicer v tem desetletnem obdobju prešla najbrž zelo težavno
               obdobje, vendar je uspela ohraniti se kot banka in to v zelo zahtevnih konkurenčnih
               in tudi najbrž regulatorskih pogojih.</p>
               <p>Vendar ob tej moji okvirni oceni, ki jo lahko imam kot, morda kot nekdanji
               poznavalec bank, ne več toliko sedanjih, čakam, da dobimo v vladi poročilo o
               delovanju te banke. Za takšno poročilo sem se že dogovoril, tako z ministrom za
               finance kot tudi z guvernerjem Banke Slovenije. In ko bo vlada dobila takšno poročilo
               in ko bomo lahko bolj relevantno sodili o celotnem dogajanju, ne vidim zadržkov, da
               ne bi tega poročila posredovali tudi ustreznemu odboru v državnem zboru, seveda s
               tistim tretmanom tega poročila, ki bo pač potreben glede na naravo podatkov.</p>
               <p>Sam sicer ugotavljam, da je celotna problematika dobila precejšen odziv v javnosti,
               da je bil dan temu zelo velik poudarek, precej večji, kot bi si najbrž zaslužila sama
               problematika oziroma tudi količina, vrednostna količina tega problema. Tisto, kar
               vemo, je, da je bila sicer banka redno pregledovana skozi vsa ta leta, skozi vsa ta
               obdobja, da vrši nadzorni odbor tudi Banka Slovenije, da so vršile nadzorno funkcijo
               revizijske hiše, a vendar vlada ni bila nikoli posebej opozorjena kot takšna, da gre
               za kakršnokoli večjo problematiko ali sploh za težave v funkcioniranju te banke.</p>
               <p>Ker je sprožen postopek privatizacije Ljubljanske banke, je seveda tovrstna
               publiciteta slaba za sam proces privatizacije. In zato je seveda interes lastnika, da
               stvari razčisti, da jo postavi v pravo dimenzijo. Prepričan sem, da je ta dimenzija
               bistveno bolj formalna, kot izgleda po dosedanjih različnih zapisih, in da nikakor ne
               ogroža normalnega procesa privatizacije Ljubljanske Banke, niti njene vrednosti.</p>
               <p>Torej, vlada bo, upam, da v najkrajšem času, takšno poročilo dobila. Verjetno bo
               dala tudi svojo oceno in potem bomo, seveda, lahko bolj decidirani. Hvala lepa.</p>
            </sp>
            <sp xml:id="SDZ3-Redna-08-2001-10-02.sp96">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik vlade. Želite dopolnilno vprašanje dr. Bajuk? Prosim,
               izvolite.</p>
            </sp>
            <sp xml:id="SDZ3-Redna-08-2001-10-02.sp97">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Očitno ni običajno, da lastnik ni obveščen o takšnih
               težavah, in to ugotavljam po besedah gospoda predsednika.</p>
               <p>Rad bi pa še dodal še eno vprašanje, ki je pa povezano tudi z javno izraženo namero
               o privatizaciji Nove Ljubljanske banke. Rad bi vedel, predvsem pa zaradi tega, ker
               smo vsi poslanci in tudi širša javnost iz dnevnega časopisja in odgovorov članov
               uprave Nove Ljubljanske banke na zastavljeno novinarsko vprašanje v zvezi s
               poslovanjem LHB Internacionale Handelsbank v Frankfurtu, upravičeno lahko sklepamo,
               da morda tudi ta hčerinska družba ne ohranja ali povečuje državnega kapitala, s
               katerim posluje.</p>
               <p>Bi vas tudi rad vprašal, če je vlada seznanila s tem problemom poslovanja te
               hčerinske banke v NLB in kaj je sklenila storiti za izboljšanje tega poslovanja. V
               zvezi s tem, ali sta objavljena knjigovodska vrednost bilančne vsote in kapitala NLB,
               vsebuje tudi vrednost naložb v hčerinske družbe v tujini in kako jemogoče, da v teh
               družbah ni bil pred objavo prodaje NLB d.d. opravljen skrbni pregled. Hvala lepa.</p>
            </sp>
            <sp xml:id="SDZ3-Redna-08-2001-10-02.sp98">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega dr. Bajuk. Gospod predsednik vlade.</p>
            </sp>
            <sp xml:id="SDZ3-Redna-08-2001-10-02.sp99">

               <speaker>DR. JANEZ DRNOVŠEK:</speaker>

               <p>Da, zelo kratko. Vlada nima nobenih informacij o tem, da bi šlo za kakršnekoli težave
               v poslovanju LHB Banke v Frankfurtu. Predpostavljam, da bomo torej skupno dobili
               poročilo tudi o tej problematiki, seznanjen pa sem tako kot vi, tudi z javnimi
               zagotovili uprave Nove Ljubljanske banke, da je poslovanje banke v Frankfurtu
               normalno in brez problemov. Hvala.</p>
            </sp>
            <sp xml:id="SDZ3-Redna-08-2001-10-02.sp100">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik vlade. Naslednje vprašanje vam bo zastavil kolega Sašo
               Peče. Kolega Peče, imate besedo, prosim.</p>
            </sp>
            <sp xml:id="SDZ3-Redna-08-2001-10-02.sp101">

               <speaker>SAŠO PEČE:</speaker>

               <p>Spoštovani prisotni. Pred časom je bila izjava vašega zunanjega ministra o delitvi
               sveta na civiliziran svet in svet barbarstva, kar je v luči hlapčevskega prilagajanja
               vojaškim organizacijam, kar je v interesu in težnjam slovenske vlade razumljivo;
               toda, kar je v smislu biti Slovenec na Slovenskem nerazumljivo. V zvezi s tem dve
               podvprašanji, in sicer prva zadeva, ki se vam na prvi pogled mogoče ne bo zdela
               pomembna odgovora, upam, da se vam bo zdela, je sledeča.</p>
               <p>Po terorističnih napadih na Združene države Amerike je Slovenija oziroma vaše službe
               izpraznila parkirne prostore okoli ameriške ambasade, zaščitili in s tem pokazali, da
               je to ena izmed morebitnih točk teroristične agresije na Republiko Slovenijo.
               Zaščitili smo tujo ambasado, sosednja stavba je otroški vrtec, otroški vrtec Franceta
               Prešerna, kjer ste pustili parkirišče v normalnem stanju. Najmanj kar bi človek
               pričakoval od slovenske vlade, če že pristopi in kar sem tudi pravil - k spraznitvi
               parkirišč okoli ambasade, da stori to tudi za najmlajšime slovenske državljane, to so
               obiskovalci teh vzgojno-varstvenih institucij. Upam, da boste pobudo vzeli
               dobronamerno in če ne drugega, to storili čimprej.</p>
               <p>Drugi del: Rad bi vas vprašal in dobil z vaše strani samo pozitiven ali negativen
               odgovor. Ali je slovenska vlada zaključila svoj list v vprašanju, če se bodo
               slovenski vojaki udeležili, recimo temu pohoda zoper - pa bom uporabil žargon gospoda
               Rupla - "barbarski svet".</p>
               <p>In pa tretja zadeva v dovoljenem roku. Dne 20. julija 2001 leta, to je tega leta, smo
               na vas kot na predsednika vlade naslovili pobudo, vprašanje oziroma željo za vašo
               večjo aktivnost na področju sprememb kazenskega zakonika. Podali smo vam predloge v
               obliki predloga zakona na področju spolnega nasilja, spolnega nasilja zoper
               mladoletne, posilstev in bolnih oseb. Vašega odgovora na naše pismo, ki je bilo tudi
               javno predstavljeno, nismo dobili. Pa bi vas v zvezi s tem vprašal, ali ga nismo
               dobili zaradi tega, ker smo ga postavili v okviru Slovenske nacionalne stranke? To bi
               bilo še lahko razumljivo. Ali ga nismo dobili zaradi tega, ker v omenjeni tematiki ne
               vidite problema Republike Slovenije? In ob tem naj vas opozorim, da statistika - med
               drugim tudi urada Republike Slovenije - prikazuje na povišano rast teh kazalcev, ki
               kažejo na tovrstna kazniva dejanja. Prosim, če se priključite Slovenski nacionalni
               stranki na področju zaostritve, maksimalne, za omenjena kazniva dejanja. Hvala.</p>
            </sp>
            <sp xml:id="SDZ3-Redna-08-2001-10-02.sp102">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Sašo Peče. Gospod predsednik vlade, imate besedo.</p>
            </sp>
            <sp xml:id="SDZ3-Redna-08-2001-10-02.sp103">

               <speaker>DR. JANEZ DRNOVŠEK:</speaker>

               <p>Spoštovani gospod poslanec! Kar nekaj vprašanj je bilo. Skušal bom odgovoriti nanje,
               toliko kolikor seveda lahko.</p>
               <p>Kar se tiče odnosa Slovenije do zadnjih dogodkov, do dogodkov 11. septembra, do
               terorističnih napadov v Združenih državah Amerike, je vlada svoje stališče izrazila
               zelo jasno: nasprotujemo kakršnemukoli terorizmu. Terorizem ni in nikoli ne more biti
               način za razreševanje kakršnihkoli problemov na tem svetu. Pri tem trpijo nedolžni
               ljudje. Zelo jasno je, da je šlo pri tem terorističnem napadu za velikansko število
               nedolžnih žrtev, nedolžnih ljudi, tudi otrok. Takšna teroristična dejanja bi se lahko
               dogodila kjerkoli, navsezadnje tudi pri nas. Razumljivo je, da ne moremo biti do tega
               ravnodušni in se izolirati od tega,češ, to se je zgodilo nekje drugje, to se pri nas
               ne more zgoditi. Očitno je, da prihajamo v obdobje novih nevarnosti, novih rizikov v
               svetu in da bo treba temu prilagoditi tudi našo miselnost, naš odnos, tudi naše
               aktivnosti. Vprašanje svetovne varnosti naenkrat izgleda povsem drugače kot pred 11.
               septembrom. Prej smo, seveda, vsi na svetu, navsezadnje tudi Američani, računali z
               možnostjo takšnih terorističnih dejanj in s tem kot z nekim rizičnim faktorjem.
               Vendar, dokler se to ni dejansko zgodilo, je bilodnos vseh nekoliko drugačen do tega.
               Sedaj se je to zgodilo in obstaja možnost, da se bo zgodilo tudi še v prihodnje, da
               se bodo teroristični napadi tudi še ponavljali, da lahko pride tudi še do hujših
               terorističnih napadov z uporabo tudi hujših sredstev, vključno z biološkim, kemičnim
               ali jedrskim orožjem. Seveda ob tem ne more biti hladnokrvna nobena vlada in zelo
               razumljivo je, da se je zato svet odzval in da se je večina držav pridružila temu
               odgovoru in zelo jasnim stališčem, da so proti takšnim akcijam in da se bodo s
               koordinirano mednarodno aktivnostjo soočile s terorističnimi grožnjami, z možnostjo
               terorističnih napadov in da bodo pri tem med sabo sodelovale. To je tudi stališče
               Slovenije. In pri tem, seveda, nikakor ne delimo sveta na civiliziranega in
               neciviliziranega ali barbarskega ali kakršnegakoli; razumljivo je, da ne. Delimo ga
               na tisti del sveta, na tiste države, na ljudi, ki so pripravljeni svoje probleme in
               težave reševati na miren način, z mirnimi aktivnostmi, z dogovori, s politično
               aktivnostjo, in na tisti del, ki je pripravljen reševati probleme z nasiljem, z
               orožjem, s celo nediskriminiranimi terorističnimi napadi, pri katerih prihaja do zelo
               velikega števila nedolžnih žrtev; z namenom torej, da se da še nek večji poudarek,
               večji pomen njihovim akcijam, njihovim gibanjem. Torej, takšna delitev se je danes
               vzpostavila na svetu.</p>
               <p>Osebno se zelo pridružujem temu, da moramo posebej poudariti, da pri tem ne gre za
               borbo - nikakor ne: ne proti islamu, ne proti kakršnimkoli državam ali delu sveta, ki
               bi ga kvalificirali drugače, češ da je drugačen, kot smo mi. Ni res! Vrsta držav,
               islamskih držav, zmernih držav se je pridružila tej akciji, temu mednarodnemu
               odgovoru. In mislim, da je edino pravilno, da je tudi Slovenija na tej liniji.</p>
               <p>Hkrati pa smo v vseh svojih izjavah opozorili, da je borba proti terorizmu
               kratkoročen odgovor oziroma tisto, kar je seveda nujno storiti, tako zaradi naše
               varnosti kot tudi zaradi odkrivanja in kaznovanja storilcev. Drugi del problematike
               pa je bolj dolgoročnega pomena in ga bo treba reševati na daljši rok. Očitno je na
               svetu toliko akumuliranih napetosti, razlik v nivoju življenja, v kvaliteti
               življenja, toliko revščine, toliko razlik, ki se ne zmanjšujejo, ampak celo
               povečujejo z leti oziroma z razvojem, navsezadnje tudi globalizacije, da bo treba tem
               vprašanjem posvetiti najbrž precej večjo pozornost, kot jo je svet posvečal do zdaj.
               Sicer se bodo najbrž vedno generirale tudi takšne nevarnosti, možnosti tudi
               terorističnih napadov ali drugačnih groženj za mir oziroma za neko normalno in
               stabilno življenje v svetu.</p>
               <p>In od tega se ne more nihče izolirati, tudi Slovenija ne. Mi ne moremo reči: mi smo
               pa nek izoliran otok, pri nas se ne more nič zgoditi, mi smo nekaj, nekaj izven tega.
               Vsi smo na tej Zemlji in delimo to skupno usodo.</p>
               <p>Zato naša vlada intenzivno proučuje ta dogajanja in tudi nadaljujemo z našimi
               aktivnostmi, našimi ocenami. Skušamo ugotoviti, kaj bi bilo treba storiti v Sloveniji
               za to, da se bolj zaščitimo, bolj pripravimo na morebitne rizike, seveda pa smo v
               tisti prvi reakciji govorili tako kot večina držav v svetu; zaščitili smo najbolj
               izpostavljene točke, vključno z ameriško ambasado, ki ste jo omenili. Kaj je s
               parkirišči ob tem, vam ne bi mogel odgovoriti. To, tak odgovor lahko da - in ga lahko
               seveda tudi zahtevamo - tisti organ, ki je za to pristojen, vsekakor pa je v
               slovenski vladi na prvem mestu interes varnost Slovencev. To je razumljivo. Ob
               zavedanju seveda, da se ne moremo izolirati od ostalega sveta in da moramo na varnost
               gledati v sklopu mednarodne akcije, mednarodne solidarnosti in pa mednarodnega
               sodelovanja.</p>
               <p>Kar se tiče vašega vprašanja oziroma vaših predlogov v zvezi s spremembo zakonodaje,
               ki ste jo omenili, v zvezi z različnimi kazenskimi delikti, sem to vaše pismo vzel
               oziroma pobudo posredoval ministrstvu za pravosodje. In glede na vaše današnje
               ponovljeno vprašanje, bom tudi sam ponovil vprašanje oziroma skušal ugotoviti, kako
               daleč so njihove priprave oziroma ocene, da odgovorijo na to pobudo oziroma na kakšen
               način bi jo vklopili v njihove aktivnosti oziroma v eventualne spremembe zakonodaje.
               Hvala lepa.</p>
            </sp>
            <sp xml:id="SDZ3-Redna-08-2001-10-02.sp104">

               <speaker>PREDSEDNIK BORUT PAHOR:</speaker>

               <p>Hvala lepa vam, gospod predsednik vlade. Kolega Peče, imate dopolnilno vprašanje,
               prosim, imate besedo 2 minuti.</p>
            </sp>
            <sp xml:id="SDZ3-Redna-08-2001-10-02.sp105">

               <speaker>SAŠO PEČE:</speaker>

               <p>Hvala. Lepo je, da slovenska vlada skrbi za svetovno varnost, vprašaj pa je, če je
               za to poklicana. Lepo ste nam govorili o terorizmu, kaj je prav in kaj ni prav.
               Seveda, saj vsi mi obsojamo terorizem. Gospod Drnovšek, govorite: parkirišča - ni
               govora o parkiriščih! Govor je o temu, da dve sosednji instituciji: eno zavarujete, v
               kateri so ameriški državljani, drugo, v kateri so slovenski otroci, pustite
               nezaščiteno. In to kljub temu da sta obe stavbi zaradi lokacije na seznamu najbolj
               ogroženih objektov v Republiki Sloveniji. To se mi ne zdi prav. Strinjamo se z vami,
               da je terorizem nekaj slabega. Seveda, saj mislim, da se vseh 90 tu notri o tem
               strinja; ne strinjam pa se z vami, pa ne zaščitite - če že čutite potrebo po zaščiti
               - slovenskega živeža.</p>
               <p>Dalje. Samo prosim, odgovorite mi: bodo slovenski vojaki šli v omenjena križna
               žarišča ali ne. Ja ali ne. Je slovenska vlada zaključila ta list zgodovine ali ne.</p>
               <p>In pa pravite oziroma drugo poglavje, spolno nasilje. Pravite, da ste dali
               ministrstvu za pravosodje dokument oziroma pobudo Slovenske nacionalne stranke v
               roke. Naj vas opozorim, da je 90 dni od tega. 90 dni od tega. Ministrstvo za
               pravosodje je slabo pravosodje, če v 90-ih dneh ni bilo sposobno pripraviti odgovore.
               Gre za eno bolj perečih tem. Hvala.</p>
            </sp>
            <sp xml:id="SDZ3-Redna-08-2001-10-02.sp106">

               <speaker>PREDSEDNIK BORUT PAHOR:</speaker>

               <p>Hvala lepa. Želite gospod predsednik vlade dopolnilno pojasniti stališča?</p>
            </sp>
            <sp xml:id="SDZ3-Redna-08-2001-10-02.sp107">

               <speaker>DR. JANEZ DRNOVŠEK:</speaker>

               <p>Zelo kratko. Gospod Peče, mislim, da ste dobili dokaj korekten odgovor na vaše
               vprašanje, tako da mislim, da ni povsem korektno sedaj nekoliko populistično
               postavljati vprašanja zaščite ameriške ambasade in morda še parkirišča ob tem. To je
               strokovno vprašanje institucij, ki se ukvarjajo z varnostjo, ki o tem presojajo, to
               ni vprašanje vlade ali predsednika vlade, o tem ne odloča predsednik vlade in tudi ne
               sodi povsem v delokrog teh vprašanj. Seveda, o tem odločajo ustrezne institucije na
               podlagi varnostne ocene.</p>
               <p>Pravilno je sicer, da ste opozorili na to, čeprav bi lahko seveda že prej in tudi na
               pravi naslov. Bom to vašo pobudo dodatno usmeril v ministrstvu oziroma v institucije,
               ki so za to odgovorne. Hvala.</p>
            </sp>
            <sp xml:id="SDZ3-Redna-08-2001-10-02.sp108">

               <speaker>PREDSEDNIK BORUT PAHOR:</speaker>

               <p>Hvala lepa vam, gospod predsednik vlade. Naslednje in zadnje vprašanje bo zastavil
               kolega Janez Janša. Imate besedo, kolega Janša.</p>
            </sp>
            <sp xml:id="SDZ3-Redna-08-2001-10-02.sp109">

               <speaker>IVAN (JANEZ) JANŠA:</speaker>

               <p>Hvala za besedo. Spoštovani gospod predsednik vlade, člani vlade, kolegice in kolegi.
               Nekje sredi letošnjega poletja se je v nekaterih osrednjih slovenskih medijih začela
               intenzivna protinatovska kampanja. Ta kampanja še vedno traja. Ena od konkretnih
               posledic te kampanje je tudi ugotovitev vladne raziskave javnega mnenja iz prejšnjega
               meseca, ki jo delo oziroma plačuje center vlade za informiranje. Po tej ugotovitvi je
               podpora za članstvo Slovenije v Natu v slovenski javnosti padla za dobrih 7 odstotkov
               in je po dolgem času pod 50-imi odstotki.</p>
               <p>V vsem tem času, odkar ta kampanja traja, ni bilo opaziti kakšnega intenzivnega
               soočanja argumentov oziroma vlada in njeni ministri z eno izjemo niso prav sodelovali
               v teh razpravah niti ponujali argumente, zaradi katerih je članstvo v Natu tudi
               prioriteta sedanje vlade.</p>
               <p>Potem je 11. septembra prišlo do te teroristične akcije v Združenih državah. Ta
               dogodek je pospešil mnoge procese v svetovnem merilu, med drugim tudi širitev Nata. O
               tem, kakšna bo ta širitev, širitev bo, do spremembe v strategiji ni prišlo, ker je
               bilo jasno povedano večkrat v zadnjih dneh. O tem, kakšna bo in kdo bo zraven pri tej
               širitvi, pa se v veliki meri odloča sedaj, ko se gradi ta protiteroristična
               koalicija, v kateri poleg natovskih in evropskih držav sodelujejo tudi nekatere
               muslimanske države. Ta koalicija se še širi.</p>
               <p>Izmed devetih kandidatk za članstvo v Natu je Slovenija med zadnjimi odgovorila s
               svojo ponudbo - sodelovanje v tej koaliciji - in to je bilo opazno daleč prek
               slovenskih meja, kot je bilo opazno daleč prek slovenskih meja tudi pasivnost vlade v
               tej protinatovskikampanji, ki se je začela v slovenskih medijih. Od kandidatk za
               članstvo so nekatere, recimo baltiške države, ki so tudi nekje na prioritetni listi,
               ponudile celo sodelovanje v smislu 5. člena ustanovne pogodbe Nata, kot da bi že bile
               članice. Mnoge drugekandidatke so ponudile skoraj toliko. Slovenija, pač, daleč od
               tega!</p>
               <p>Glede na povedano sprašujem vlado, predsednika vlade: ali je članstvo Slovenije v
               Nato še vedno strateška zunanjepolitična prioriteta Slovenije in tudi vlade?</p>
               <p>2. Kaj bo storjeno, da bo razpravo o članstvu oziroma nečlanstvu v Nato prešla v
               neko argumentirano razpravo, da se ne bodo navajali samo argumenti proti?</p>
               <p>3. Ali se vam zdi, da je Slovenija naredila vse, kar je v teh časih potrebno in
               koristno, v smislu tega cilja vključitev v Nato, ko gre za sodelovanje v tej
               protiteroristični koaliciji?</p>
            </sp>
            <sp xml:id="SDZ3-Redna-08-2001-10-02.sp110">

               <speaker>PREDSEDNIK BORUT PAHOR:</speaker>

               <p>Hvala lepa, kolega Janša. Gospod predsednik vlade, imate besedo.</p>
            </sp>
            <sp xml:id="SDZ3-Redna-08-2001-10-02.sp111">

               <speaker>DR. JANEZ DRNOVŠEK:</speaker>

               <p>Hvala. Spoštovani gospod poslanec! Stališča slovenske vlade do članstva v zvezi Nato
               je nespremenjeno. Torej, skupaj s parlamentom, z večino parlamentarnih strank, smo že
               pred časom, že v prejšnjem mandatu zavzeli jasno stališče, da smo kandidati za
               članstvo v zvezi Nato. Zadnja debata o Sloveniji oziroma intenzivnost te debate, ki
               je potekala v poletnem času, sicer dopustniškem času, je bila nekoliko nenavadna in
               presenetljiva, po moji oceni prezgodnja. Prezgodnja zato, ker imamo za sabo
               navsezadnje tudi že izkušnjo iz prejšnjega kroga razširitve Nata, iz madridskega
               kroga, ko se je pokazalo, da pravzaprav prezgodnja domača diskusija, previsoko
               dvigovanje pričakovanj, seveda, lahko naleti potem na neko odločitev, ki je drugačna.
               Odločitev zveze Nato, ki sicer nima nič opraviti z našo pripravljenostjo, z našo
               odločenostjo, z našo željo,ampak izhaja iz nekih povsem tretjih razlogov, na katere
               Slovenija nima vpliva. Takšna situacija se lahko ponovi tudi sedaj ali leta 2002, ko
               bi predvidoma konec leta Nato spet odločal o nadaljnji razširitvi.</p>
               <p>Zato, če povem povsem tako, kot sem sam razmišljal, bi bilo seveda smiselno
               nadaljevati naše aktivnosti, naše pripravljalne aktivnosti na vseh področjih, seveda
               predvsem v slovenski vojski, in tudi v naših komunikacijah s članicami zveze Nato,
               tudi z vodstvom organizacije Nato. In potem v zaključni fazi, seveda, ko bi stvar
               postala bolj jasna, opraviti tudi intenzivno domačo razpravo, intenzivno domačo
               predstavitev argumentov, razlogov za, takrat ko bi pravzaprav dozorel čas za to
               odločitev, tako v zvezi Nato kot tudi - za takšno razpravo - v Sloveniji. Tako da
               nikakor ne gre za to, da bi slovenska vlada spremenila svoj odnos do članstva v zvezi
               Nato, ampak gre za oceno tega torej, kdaj in kako se vključiti v to debato in kdaj
               pravzaprav tudi prestaviti doma to v najvišjo prestavo, če tako rečem, intenzivirati
               to diskusijo, skladno s tem, kako se bodo stvari razvijale na drugi strani, v sami
               zvezi Nato.</p>
               <p>Tisto, kar me sicer nekoliko moti, in to tako pri Evropski uniji kot tudi pri zvezi
               Nato, je, da se kandidatke velikokrat obravnava kot razred šolarjev. In na nek način
               tega ne slišimo na najvišjih političnih nivojih, ampak vedno na nižjih, na nek način,
               češ, katera kandidatka bo nekaj hitreje rekla in hitreje naredila, kdo bo bolj priden
               šolar in tako naprej; včasih kar nekoliko ponižujoče za suverenedržave kandidatke.
               Takšen tretma, torej razreda šolarjev, ki se morajo obnašati leta in leta pridno in
               vsakič pridno dvigovati roko, to je tisto, kar me v vseh teh letih kljub vsemu
               nekoliko moti. Ker navsezadnje, kaj šteje? Šteje resnost države, zrelost države,
               razvoj demokracije, gospodarstva, vsi ti dejavniki. Tako v Natu kot v Evropski uniji
               Slovenijo zelo visoko cenijo, jo najvišje cenijo med vsemi kandidatkami, in to vsi
               priznajo. Potem pa velikokrat slišimo, češ, ja, sedaj se niste odzvali med prvimi,
               niste takoj ponudili svojega zračnega prostora, tako kot morda baltske države, čeprav
               je povsem nejasno, ali bo to sploh potrebno. Moj odgovor temu je jasen, napisal sem
               ga tudi v pismu ameriškemu predsedniku Bushu: Slovenija, seveda, je proti
               terorističnim akcijam in se pridružuje državam, ki se proti temu borijo; kakšna
               konkretna sredstva, kakšno konkretno sodelovanje je potrebno, to moramo pa skupaj
               ugotoviti. In takrat, ko bo izražena potreba, bomo, seveda, na njo odgovorili v
               skladu z našimi postopki, ki so lahko tudi zelo hitri, če je treba. Vendar kar tako,
               zaradi tekmovanja z drugimi kandidatkami, z baltskimi državami, z Romunijo in
               Bolgarijo - zanimivo je, da tisti, ki so najbolj oddaljeni od realne možnosti za
               članstvo v Natu, največ ponujajo, najhitreje, najmanj ponujajo pa same članice Nata,
               ki so v svojih stališčih bolj previdne in, seveda, vse so dale načelno podporo,
               vendar za konkretne aktivnosti bodo pa vse - in to jim omogoča člen 5 - še posebej
               odločale takrat, ko bo jasno, kakšne aktivnosti naj to bodo in kako naj države
               odgovorijo.</p>
               <p>Torej, gre za to, da se pač obnašamo, vsaj mislim, kot resna država, in smo izrazili
               svojo pripravljenost, da s svojimi možnostmi, sredstvi, ki jih imamo, sodelujemo v
               tej mednarodni akciji; vendar na tisti smiseln način in tam, kjer je potrebno. Če to
               povemo in če je potrebno, lahko to tudi še ponovimo. Če to povemo, mislim, da bi to
               moralo zadoščati. Sicer pa je Slovenija, s tem se pa strinjam, da se včasih morda
               premalo zavedamo, kljub vsemu, potrebe, da moramo tudi sami nekaj prispevati k
               svetovnemu miru, k stabilnosti, k varnosti; da ne moremo pričakovati samo, da bodo
               drugi nas varovali. Skratka, tudi mi moramo nekaj prispevati.</p>
               <p>Če navežem na prejšnje vprašanje gospoda Pečeta, ki je spraševal, če bomo poslali
               kakšne vojake na krizna žarišča, nobene potrebe, nobenega namena nimamo sedaj
               pošiljati vojake na kakšna nova krizna žarišča. Tudi nihče nas tega ni vprašal. Je pa
               v našem interesu in postopno nekoliko povečujemo naše angažiranje v jugovzhodni
               Evropi: V Bosni in Hercegovini, tudi na Kosovu, v mednarodnih silah. In ta naš
               prispevek je cenjen. Cenjen je zato, ker imamo tudi več vpogleda, več izkušenj na tem
               območju, navsezadnje tudi neposredni interes za to, da je ta regija čim bolj
               stabilna. In v tem če tako rečem, v tej niši vidim tudi glavni adut ali glavni pomen
               Slovenije za zvezo Nato, njen pomen za stabilnost v jugovzhodni Evropi. Že do sedaj
               smo profilirali kot najbolj stabilna država, kot tista država, ki je pravzaprav na
               meji med, seveda, Evropsko unijo, Natom in potem med bolj nestabilnim Balkanom ali
               jugovzhodno Evropo. Sodelovali smo na različne načine in še vedno sodelujemo z ZDA, z
               Evropsko unijo, z Natom, v okviru OZN pri razreševanju problematike na tem območju.
               In s tem bomo nadaljevali. To je pravzaprav naš najbolj cenjen prispevek, ki ga lahko
               dajemo.</p>
               <p>Popolnoma se strinjam z vami seveda, da je treba pa, jasno torej naš prispevek
               mednarodni varnosti in dajemo ga največ v tem prostoru. Ampak tudi drugje, tam
               seveda, kjer ocenimo skupaj z našimi mednarodnimi partnerji, da je to koristno.</p>
               <p>Slovenska vlada bo, če zaključim, nadaljevala s svojimi aktivnostmi, tudi nekatere
               kritične pripombe v zadnjem času, tudi vaše vprašanje, tisto kar ste v njem povedali,
               bomo ponovno proučili in ocenili, kje in kako je treba naše aktivnosti intenzivirati,
               zato da naši ključni cilji, pač - ki pa na koncu pomenijo seveda večjo varnost in pa
               stabilnost naše države - in ponavljam: mislim, da jo v okviru kolektivne varnosti,
               lažje zagotovimo kot pa sami, da tega cilja ne ogrozimo in da pripeljemo do konca.</p>
               <p>Upam, da je tudi članstvo v zvezi Nato, že - upam, da po pričakovanju vabila
               naslednje leto na vrhu v Pragi. Hvala lepa.</p>
            </sp>
            <sp xml:id="SDZ3-Redna-08-2001-10-02.sp112">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Janez Janša želi dopolnilno vprašanje. Prosim, imate besedo.</p>
            </sp>
            <sp xml:id="SDZ3-Redna-08-2001-10-02.sp113">

               <speaker>IVAN (JANEZ) JANŠA:</speaker>

               <p>Hvala za ta del odgovora. No, jaz sem prej želel poudariti predvsem to, da so se
               razmere po 11. septembru spremenile. Če je do takrat za širitev članstva Nata oziroma
               za nove članice veljalo, da bodo morale izpolniti mnogo tehničnih kriterijev, so
               sedaj stvari obrnile in gre bolj za več ali manj voljo, politične kriterije itn. To
               je popolnoma jasno, stvari so sedaj drugačne.</p>
               <p>Res mi sodelujejo oziroma delimo odgovornost za svetovni mir v naši regiji, vendar
               je trajalo nekaj let, preden smo se za to odločili in precej pozno poslali oziroma
               začeli sodelovati v teh konkretnih oblikah v teh mednarodnih institucijah tudi v
               okviru Nata oziroma OZN v regiji. Nekaj let je trajalo in to nas je verjetno stalo
               članstva v Nato v prvem krogu. Češka se je pridružila koaliciji takrat proti raku, pa
               ni bila niti članica Nata, niti še resna kandidatka in je sodelovala z nekaj vojaki.
               Mi smo sicer v Irak kasneje poslali gospoda Jelinčiča, žal na napačno stran, tako da
               to se nam prav dobro ne šteje. Ampak ko gre za članstvo, štejejo konkretna dejanja.
               Sedaj, v naslednjih dneh je pozornost usmerjena tudi na to, kaj bodo storile
               kandidatke. Sedaj, s takim govorjenjem, ko smo ga prej malo slišali, češ mi smo
               suverena država itn. Sevedasmo suverena, zato sami odločamo in mi smo tisti, ki smo
               se odločili za to, da bi želeli v Nato. Tako je jasno, da tukaj ne gre za dve
               enakopravni poziciji, ne gre za dve državi, ki sklepata pogodbi, ampak se mi želimo
               priključiti neki integraciji, ki že ima izoblikovana svoja pravila in ta je treba,
               pač, sprejeti.</p>
               <p>Vendar bi vprašal, če morda ta pasivnost vlade v tej kampanji ni povezana tudi z
               ugotovitvijo v tej vladni raziskavi, javnomnenjski raziskavi, v kateri piše, da je
               padec podpore za članstvo Slovenije v Natu v slovenski javnosti precej neenakomerno
               porazdeljen. Vladna raziskava piše: "Ugotavljamo, da je podpora upadla predvsem med
               preferenti Liberalne demokracije in Združene liste."</p>
            </sp>
            <sp xml:id="SDZ3-Redna-08-2001-10-02.sp114">

               <speaker>PREDSEDNIK BORUT PAHOR:</speaker>

               <p>Hvala lepa, kolega Janša, za vaše dopolnilno vprašanje. Gospod predsednik vlade,
               prosim.</p>
            </sp>
            <sp xml:id="SDZ3-Redna-08-2001-10-02.sp115">

               <speaker>DR. JANEZ DRNOVŠEK:</speaker>

               <p>Hvala. No, če po pravici povem, tako podrobno sploh nisem gledal teh raziskav.
               Zaenkrat me niti ne skrbi preveč za podporo Liberalni demokraciji. Povedal sem že, da
               bomo nekatere ocene, nekatere kritične pripombe v zadnjem času resnično morali
               ponovno ovrednotiti. Ponovno vrednotijo pravzaprav številne države sedanjo situacijo
               v svetu in ta proces še teče. Imamo različne reakcije, različne reakcije
               posameznikov, posameznih politikov držav in tako naprej, proces teče. Seveda moramo
               pri tem intenzivno sodelovati. Velikokrat ste slišali: po 11. septembru je svet
               drugačen, ko je bil prej. Marsikaj izgleda povsem drugače v svetovnih, mednarodnih
               odnosih. Prioritete so se spremenile. Zamislimo si samo, kaj bo, če bodo dogodki
               sledili naprej, če bo prišlo do novih aktivnosti, novih akcij in, navsezadnje, lahko
               tudi do novih terorističnih napadov. Marsikje države zaostrujejo svoje varnostne
               ukrepe na različnih področjih in marsikje se postavlja vprašanje med varnostjo in
               sedanjo svobodo povsem na novo.</p>
               <p>Torej, gre za resna vprašanja in nikakor ne mislim, da lahko dam v tem trenutku
               dokončne odgovore na vse to, kar se v svetu dogaja in kar se bo dogajalo. Slovenija
               mora biti ob tem zelo aktivna in zelo, zelo spremljati te pojave, ustrezno reagirati
               in razmišljati, kako svojo varnost najbolje zagotoviti.</p>
               <p>Ponavljam, vse naše dosedanje ocene v okviru vlade so bile, da svojo varnost lažje
               zagotovimo, bolje zagotovimo v okviru zveze Nato, ki jo vidimo tudi kot zvezo držav z
               enakimi vrednotami, navsezadnje cilji, kot zvezo za stabilnost in za mir v svetu.
               Torej ne neko organizacijo, ki bi bila uperjena proti komerkoli. Prepričan sem, da bo
               tudi javna diskusija v nadaljevanju, zlasti takrat, ko bo vse skupaj prišlo v
               odločilno fazo, tehtna, poglobljena, in da bomo lahko ponudili vrsto prepričljivih
               argumentov za to našo usmeritev.</p>
               <p>Toliko. Hvala.</p>
            </sp>
            <sp xml:id="SDZ3-Redna-08-2001-10-02.sp116">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik vlade. S tem, ko ste odgovorili na zadnje vprašanje,
               ste tudi zaključili prej prekinjeno 1. točko dnevnega reda, to so vprašanja in pobude
               poslank in poslancev.</p>
               <p>S tem to točko zaključujem in predlagam, glede na uro, da danes prekinemo 8. sejo in
               jo nadaljujemo jutri z obravnavo 28. točke, nadaljevanjem in odločanjem o predlogu
               poslovnika v tretjem branju, potem s 27. točko, to je z zakonom o suši, in 12. točko,
               to je zakonom o inšpekcijah.</p>
               <p>Vsem se zahvaljujem za sodelovanje in še enkrat... Prosim? Kolega Pucko, imate
               proceduralni predlog? Prosim.</p>
            </sp>
            <sp xml:id="SDZ3-Redna-08-2001-10-02.sp117">

               <speaker>CIRIL PUCKO:</speaker>

               <p>Hvala lepa, gospod predsednik. Samo eno obvestilo: obveščam članice in člane odbora
               za finance in monetarno politiko, da je nadaljevanje danes prekinjene seje jutri ob
               13.00 uri namesto ob 9.00 uri, kot je bilo dogovorjeno. Hvala.</p>
            </sp>
            <sp xml:id="SDZ3-Redna-08-2001-10-02.sp118">

               <speaker>PREDSEDNIK BORUT PAHOR:</speaker>

               <p>Hvala lepa za to obvestilo, kolega Pucko. Vsem torej prijeten večer, vam, gospod
               predsednik vlade, pa še enkrat vse dobro.</p>
               <p>Zaključujem oziroma prekinjam 8. sejo in nadaljujemo jutri ob 10.00 uri. Hvala. <stage type="time">(SEJA JE BILA PREKINJENA DNE 2.10.2001 OB 17.... URI.)</stage>
               </p>
            </sp>
         </div>
      </body>
   </text>
</TEI>