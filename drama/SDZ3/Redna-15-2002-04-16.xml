<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-15-2002-04-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|87570EDAB9064EECC1256BA000412820</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=87570EDAB9064EECC1256BA000412820</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-15-2002-04-16.DZ" n="15">
               <name>Redna</name>
               <date when="2002-04-16"/>
            </setting>
         </settingDesc>
         <particDesc>
            <listOrg>
               <org xml:id="Redna-15-2002-04-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">15. seja</stage>
            <stage type="date">(16. april 2002)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 14.07 uri.</stage>


            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim vas, da vstavite glasovalne kartice v glasovalne naprave. Spoštovane kolegice
               in kolegi, drage poslanke, poslanci, gospe in gospodje! Prosim za potreben mir in
               zbranost v dvorani. Prosim, če zasedete svoja mesta. Vse skupaj prav lepo
               pozdravljam!</p>
               <p>Pričenjam 15. sejo državnega zbora, ki je bila sklicana na podlagi 49. člena
               poslovnika. Rad bi vas seznanil, katere kolegice in kolegi zaradi upravičene
               odsotnosti danes niso z nami. To so kolegi Kontič, Gaber, Simšič, Bevk, Battelli, dr.
               Bernik, Peterle, Avšič, Pukšič, Kavtičnik, Barovič, Beuermann, Džuban, Germič,
               Partljič, Špindler<gap n="..."/> kolega Partljič je tukaj, kolega Špindler in za pričetek seje
               kolega Švagan. Prosim vas, da vstavite glasovalne kartice v glasovalne naprave.
               Ugotavljal bom navzočnost v dvorani. Prosim, pritisnite tipko <q>"kvorum"</q>. Ugotavljamo
               navzočnost v dvorani! Ugotavljam, da je navzočih 47 kolegic in kolegov.</p>
               <p>Med nami pozdravljam tudi predstavnike vlade Republike Slovenije, tudi tiste, ki se
               nam bodo pridružili v nadaljevanju.</p>
               <p>Pred določitvijo dnevnega reda te seje bomo opravili še postopek sprejetja
               zapisnikov 13. seje ter 15. izredne seje državnega zbora. Zapisnika sta na vpogled v
               računalniški mreži. Sprašujem kolegice in kolege, ali ima kdo od vas pripombo ali
               drugačno mnenje k zapisniku. Ker k zapisniku 13. seje državnega zbora ni pripomb,
               prehajamo na odločanje o sprejetju zapisnika. Glasujemo o sprejetju zapisnika 13.
               seje. Smo sredi glasovanja. 52 navzočih, 37 za, 2 proti.</p>
               <p><stage>(Za je glasovalo 37.)</stage> <stage>(Proti 2.)</stage></p>
               <p>Ugotavljam, da je zapisnik 13. seje državnega zbora sprejet.</p>
               <p>Ker k zapisniku 15. izredne seje ni pripomb, prehajamo na odločanje tudi o sprejetju
               tega zapisnika. Glasujemo. Zdaj glasujemo o zapisniku 15. izredne seje. Mir v
               dvorani! Smo sredi glasovanja. Kolega Kacin<gap n="..."/> Mislim, da je padla zbranost.</p>
               <p>Še enkrat bom dal na glasovanje sprejetje zapisnika 15. izredne seje. Glasujemo.
               Drugič glasujmo o predlogu sprejetja zapisnika 15. izredne seje. Smo sredi
               glasovanja. Mir v dvorani! 52 navzočih, 41 za in 2 proti.</p>
               <p><stage>(Za je glasovalo 41.)</stage> <stage>(Proti 2.)</stage></p>
               <p>Ugotavljam, da je zapisnik 15. izredne seje sprejet.</p>
               <p>Tako lahko preidemo na določitev dnevnega reda 15. seje državnega zbora. Predlog
               dnevnega reda ste prejeli s sklicem dne 9. aprila letos. O predlogu dnevnega reda
               bomo odločali v skladu z drugim odstavkom 64. člena poslovnika državnega zbora.
               Najprej bomo prešli na predloge za umik posameznih točk z dnevnega reda. Rad bi
               spomnil, da sem na podlagi dogovora z vodji poslanskih skupin že v sklicu seje
               napovedal, da bom zboru predlagal umik tistih točk dnevnega reda, ki do določitve
               dnevnega reda seje s strani matičnih delovnih teles ne bodo pripravljene za obravnavo
               na seji zbora. Ugotavljam, da navedenega pogoja ne izpolnjujejo 12., 13., 15. in 30.
               točka. Želim vas obvestiti, da je umik 13. točke predlagal tudi poslanec kolega Peče.
               Predlagam, da razpravo o vseh predlogih opravimo skupaj, po končani razpravi pa bomo
               seveda o umiku slehernega predloga glasovali posamezno. Želijo najprej besedo
               poročevalci? <stage>(Ne želijo.)</stage> Želi besedo morda predstavnik vlade? <stage>(Ugotavljam, da ne.)</stage>
               Želi besedo predstavnik sekretariata?<stage>(Prav tako ne.)</stage> Sprašujem, ali želijo besedo
               predstavniki poslanskih skupin. Ker ne želi nihče razpravljati, prehajam<gap n="..."/> Kolega
               Podobnik, prosim. Mir v dvorani! Poslanska skupina SLS.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala za besedo, gospod predsednik! Mislim, da gre prehitro mimo ta poslovniška
               možnost, umik točk z dnevnega reda. Če sem prav videl, so vse štiri točke, 12., 13.,
               15. in 30. vezane na delo odbora za notranjo politiko in pravosodje, ki je zelo
               obremenjen. Ampak, med temi točkami so nekatere, za katere je bilo na naših kolegijih
               ali pa delovnih pogovorih rečeno, da imajo neko posebno prioriteto. In se mi zdi
               zakon o lokalnih volitvah, predvsem pa točka 15, zakon o političnih strankah, in če
               jih danes ne bomo uvrstili, bodo najverjetneje uvrščene šele na rednosejo v
               prihodnjem mesecu. Ne vem, če bomo s tem pravilno odločili, gospod predsednik.
               Predlagal bi, da bi se o vsaki točki posamično odločali. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>O vsaki točki bomo glasovali posamično. Moj predlog je bil izrazito postopkovne
               narave, v skladu z dogovori, ki smo jih sklenili na sestanku vodij poslanskih skupin.
               Tam smo rekli, da če pogoji ne bodo izpolnjeni, bom predlagal umik. To sem tudi
               storil. Poslanke in poslanci boste z glasovanjem odločili, ali se s tem predlogom
               strinjate ali ne. Kolega Peče, želite besedo? Prosim, poslanska skupina Slovenske
               nacionalne stranke.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Hvala za besedo. Strinjamo se s predsednikom državnega zbora, da že zaradi
               postopkovnih pomanjkljivosti, ki jih imajo omenjene točke, podprejo predlagani umik,
               torej umik z dnevnega reda.</p>
               <p>Poleg tega pa mislim, da bi moralo biti kot vodilo vsem poslankam in poslancem,
               kolegicam in kolegom, pri odločitvah o posameznih točkah glede umika tudi vprašanje
               smiselnosti vsebine. V Slovenski nacionalni stranki smo prepričani, in prav tako vas
               tudi pozivamo, da podpremo, podprete predlog predsednika o umiku 13. točke, to je
               predloga zakona o spremembah in dopolnitvah zakona o lokalnih volitvah, kjer bi bilo
               smiselno, da matično delovno telo poda stališče, kajtis spremembami, kot jih predlaga
               vlada Republike Slovenije, bistveno posegamo v materijo življenja lokalnih skupnosti
               in posegamo v delovanje lokalnih skupnosti, predvsem z aktivno in pasivno volilno
               pravico tujcev. Zavedati se moramo, da so občinski sveti ki so zaenkrat v slovenski
               zakonodaji veljali kot izključna pravica slovenskih državljanov, s to predlagano
               dikcijo kršeni oziroma so po naši oceni kršena vsa poslovna in moralna pravila, ki
               veljajo za delovanje lokalnih skupnosti. To je, da so organi lokalnih skupnosti,
               občinski sveti najvišji organi in pa, da se odmikamo od pojma lokalna samouprava, če
               bomo pravico odločanja v okviru vseh pravic in dolžnosti posamezne lokalne skupnosti
               prepustili tistim, ki v teh lokalnih skupnostih niso živeli.</p>
               <p>Predlagam, da podpremo predloge, ki jih je podal gospod Pahor. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Naj obvestim državni zbor, da ne glede na današnjo odločitev kolegic in kolegov, v
               primeru, da bodo sprejeli odločitev o preložitvi, da bom storil vse, kar je v moji
               moči, da bomo zakone, ki so vezani na izvedbo lokalnih volitev, obravnavali
               najkasneje na naslednji seji. To je jasno.</p>
               <p>Želi še katera od poslanskih skupin besedo? <stage>(Ne.)</stage> Potem bomo zaključili razpravo in
               bomo glasovali o vsakem umiku posebej.</p>
               <p>Najprej bom dal na glasovanje predlog, da se z dnevnega reda umakne predlog zakona o
               spremembah in dopolnitvah zakona o lokalni samoupravi, to je dosedanja točka 12.
               Glasujemo. Glasujemo o umiku. Smo sredi glasovanja, mir v dvorani. Predlog je
               sprejet. Za je glasovalo 44 od 54, 4 so bili proti.</p>
               <p><stage>(Za je glasovalo 44.)</stage> <stage>(Proti 4.)</stage></p>
               <p>Ugotavljam, da je predlog sprejet.</p>
               <p>Na glasovanje dajem predlog, da se z dnevnega reda umakne predlog zakona o
               spremembah in dopolnitvah zakona o lokalnih volitvah. Glasujemo. Smo sredi
               glasovanja. 57 navzočih, 48 za, 3 proti.</p>
               <p><stage>(Za je glasovalo 48.)</stage> <stage>(Proti 3.)</stage></p>
               <p>Ugotavljam, da je predlog sprejet.</p>
               <p>Na glasovanje dajem predlog, da se z dnevnega reda umakne predlog zakona o
               spremembah in dopolnitvah zakona o političnih strankah. Glasujemo. Mir v dvorani.
               Glasujemo. Prosim za zbranost. 55 navzočih, 45 za, 3 proti.</p>
               <p><stage>(Za je glasovalo 45.)</stage> <stage>(Proti 3.)</stage></p>
               <p>Ugotavljam, da smo tudi ta predlog sprejeli.</p>
               <p>Na glasovanje dajem predlog, da se z dnevnega reda umakne predlog zakona o
               spremembah in dopolnitvah zakona o splošnem upravnem postopku. Glasujemo. Mir, smo
               sredi glasovanja. 52 navzočih, 45 za, 2 proti.</p>
               <p><stage>(Za je glasovalo 45.)</stage> <stage>(Proti 2.)</stage></p>
               <p>Ugotavljam, da smo tudi ta predlog za umik sprejeli.</p>
               <p>Drugih predlogov za umik nimam. Ali želi kdo predlagati umik, poleg teh, ki so bili
               že izglasovani? <stage>(Ne.)</stage></p>
               <p>Potem prehajamo na razširitve. Komisija za volitve, imenovanja in administrativne
               zadeve predlaga razširitev dnevnega reda s predlogom za kandidata za podpredsednika
               državnega zbora Republike Slovenije. Sprašujem, želi poročevalec besedo? <stage>(Ne želi.)</stage>
               Želijo besedo predstavniki poslanskih skupin? <stage>(Ne želijo.)</stage> Prehajamo na odločanje o
               predlogu za razširitev dnevnega reda s predlogom kandidata za podpredsednika
               državnega zbora Republike Slovenije. Prosim, da glasujete. Odločamo o razširitvi
               dnevnega reda.</p>
               <p>Vedno, ko določamo dnevni red, še vedno potekajo živahna posvetovanja v poslanskih
               skupinah. Jaz to razumem, ampak prosil bi, da tudi vi razumete mene, da moram v
               potrebni koncentraciji voditi sejo. Ponovno bom dal na glasovanje predlog komisije za
               volitve, imenovanja in administrativne zadeve za razširitev dnevnega reda s predlogom
               kandidata za podpredsednika državnega zbora Republike Slovenije. Glasujemo. Prosim za
               potrebno pozornost. 57 navzočih, 52 za in nihče proti.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Ugotavljam, da smo predlog za razširitev dnevnega reda sprejeli.</p>
               <p>Drugih predlogov za širitev dnevnega reda nisem prejel. Ali želi kdo predlagati
               razširitev na sami seji? <stage>(Nihče.)</stage> Potem bo državni zbor prešel na odločanje o
               predlogih za hitri postopek.</p>
               <p>Državni zbor je predloge za sprejem predloga zakona o poštnih storitvah, predloga
               zakona o spremembah in dopolnitvah zakona o obrambi, predloga zakona o spremembi
               zakona o pogojih koncesije za izkoriščanje energetskega potenciala Spodnje Save in
               končno, predloga zakona o vračanju vlaganj v javno telekomunikacijsko omrežje po
               hitrem postopku sprejel že na 14. seji, zato o tem ni več potrebno odločati.</p>
               <p>Sedaj pa gremo na predloge za hitri postopek v okviru te seje. Predlog zakona o
               spremembah in dopolnitvah zakona o upravnih taksah. Vlada predlaga, da ga sprejmemo
               po hitrem postopku in sprašujem predstavnika vlade, ali želi besedo. <stage>(Ne.)</stage> Matično
               delovno telo podpira sprejetje predloga zakona po hitrem postopku. Želi besedo
               poročevalec? <stage>(Ne.)</stage> Sekretariat? Poslanske skupine?</p>
               <p>Prehajamo na odločanje o predlogu, da se predlog zakona o spremembah in dopolnitvah
               zakona o pravnih taksah sprejme po hitrem postopku. Glasujemo. Smo sredi glasovanja
               za predlog obravnave po hitrem postopku. 61 navzočih. 46 za, 8 proti.</p>
               <p><stage>(Za je glasovalo 46.)</stage> <stage>(Proti 8.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o
               lastninskem preoblikovanju zavarovalnic. Zboru predlaga, da ga sprejme po hitrem
               postopku. Sprašujem predstavnika vlade, ali želi besedo. Ugotavljam, da ne. Matično
               delovno telo podpira sprejetje predloga zakona po hitrem postopku. Želi besedo
               poročevalec? <stage>(Ne želi.)</stage> Sekretariat? Poslanske skupine?</p>
               <p>Prehajamo na odločanje o predlogu, da se predlog zakona o lastninskem preoblikovanju
               zavarovalnic sprejme po hitrem postopku. Glasujemo. Glasujemo o predlogu za hitri
               postopek. 56 navzočih, 43 za, 7 proti.</p>
               <p><stage>(Za je glasovalo 43.)</stage> <stage>(Proti 7.)</stage></p>
               <p>Ugotavljam, da je predlog sprejet.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah zakona o uporabi sredstev, pridobljenih iz naslova kupnine na podlagi
               zakona o lastninskem preoblikovanju podjetij. Zboru predlaga, da ga sprejme po hitrem
               postopku Sprašujem vlado, ali želi predstaviti ta predlog? <stage>(Ne želi.)</stage> Matično delovno
               telo podpira sprejetje predloga zakona po hitrem postopku. Želi poročevalec besedo?
               Sprašujem druge kvalificirane govornike, ali želijo besedo? Potem bomo odločali o
               predlogu, da se navedeni zakon sprejme po hitrem postopku. Glasujemo. Glasujemo o
               predlogu za hitri postopek. 56 navzočih, 45 za, 7 proti.</p>
               <p><stage>(Za je glasovalo 45.)</stage> <stage>(Proti 7.)</stage></p>
               <p>Ugotavljam, da je predlog sprejet.</p>
               <p>S tem smo zaključili odločanja o hitrem postopku in prehajamo na odločanja o
               skrajšanem postopku.</p>
               <p>Vlada Republike Slovenije je v obravnavo zboru predložila predlog zakona o spremembah
               in dopolnitvah obrtnega zakona. Zboru predlaga, da ga sprejme po skrajšanem postopku.
               Želi besedo predstavnik vlade? <stage>(Ne želi.)</stage> Matično delovno telo s predlogom soglaša.
               Želi besedo poročevalec? Želijo besedo drugi kvalificirani govorniki? Zaključujem
               razpravo in tako, kot je v navadi pri skrajšanem postopku, opozarjam, da predlog za
               sprejetje zakona ne bo sprejet, če mu bo nasprotovala najmanj ena tretjina navzočih
               poslancev. Zdaj pa glasujemo. Glasujemo o predlogu za skrajšan postopek. Navzočih 57,
               45 za, 4 proti.</p>
               <p><stage>(Za je glasovalo 45.)</stage> <stage>(Proti 4.)</stage></p>
               <p>Ugotavljam, da je s potrebno večino sprejet.</p>
               <p>Mislim, da lahko preidemo na odločanje o predlogu dnevnega reda v celoti. Predlagam
               za današnjo sejo dnevni red, kot ste ga prejeli s sklicem, s sprejetimi spremembami
               in dopolnitvami. Predlog dajem na glasovanje. Prosim, da se izrečete o predlogu
               dnevnega reda v celoti. Mir v dvorani! 55 navzočih, 43 za, 4 proti.</p>
               <p><stage>(Za je glasovalo 43.)</stage> <stage>(Proti 4.)</stage></p>
               <p>Ugotavljam, da je dnevni red 15. seje zbora sprejet.</p>
               <p>Preden bom odredil odmor in omogočil prihod vlade in njenega predsednika k 1. točki
               dnevnega reda, naj vas obvestim, da sem za jutri ob 16. uri in 30 minut sklical
               izredno sejo. To se mi je zdela najbolj smiselna odločitev, glede na to, da bo
               popoldan naš gost Pate Cox, predsednik evropskega parlamenta. Gre seveda za izjemen
               obisk, zato smo si ga dovolili organizirati sredi zasedanja parlamenta. To je bila
               tudi njegova želja, da pride v času, ko parlament zaseda in ima možnost nagovoriti
               državni zbor. To bo jutri tudi storil. Želi se srečati potem z vodji poslanskih
               skupin. Po koncu tega razgovora bi sklicali na zahtevo vlade izredno sejo. Potem pa
               bomos točkami dnevnega reda nadaljevali naprej. Zjutraj seveda normalno začnemo z
               delom, nadaljevanjem seje. Prekinil jo bom ob enih, potem jo bomo nadaljevali ob
               16.30. Videli ste verjetno, da sem za jutri, v sredo ob 18. sklical, potem ko bi
               končali zasedanje, če ne bomo sprejeli drugačnih odločitev, kratek sprejem, da
               čestitamo kolegu Peterletu in kolegu Jakiču za pomembna priznanja, ki sta jih dobila
               z imenovanjem na pomembne položaje v parlamentarni diplomaciji. In potem bomo delo
               nadaljevali normalno. V torek bi imeli volitve in imenovanja ter izvolili tudi našega
               novega podpredsednika.</p>
               <p>Dogovorili se bomo tudi, tako kot sem obljubil na kolegiju, kdaj bomo obravnavali
               točko, ki jo je predlagala poslanska skupina stranke mladih, predlog za razpis
               predhodnega referenduma. O tem bi se konzultirali v začetku prihodnjega tedna, ko
               bomo videli, koliko točk dnevnega reda smo uspeli opraviti.</p>
               <p>Zdaj bi pa prekinil zasedanje do 15. ure in 30 minut. Takrat točno začnemo
               nadaljevanje 15. seje. Hvala lepa.</p>
               <stage type="time">(Seja je bila prekinjena ob 14.28 uri in se je nadaljevala ob 15.31 uri.)</stage>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Poslanke in poslanci, vabim vas, da stopite iz preddverja v veliko dvorano državnega
               zbora. Nadaljevali bomo 15. seje državnega zbora. Prešli bomo na <title>1. TOČKO
                  DNEVNEGA REDA, TO SO VPRAŠANJA IN POBUDE POSLANK IN POSLANCEV.</title> Da bi omogočili
               začetek seje, seveda vabim v prostore, v veliko razpravno dvorano tudi predsednika
               vlade in njegove ministrice in ministre.</p>
               <p>Kolegice in kolegi, ugotavljal bom navzočnost v dvorani. Prosim, da vstavite
               glasovalne kartice v glasovalne naprave. Prosim, če sedete na svoja mesta, prav tako
               vabim, da svoja mesta v dvorani zavzamejo tudi predstavniki vlade.</p>
               <p>Ugotavljam navzočnost v dvorani. Prosim, pritisnite tipko <q>"kvorum"</q>. Smo sredi
               ugotavljanja navzočnosti. Prosim za mir v dvorani. Navzočih je 51 poslank in
               poslancev; državni zbor Republike Slovenije je sklepčen in lahko odloča.</p>
               <p>V poslovniškem roku enega dne pred sejo zbora sem prejel pismene prijave poslanskih
               vprašanj in pobud. Vrstni red postavljanja poslanskih vprašanj in pobud je določen v
               skladu z zadnjim odstavkom 23. člena poslovnika tako, da prva tri vprašanja oziroma
               pobude postavijo poslanci opozicije, nato pa po vrsti poslanci iz različnih
               poslanskih skupin, po vrstnem redu prijave.</p>
               <p>Vrstni red postavljanja prvih treh vprašanj in pobud je po dogovoru opozicijskih
               poslanskih skupin pripravljen ob upoštevanju načela kolobarjenja. Ustno zastavljeno
               vprašanje oziroma pobuda ne sme trajati več kot tri minute, pri čemer bi rad spomnil
               na naš dogovor, ki smo se ga zadnjič držali, da mora in sme biti postavljeno samo eno
               poslansko vprašanje. Ministrov odgovor praviloma ne sme trajati več kot deset minut
               in za prijaznost predstavnikov vlade se že vnaprej zahvaljujem. Dopolnilno vprašanje
               poslanca največ dve minuti.</p>
               <p>Na prva tri poslanska vprašanja bo odgovarjal predsednik vlade Republike Slovenije
               dr. Janez Drnovšek, ki ga pozdravljam v naši sredi.</p>
               <p>Prvo vprašanje zastavlja kolega Zmago Jelinčič. Imate besedo, kolega Jelinčič.
               Prosim za mir v dvorani.</p>
            </sp>
            <sp who="SDZ3:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Lep pozdrav vsem skupaj! Gospod Drnovšek, vlada že
               nekaj let zavestno zavaja javnost, zakonodajno telo in ustavno sodišče, ko ponavlja,
               da so najemniki denacionaliziranih stanovanj zavarovani že po sedanjem zakonu in da
               namerava njihov položaj dodatno utrditi. S praznimi obljubami zavajate ljudi, na
               drugi strani pa ministrstvo zahrbtno pripravlja nov, tako imenovani stanovanjski
               zakon, po katerem bodo lahko denacionaliziranci večinodanašnjih najemnikov spravili
               na cesto, za preostalo manjšino pa se pripravlja še precej hujši pekel, kot so ga
               najemniki denacionaliziranih stanovanj preživljali v zadnjih desetih letih.</p>
               <p>Na številne pozive za rešitev problema se sploh ne odzivate, ampak dovolite, da
               ministrstvo za okolje pod imenom <q>"stanovanjski"</q> piše nov denacionalizacijski zakon, s
               katerim pripravlja dokončno rešitev za 4.000 najemniških družin v denacionaliziranih
               stanovanjih.</p>
               <p>Kam nameravate naseliti 4.000 družin, ki jih bodo iz dolgoletnih domov pregnali
               izvajalci pripravljajoče se dokončne rešitve?</p>
               <p>Zakaj se ne ukvarjate z domačimi problemi, gospod Drnovšek, ampak leporečite o Natu
               in o Evropski uniji?</p>
               <p>Ali res mislite, da nerešeni socialni problemi ne bodo zanimali evropskih uradnikov,
               s katerimi se tako radi smehljate?</p>
               <p>Kaj nameravate narediti s tistimi družinami, ki so jih denacionaliziranci in občine
               v zadnjih desetih letih s soglasjem in pomočjo države že pometali iz njihovih domov
               zgolj zato, da se bodo lahko denacionaliziranci bogatili od podarjenih stanovanj, ki
               so jih desetletja prenavljali in vzdrževali izseljeni najemniki?</p>
               <p>To, kar je se mnogim najemnikom v denacionaliziranih stanovanjih že zgodilo, in to,
               kar preti večini po novem osnutku stanovanjskega zakona, je bilo videno in doživeto z
               izganjanjem Židov iz njihovih domov v nacistični Nemčiji. V Slovenijo se vračajo
               kvizlingi in okupatorjevi pomagači, vrača se jim premoženje, le-ti pa se znašajo nad
               najemniki, kot da so ti in samo ti edini predstavniki bivšega komunističnega režima.
               Verjamem, da problema ogroženih družin ne razumete, saj ste svoje stanovanjsko
               vprašanje ugodno rešili z odkupom protokolarne kadrovske vile v Murglah po
               Jazbinškovem zakonu. Kako pa bodo državljani gledali na to, da vzporedno s tem, ko
               pripravljate zakon, s katerim boste še dodatnih 4.000 družin naredili za brezdomce,
               na drugi strani zase spreminjate zakon o Triglavskem narodnem parku, da si boste
               postavili še novo vilo ob Bohinjskem jezeru?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Gospod predsednik vlade, imate besedo za odgovor. Prosim.</p>
            </sp>
            <sp who="SDZ3:DrnovšekJanez">

               <speaker>DR. JANEZ DRNOVŠEK:</speaker>

               <p>Spoštovani gospod Jelinčič! Spoštovane poslanke in poslanci! Zakon o
               denacionalizaciji je bil sprejet v slovenskem parlamentu že leta 1991. Torej, tudi
               pred začetkom delovanja, ne samo tega državnega zbora, ampak tudi katerekoli vlade,
               ki sem jo vodil. Ta zakon o denacionalizaciji smo že od, če lahko temu tako rečem, od
               moje prve vlade naprej dobili kot neko dejstvo. Neko dejstvo, ki ga je potem poskušal
               državni zbor po različnih iniciativah tudi spremeniti, popraviti, izboljšati, vendar
               je Ustavno sodišče različne takšne pobude razveljavilo. In tudi, če poenostavim,
               ugotovilo, da se ga ne da več spreminjati in da pač je takšen, kot je. Vlada se zato
               v vsem tem obdobju srečuje s precejšnimi težavami. Po eni strani je pod pritiskom
               upravičencev za denacionalizacijo, ki želijo hitrejše vračanje, čeprav je to
               velikokrat zelo otežkočeno. Gre za konflitke različnih interesov, za različna
               zgodovinska dejstva, ki se potem v različnih postopkih rešujejo dlje časa, po
               prepričanju marsikoga predolgo. Vendar, objektivno gre za zapleten proces. Po drugi
               strani seveda je upravičen pritisk tistih najemnikov oziroma stanovalcev v teh
               stanovanjih, ki niso mogli participirati pri stanovanjskem zakonu, ki je bil tudi
               sprejet takrat, leta 1991, torej tudi pred kakršnokoli vlado, ki sem jo sam vodil. S
               tega vidika želijo upravičeno razrešiti svojo stanovanjsko situacijo.</p>
               <p>V vseh teh letih smo iskali različne rešitve, kako jim pomagati. Dejstvo je, da so
               ostali v svojih stanovanjih. Res pa je, da ves čas iščemo in delujemo naprej in
               iščemo rešitve, ki bi bile boljše od sedanjih in od začasnih rešitev. Takšna rešitev
               oziroma sedanji poskus razreševanja tega problema pripravlja res ministrstvo za
               okolje - minister za okolje je tukaj in lahko v nadaljevanju tudi da več pojasnil, če
               je potrebno - skratka nov zakon, ki še ni v vladni proceduri, je pa v pripravi v tem
               ministrstvu. Gre torej, ponavljam, za precej zapleteno pravno vprašanje, tudi
               ekonomsko vprašanje, eno izmed tistih vprašanj tranzicije, tega prehoda, ki so pač
               nastala objektivno in ki jih skušamo objektivno na najboljši možen način razreševati.
               Je pa seveda povsem nekorektna vaša insinuacija o mojem stanovanju, ki nikoli ni bilo
               protakolarno, ali še manj, luksuzno stanovanje. Gre za precej skromno zadevo, ki si
               jo lahko ogledate, če želite. Ugotavljam, da sem eden izmed tistih udeležencev
               tranzicije, ki v tej tranziciji nikakor niso obogateli. Nasprotno, ravno nasprotno.
               Nimam nobenih drugih nepremičnin, nič, ničesar, praktično v 10 letih vodenja
               slovenske vlade. Edino, kar sem dobil od vsega skupaj, je slabše zdravje. To je vse.
               Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Jelinčič, želite dopolnilno vprašanje? Biti mora isto vprašanje.
               Prosim.</p>
            </sp>
            <sp who="SDZ3:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Republika Slovenija je z denacionalizacijskim zakonom
               leta 1991 pravzaprav uvedla suženjstvo, ko je najemnike, nekdanje imetnike
               stanovanjske pravice skupaj z njihovimi družinami izročila v lastništvo tujcev in
               cerkve. Vendar pa bi 10 let dela vaše vlade, gospod predsednik, pod vašo taktirko
               pravzaprav moralo dati kakšne rezultate. Sedaj se že desetletje sprenevedate, da je
               vse lepo in prav. Usodo državljanov ste prepustili maščevalnim denacionalizirancem,ki
               se že desetletja izživljajo nad nedolžnimi ljudmi, ki jih lahko po svoji prosti volji
               preseljujejo iz enega v drugo stanovanje, ki lahko vstopajo v njihove domove, kadar
               se jim zahoče, in ki določajo, s kom in koliko časa bodo najemniki živeli. Ne vem,ali
               vas res zanima zgolj vaša komoditeta, ko si kupujete najdražjega ptiča na svetu. V
               prejšnjem režimu je bil najdražji ptič v Jugoslaviji Titov Galeb, danes, izgleda, je
               to vaš Sokol, ki po ceni bistveno presega Titovega Galeba. Namesto da bi reševali
               stiske slovenskih državljanov in njihove probleme, imam močan občutek, da skrbite le
               za sebe. In zato, ker v Slovenski nacionalni stranki sodimo, da je nakazana
               problematika preveč pereča, da bi jo kar odrinili med nove mercedese, v skladu z
               drugim odstavkom 29. člena poslovnika državnega zbora zahtevam razpravo o odgovoru
               vlade na zastavljeno poslansko vprašanje. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Jelinčič. Želite, gospod predsednik, odgovoriti zdaj ali boste
               izkoristili v okviru uveljavitve poslovniške možnosti 15 minut časa za odgovor kolegu
               Jelinčiču? Torej, vsekakor na osnovi drugega odstavka 29. člena poslovnika na zahtevo
               najmanj desetih poslancev oziroma poslanske skupine zdaj odrejam razpravo o odgovoru
               vlade, ki je bila s strani predsednika vlade že dana.</p>
               <p>Prehajamo na razpravo o odgovoru vlade, torej na pobudo poslanske skupine Slovenske
               nacionalne stranke. Besedo dajem predstavniku predlagatelja zahteve. Imate možnost 15
               minut, za vami pa predsednik vlade s svojimi sodelavci. Prosim.</p>
            </sp>
            <sp who="SDZ3:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Gospod Drnovšek, zanima me, kako bi ravnali, če bi
               bili v položaju, ko bi vam vzeli dom in ga dali v last nekomu, ki bi zato, ker bi
               živeli v svojem stanovanju, izlival na vas ves bes in sovraštvo do bivšega sistema in
               vas javno označeval za <q>"komunistično prasico"</q> in <q>"uživalca naropanega premoženja"</q>. To
               so citati iz Dela in še nekaj drugih podatkov sem povzel iz dnevnega časopisja.</p>
               <p>Nekdanji kolaboranti, zatem zapriseženi marksisti, danes pa samooklicani kapitalisti
               javno pozivajo drug drugega, naj si kot pomoč za izselitev najemnikov najamejo
               detektive, ki bodo najemnike zalezovali na vsakem koraku. Spet drugi s poklicnimi
               izterjevalci vpadajo v domove najemnikov in jih skupaj z družinami prisilno
               izseljujejo. Najemnikom pa gospod Jože Novak, državni sekretar z ministrstva za
               okolje in prostor, priporoča usluge spolitiziranega sodnega sistema. Šikaniranja
               denacionaliziranci izvajajo po fašistični doktrini in z njo so uspeli v zadnjih
               desetih letih spraviti na cesto, v Polje, v Begunje in druge norišnice, na
               pokopališče, v mestno obrobje in zavetišča za brezdomce že več kot polovico
               najemnikov.</p>
               <p>In zdaj so se denacionaliziranci odločili za nov stanovanjski zakon, v katerem je
               dokončno rešitev uslužno in po nareku pripravila gospa državna podsekretarka Barbara
               Starič Strajnar. Ta zakon je podoben dokončni rešitvi pravzaprav na Kosovu, iz
               tajnega uradnega lista o formiranju lagerjev, ki ste ga kot predsednik predsedstva
               SFRJ pravzaprav vi podpisali, gospod premier.</p>
               <p>O tem, da moje trditve niso pretirane, govori deložacija najemnice iz Maribora.
               Lastnik je pod pretvezo, da bo renoviral stanovanje, v njeni odsotnosti vstopil v
               stanovanje, ga popolnoma izpraznil, odpeljal vse, tudi osebne stvari, v skladišča
               izven mesta. Šaril je po njenih osebnih predmetih, dokumentih, obračal predale in
               podobno. In ko je najemnica poklicala policiste, so ugotovili, da obstaja sum
               kaznivega dejanja, vendar ga niso preprečili, samovoljni lastnik pa ni bil kaznovan.
               Okrajno sodišče v Mariboru je o stanju deložiranega stanovanja napravilo zapisnik,
               kako je lastnik renoviral stanovanje. Stanovanje je bilo popolnoma demolirano in
               nemogoče za stanovanje in od tedaj najemnica že dve leti živi v sobi na drugi
               lokaciji, ki paje premajhna, da bi lahko prenesla vanjo svoje stvari. Sodišče pa ji
               je še naložilo, da mora plačati sodnega izvedenca, ki bo ugotovil, ali je mogoče
               stanovanje spraviti po dveh letih v prvotno stanje.</p>
               <p>Take primere, ki so se do sedaj dogajali stihijsko in le po tihem pristanku vaših
               lakajev in tako imenovanega neodvisnega sodstva, je gospa, državna podsekretarka, v
               predlogu novega stanovanjskega zakona legalizirala. Najemniki zaenkrat vse to mirno
               prenašajo, že deset let pišejo peticije, pišejo javna pisma, pripombe, prosijo za
               sestanke, vi in pa vaši ministri se na to požvižgajo. Ukvarjate se z nakupom
               luksuznega letala, medtem ko ste vsi skupaj pred leti s prstom kazali na Tudžmana in
               se posmehovali snobizmu Hrvatov, seveda, pa je bilo navkljub vsemu Tudžmanovo letalo
               bistveno cenejše od vašega.</p>
               <p>Ali res mislite, gospod Drnovšek, da se je lahko igrati s človeškimi življenji, s
               stisko ljudi in pa tudi z denarjem davkoplačevalcev v nedogled? Slovenci na
               referendumu niso glasovali za državo, ki jim bo vzela dom, glasovali so za
               demokratično in pravno državo, kar pa trenutno pod vašim vodstvom ni. Z
               denacionalizacijo ste najemnikom teh stanovanj odvzeli človeško dostojanstvo, sedaj
               jim nameravate vzeti še golo eksistenco.</p>
               <p>Zakaj novi stanovanjski zakon slabša vsa najemna razmerja. Morda zato, da bodo lahko
               gospodje, ki so stanovanja odkupili po Jazbinškovem zakonu, slednja neomejeno
               oddajali za dvakrat večjo letno najemnino od cene, ki so jo plačali za ta stanovanja?
               Ali morda zato, da boste z vsesplošnim poslabšanjem najema lahko prikrili pravi namen
               novega stanovanjskega zakona - pometati najemnike iz denacionaliziranih stanovanj.</p>
               <p>Po novem zakonu uzakonjate pravico najemodajalcev, da lahko kadarkoli vstopijo v
               najemnikovo stanovanje, uzakonjate ureditev, po kateri bo denacionaliziranec kot
               gospodar o svojem <q>"sužnju"</q> odločal, s kom bo lahko osovraženi najemnik živel in
               koliko otrok bo lahko imel. Takšne metode je poznal Hitler.</p>
               <p>Zagotovljena varnost najemnikov je pravzaprav očitna laž. Samo en primer naj navedem,
               ko je ena od številnih najemnic s svojimi družinskimi člani v zadnjih desetih leti
               zaradi denacionalizacije imela že tri sodne postopke, čaka jo pa še sedem sodnih
               postopkov. Kdo bo plačal, to ne zanima nikogar. Zagotovo, gospod Drnovšek, ne boste
               tega plačali vi ali pa morda pisci denacionalizacijskega zakona ali pa morda gospod
               Rop, ki ima težave s polnjenjem proračuna, in zato prodaja banke, privatizira vse
               mogoče, prodaja železarne, Telekom in kaj vem še vse, obenem pa, gospod Drnovšek,
               država po vašem ukazu kupuje paradno letalo.</p>
               <p>Še en primer iz Ljubljane, primer najemnika, ki že mesec dni spi v avtu zato, ker ga
               je lastnik nezakonito deložiral. Resno mislite, da so najemniki varni? Po mojem gre
               za nesramno norčevanje iz državljanov.</p>
               <p>Gospod Drnovšek, ali veste, kaj se dogaja z denacionaliziranim premoženjem potem, ko
               ga vrnete denacionalizirancem? Primer v eni izmed hiš, ki je bila vrnjena v Ljubljani
               potomcem nekdanjih kolaborantov. Pred denacionalizacijo je bila ta hiša dom petim
               družinam. Takoj po sprejetju vašega denacionalizacijskega zakona je v hiši završal
               glas, koga bo ta gospa Debenjak, potomka nekdanjih kolaborantov, vrgla na cesto in
               koga ne. Po vrnitvi hiše v naravi dotični gospe in njenim sorodnikom je bila prva
               družina izseljena v primestje, kjer je razpadla zaradi nemogočih stanovanjskih
               razmer. Drugi primer iz iste hiše. Ostarela vdova je bila zaradi stalnih pritiskov
               prisiljena zapustiti svoj dom in oditi v dom za ostarele. Danes se to stanovanje
               oddaja tujcem. Tretji najemnik iz istehiše je bil izseljen in se je skoraj leto dni
               kot brezdomec selil po Ljubljani iz sobe v sobo. Naprej. Eno od najemnic je gospa z
               učinkovitimi fašističnimi prijemi spravila v bolezen in nato v psihiatrično bolnico,
               njenega sina pa danes toži za izselitev.</p>
               <p>Spoštovani gospod Drnovšek! Ali veste, da v 2. členu slovenske ustave piše, da smo
               pravna in socialna država. Ves čas in brezpogojno ste pripravljeni gostiti evropske
               imenitneže, s katerimi tako radi kramljate in z njimi sadite rožice. Po drugi strani
               paniste pokazali posluha za stiske najemnikov v vsej svoji desetletni vladavini.
               Čuden odnos do demokracije. Pa konec koncev gre tukaj za človekove pravice, ki naj bi
               bile svete. V obrazložitvi novega denacionalizacijskega zakona so izračunali, da bi
               za pravično rešitev problema rabili 28 milijard tolarjev. Pa pravite, da sredstev za
               to v proračunu ni. Istočasno pa ste za ravno toliko oziroma za več pripravljeni
               povečati letni proračun zaradi vključevanja v Nato, kamor si noben pameten Slovenec
               ne želi. Pa še letalo si kupujete, ki mu dnevno narašča cena. V soboto je to letalo
               stalo 14,6 milijard tolarjev, v nedeljo že 15 milijard. Koliko je prava cena, pa še
               ne vemo. Letalo, ki stane toliko kot nova Krkina tovarna zdravil, ki zaposluje 150
               ljudi in se bo izplačala v letu dni. Koliko ljudi zaposluje vaše letalo, gospod
               premier? Vse Slovence. In kdaj se bo izplačalo? Nikoli.</p>
               <p>Gospod Drnovšek! Ali si še vedno upate trditi, da vaša vlada ne laže in da ne deluje
               zgolj zase? Bi pa besedo predal še kolegu Pečetu. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim. Pri čemer opozarjam, da je bilo zastavljeno vprašanje in predlagana
               obravnava na podlagi drugega odstavka 29. člena za eno vprašanje. Samo eno vprašanje
               je predmet obravnave. Prosim.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Spoštovani navzoči! V imenu Slovenske nacionalne stranke moram povedati, da nam je
               žal za vaše poslabšanje zdravstvenega stanja. Prepričan pa sem, da to ni ne kraj ne
               čas, kjer bi razpravljali o tem. Prav pa je, da razpravljamo o tem, kar je sprožil
               Zmago Jelinčič v svojem vsebinskem vprašanju. To je o stanovanjski problematiki.</p>
               <p>Sam stanovanjski zakon, ki se danes bliža obravnavi, sega v leto 1991. V letu 1991
               je slovenska vlada v približno oziroma v okviru enake vsebine, kot je danes, skušala
               oziroma začela uvajati klientelizem v to našo državo. Tisti pojem, ki ste se mu na
               začetku letošnjega leta odrekli. Zakon smo vmes, med letom 1991 in vse do zdaj,
               trikrat spremenili. Bilo je nekaj odločb ustavnega sodišča, kakor ste sami pravilno
               ugotovili, in ogromno pobud na ustavno sodišče. Kar kaže, da je ta materija izključno
               plod politične volje. Torej skozi štirikratno spremembo zakona in skozi odločbo
               ustavnega sodišča. Po drugi strani pa vse pobude, ki so prišle na ustavno sodišče za
               razjasnitev posameznih zadev, kažejo, da bi moral ta zakon biti zgolj materija za
               zagotavljanje stanovanjskih pogojev.</p>
               <p>Toda dovolite, da se gre po vrsti. Zakon, ki ga je vlada Republike Slovenije
               pripravila, oziroma konkretneje, ministrstvo za okolje in prostor, je eden izmed
               tistih zakonov, ki bi moral striktno spoštovati ustavnost in pa tisto socialno noto.
               Socialno noto zaradi tega, ker ta zakon določa, kje bodo ljudje živeli, kako bojo
               ljudje živeli in v prvi fazi bi moral, žal ne, kako bomo Slovenci živeli.</p>
               <p>Toda že iz same obrazložitve, katero je podpisal tudi vaš minister, minister Kopač,
               izhaja, kaj je namen tega zakona. Poudarja se, da zakon ni pisan na podlagi direktive
               Evropske unije. V drugem stavku pa poudarjate, in tu bom citiral: <q>"Predlog zakona
               vsebuje določbe, ki izenačujejo državljane Republike Slovenije z državljani EU na
               dveh področjih. In sicer, pri pridobitvi socialnega in neprofitnega stanovanja"</q>. Pri
               nas, v naši državi, kjer imamo velik stanovanjski problem, se je vlada Republike
               Slovenije odločila, da bo izenačila slovenske državljane in državljane Evropske
               unije. In se sploh ne vprašate o standardu, o višini kupne moči in podobne druge
               stvari.</p>
               <p>In pa, prav tako vlada Republike Slovenije se je odločila, da bo pri pridobitvi
               ugodnih stanovanjskih posojil stanovanjskega sklada Republike Slovenije prav tako
               izenačila slovenske državljane z državljani Evropske unije.</p>
               <p>Oprostite, nam se kratko malo zdi popolnoma nesmiselno in škodljivo za to našo
               državo, za katero vsi moramo vedeti oziroma bi se morali zavedati, da je to naša
               edina država. In da so tvorci te države tudi državljani. V kolikor našim državljanom
               ne bomo ponudili ustreznih pogojev za življenje, in v temu primeru štejejo med te
               državljane tudi tisti, ki so izven vseh nas, po plačah. Ta zakon ne bo tangiral nas,
               ki imamo plače 500 tisoč neto in pa višje, tangira predvsem tiste, ki imajo neurejeno
               stanovanjsko vprašanje. Na področju neprofitnih stanovanj in socialnih stanovanj.</p>
               <p>Toda vlada Republike Slovenije se obnaša, črno na belem obnaša, kar je tudi predlog,
               predloga zakona, kakor da ji ni mar do teh državljanov. Kakor, da bi čim prej rada
               zbrisala z obličja tisto kvoto, recimo temu revežev v naši državi.</p>
               <p>Gospod Drnovšek, gospe in gospodje v slovenski vladi, davkoplačevalci smo mi vsi. Od
               davkoplačevalskega denarja jemljete sredstva za Nato, ki presegajo potrebe po
               stanovanjski problematiki, jemljete denar za to zloglasno letalo, ki prav tako bi
               omogočilo rešitev polovice stanovanjskih problemov, o katerih danes govorimo, o
               katerih je spregovoril Zmago Jelinčič, o tistih 4000 denacionaliziranih najemnikih,
               ki bodo po novem zakonu, po zakonu, ki nam ga boste vi predlagali v sprejem in pa v
               obravnavo, ostali na dosti slabši nogi, kot danes so. Velika večina med njimi bo
               ostala na cesti, v kolikor se seveda do tistih bogatih in po naši oceni predvsem
               tujcev, predvsem tistih, ki so pokazali, kje imajo narodno zavest, med
               narodnoosvobodilno vojsko, če se ne bodo priklanjali, bodo tudi ti ostali na cesti.</p>
               <p>Sam zakon je nepojmljiv, je grozljiv in v Slovenski nacionalni stranki vam danes
               ponovno predlagamo, da tokrat vi za spremembo od vaših gospodov, najsibodo s strani
               poslancev ali najsibodo s strani vašega vladnega kabineta, podprete zamisel, ki ste
               jo pretekli teden, vaši poslanci, pohodili na odboru za gospodarstvo - to je, da
               odvečna denarna sredstva, namenjena za luksuz, ki bi naj zrcalil oziroma ki naj bi
               odražal sliko slovenske vlade, denarna sredstva v višini skoraj 15 milijard
               slovenskih tolarjev namenite za stanovanja. Ni se vam zdelo vredno razmišljati
               oziroma vašim poslancem ni bilo vredno, da bi do konca prisostvovali seji odbora za
               gospodarstvo, kjer bi bil sprejet sklep, da bomo denarna sredstva namenili za
               reševanje gospodarskih težav. Gospod Drnovšek, to je pobuda, iskreno upamo, da jo
               boste sprejeli. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Sedaj dajem petnajst minut na voljo za odgovor predsedniku vlade in
               ministricam in ministrom na njegovo pooblastilo. Gospod predsednik vlade, kdo bo
               odgovoril?</p>
            </sp>
            <sp who="SDZ3:DrnovšekJanez">

               <speaker>DR. JANEZ DRNOVŠEK:</speaker>

               <p>Par besed o tem pa minister Kopač v zvezi s to problematiko.</p>
               <p>No, gospod Jelinčič, gospod Peče, mislim, da sta vajini razpravi pač eden izmed
               spodnjih viškov, če bi temu rekel, ali spodnjih točk, ki jih je dosegel ta parlament
               v zadnjem desetletju. Žal mi je, da je nakup državnega letala, ne vladnega, ne
               mojega, pač državnega letala dal toliko prostora za toliko primitivnih insinuacij,
               demagogij in za takšno nižanje splošne razprave v tej državi in za takšno nižanje
               tudi nekega kulturnega, političnega dialoga. S tega vidika moram priznati, da je to
               preseglo pričakovanja in da tudi razlogi, ki so bili jasni, utemeljeni, za nakup
               letala, v tej luči izgledajo, seveda, slabi in očitno ne dovolj trdni. Ob zavedanju
               tega sem že pred časom iniciral aktivnosti, da se išče druga rešitev oziroma da se
               odstopi odtega letala. Računam, da bodo v kratkem te aktivnosti dale rezultate, ker
               je enostavno nivo oziroma pač nivo teh razprav, ki jih to povzroča, postal nemogoč za
               katerokoli vlado, ne samo za to.</p>
               <p>Kar se tiče, seveda, vseh teh govorenj o tem, kakšne krivice to povzroča, bi sicer
               vas spomnil, ker tako navdušeno gledate v preteklost, da je tudi že pred
               osamosvojitvijo, torej kot Republika Slovenija, takratna Republika Slovenija
               razpolagala in imela dve letali Lear Jet, ki sta bili takrat zelo sodobni in
               solidniletali, ob vrsti letal v takratni federaciji. In to kljub dejstvu, da takratna
               republika ni bila država in je imela bistveno manjšo potrebo v mednarodnih stikih,
               kot jo ima samostojna država. Ampak seveda, to ni bistveno in v zadnjih tednih sem se
               že naučil, da o tej problematiki nima smisla govoriti racionalno, ker je pač
               iracionalna.</p>
               <p>O zakonu o denacionalizaciji, seveda, je bilo zanimivo poslušati to razpravo, kot da
               dejstvo, da je bil zakon sprejet pred 11 leti v takratnem parlamentu, ob očitnih tudi
               pomislekih, ki so se potem pokazali tudi v fazi izvedbe v naslednjih letih, da
               očitanje tega zakona sedanji vladi, ki je takrat ni bilo in s tem zakonom nima nič,
               razen tega, da se mora držati zakonitosti in ga izvesti, da je seveda povsem
               neprimerno. Že leta poskušamo zadeve reševati, blažiti, speljati na en način zakonsko
               obveznost denacionalizacije, ker smo pravna država in vlada seveda nima druge
               možnosti, kot da se drži zakonov. Po drugi strani pa, da se tudi iščejo rešitve za
               najemnike v teh denacionaliziranih vprašanjih. O zakonu oziroma o teh zadnjih
               iniciativah in iskanjih pa bi prosil ministra Kopača, da pove nekaj besed. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod minister mag. Kopač. Imate besedo.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala lepa za besedo. Moram reči, da me je, seveda tako kot predsednika vlade, več
               navedb v vašem govoru zbodlo. Najbolj me je pa zbodla tista, ko ste rekli, da
               ministrstvo za okolje in prostor zahrbtno pripravlja predlog novega stanovanjskega
               zakona. Mi smo se odločili, da bomo pri pripravi tega zakona delali maksimalno
               transparentno in smo celo delovni osnutek zakona dali na internet, tako da ga lahko
               vsakdo vidi. Vi ste seveda citirali stvari z interneta. Tega predloga zakona vlada
               sploh še ni obravnavala, vi pa se zdaj s svojimi očitki spravljate na predsednika
               vlade, ki tu predstavlja vlado. To še ni vladni akt in ta vaša reakcija me navaja na
               to, da bomo poslej znova delali predloge zakonov bolj v zaprtem krogu, zato da jih
               tovrstni bralci, ki potem zlonamerno tu zlorabljajo tisto, kar poskuša ministrstvo
               narediti transparentno, ne bi na ta način zlorabljali.</p>
               <p>Sicer pa o problematiki, o kateri ste govorili, nekaj podatkov ali pa nekaj številk.
               Vaše insinuacije so bile popolnoma brez utemeljitve. Po zakonu o denacionalizaciji
               bo, ko bo dokončan, po naši oceni, predvidoma vrnjenih približno 4.570 stanovanj,
               zasedenih z najemniki oziroma z bivšimi imetniki stanovanjske pravice. Po preseku na
               dan 30.6. lansko leto je bilo takih primerov 3.843.</p>
               <p>No, in že obstoječi stanovanjski zakon ima 125. člen, ki predvideva zaenkrat dva
               modela razreševanja teh problemov, kjer stimulira najemnike in lastnike
               denacionaliziranih stanovanj, da se dogovorijo in skupaj najdejo rešitev, po kateri
               se izseli ali najemnik ali pa lastnik, torej tisti, ki je dobilstanovanje vrnjeno v
               denacionalizacijskem postopku, opusti to stanovanje in pobere nek ustrezen znesek,
               skratka, in prepusti to pravico najemniku. Na podlagi tega obstoječega 125. člena je
               bilo po preseku na dan 30.6. lansko leto že rešenih 1.430 primerov po oceni, kako se
               stvari gibljejo, pa jih bo do konca procesa zakona o denacionalizaciji rešenih 2.740.
               Torej, v celi državi ostaja še odprt problem razlike med 4.570 in 2.740, torej okrog
               1.830 približno, na pamet rečeno - 1.830 stanovanj bo ostalo še problem, o katerem
               ste vi govorili kot o problemu tega naroda.</p>
               <p>Naj pa povem tudi naslednja dejstva. Povprečna najemnina v teh stanovanjih,
               denacionaliziranih stanovanjih, je, zaradi posebnega zakonskega bonusa, približno,
               govorim zares približno, nekaj manj kot 15.000 tolarjev mesečno. Povprečna najemnina,
               na primer, v neprofitnih stanovanjih novejšega datuma, ki je zaradi posebne formule v
               obstoječem stanovanjskem zakonu pač posebej visoko nastavljena, je pa 32.000
               tolarjev, in oboje je neprofitno stanovanje; če govorimo o isti kvadraturi, nekdo
               plačuje 15.000 oziroma še manj, nekdo pa 32.000, oboje se pa imenuje neprofitno.</p>
               <p>Nov predlog stanovanjskega zakona, ki ga pripravljamo in ste ga verjetno prebrali na
               internetu - pravite, da ga pripravljamo zahrbtno - pa predvideva, da bo enotna
               formula za izračun neprofitne najemnine, kar seveda pomeni, da tisti, ki plačujejo
               zelo majhno neprofitno najemnino, bodo verjetno plačevali kaj večjo, vendar pa po
               drugi strani zakon kot varovalko nastavlja tudi predlog subvencioniranja oziroma
               formulo za subvencioniranje vseh, ki so kakorkoli socialno ogroženi. Zdaj se je
               namreč dajalo na nek način, če smem tako reči, subvencijo na počez, celi skupini, ne
               glede na to, ali so bili bogati ali so bili revni. Poslej, če bo tako sprejeto na
               vladi in kasneje v parlamentu, pa nameravamo dajati subvencije tistim, ki so po
               socialnem statusu do subvencije upravičeni, po kriterijih, ki jih bo sprejel
               parlament.</p>
               <p>No, in zato je seveda govorjenje na način, kot ste ga vi predstavili tu, popolnoma
               neprimerno, pa še navsezadnje bi bilo zelo korektno, da bi tudi vsi drugi poslanci
               imeli predlog zakona pred seboj, verjetno bi ta razprava bila primerna ob prvi
               obravnavi predloga zakona v parlamentu.</p>
               <p>Še nekaj številk. Če bi želeli, kar nekateri želijo, da bi država ali občine -
               pardon, ne država, občine plačevale razliko med neprofitno najemnino, kakršna bi
               ustrezala za normalno vzdrževanje stavb, in tisto, ki jo v resnici plačujejo tisti,
               ki so v denacionaliziranih stanovanjih, bi to občine stalo milijardo 126 milijonov po
               naši oceni letno. In če bi pa želeli nadomestiti ta manko z nekimi novimi stanovanji,
               bi pa to stalo v enem zamahu 28 milijard tolarjev, kar je seveda znesek, ki ga ta
               država ne zmore.</p>
               <p>In ko ste govorili o tem, kako bodo ti najemniki sedaj metani na cesto in podobno.
               Predlog zakona ne predvideva ničesar takega. Nobene spremembe, edino en dodaten
               odpovedni razlog je dodan, če ima tisti, ki stanuje v neprofitnem stanovanju, pa
               govorimo o tistem, ki je bil vrnjen v postopku denacionalizacije ali kakšnem drugem,
               če ima drugo stanovanje. Dogaja se namreč tudi v denacionaliziranih stanovanjih, da
               imajo posamezni podnajemniki, ki plačujejo zelo nizko najemnino, v tem stanovanju
               pravzaprav, to stanovanje oddajajo za zelo profitno najemnino, pardon, da imajo sami
               svoje stanovanje, ki ga oddajajo za profitno najemnino, oni pa seveda živijo v
               neprofitnem stanovanju. To se nam zdi neprimerno. To se dogaja tako v
               denacionaliziranih stanovanjih kot tudi v novejših stanovanjih, ki so jih občine dale
               neprofitnim najemnikom v najem.</p>
               <p>Mi v predlogu zakona predvidevamo dodatno stimulacijo države, da bi se še hitreje
               razreševal problem konflikta med najemniki v denacionaliziranih stanovanjih in
               lastniki, denacionalizacijskimi upravičenci. Formulo iz obstoječega 125. člena, ki
               temelji na vrednosti točke, skratka stvari se točkujejo, zdaj je točka vredna
               približno 4 marke po starem, zdaj naj bi bila v tem predlogu pa nekaj čez 5, mi za 25
               odstotkov povečujemo sredstva države, s katerimi se stimulira razreševanje tega
               konflikta.</p>
               <p>Tako tudi pričakujemo, da bomo v doglednem času, kakšnih pet let, še tistih 1830
               primerov, ki naj bi ostali odprti, poskušali z državno pomočjo razrešiti. To je namen
               predloga stanovanjskega zakona, ki pa ga boste seveda v redni proceduri še
               obravnavali in takrat povedali o njem svoje mnenje. Ta hip, ko pa teksta pred seboj
               nimate in ga navsezadnje nima niti predsednik vlade, pa je to povsem neprimerno.
               Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Gospod predsednik vlade, želite še komu dati besedo ali je to odgovor
               vlade. Hvala lepa. Vabim, da spregovorijo poslanske skupine, če tako želijo. Vsaka
               ima na voljo 5 minut. Poslanska skupina slovenske nacionalne stranke, poslanska
               skupina združene liste socialnih demokratov, poslanska skupina socialdemokratske
               stranke. Po tem vrstnem redu bom dal priložnost za 5-minutne nastope. Prosim.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Še enkrat hvala za besedo. Gospod Drnovšek, kako si vi dovolite, da meni in mojemu
               poslanskemu kolegu očitate primitivizem. Mogoče kdo v tej državi, med njimi tudi vi,
               naš način komunikacije označuje za primitiven. Mi pa označujemo vaša dejanja za
               primitivna.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Predlagam, da to umaknemo <gap n="..."/><stage>(Nerazumljivo)</stage>.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>V tej državi ste obremenili vsakega državljana za preko 600.000 slovenskih tolarjev.
               Toda s tem se ne ukvarjate. Prodajate vse premoženje države. Toda s tem se ne
               ukvarjate. Ne čakate na sugestije, ne delate ničesar. Po enem in istem kopitu vodite
               to državo. Ko se vas pa tako posluša, pa dajete argumente, kako nam gre dobro. Če
               poslušamo gospoda Kopača, v tej državi sploh ni stanovanjskega problema. Namesto da
               bi vi, kot predsednik vlade, rekli, prav je, da ste poslanci Slovenske nacionalne
               stranke sprožili vprašanje stanovanjske problematike, prav je, da se o tem govori, in
               še bolj prav je, da najdemo denarno sredstvo za to," toda ne. Po najlažji liniji vi
               naredite to, kar je tipično za slovensko vlado, kdor ni proti vam, ga
               diskreditirajte. V vseh vaših dosedanjih odgovorih ste pač uporabljali, tokom tega
               mandata, da se poslanci Slovenske nacionalne stranke obnašamo populistično.</p>
               <p>Gospod Drnovšek! Kaj je populističnega v tem, če skušamo tem državljanom nekaj
               dobrega narediti? Če smo proti klientelizmu in če vam iz oči v oči očitamo nakup
               predragega letala? Saj toliko verodostojnosti pa morate verjetno imeti tudi sami, da
               se zavedate, da poteze, ki jih vleče ta vlada, in to na dobršnem področju korakov, ki
               jih delate, so napačne in škodljive za to državo. Podpirate tuje prevzeme. Omejujete
               domačo konkurenco. Prodajate slovenska podjetja, zadolžujete državljane, kupujeta
               luksuzna sredstva in še in še je teh stvari. Najmanj, kar bi od vas pričakovali, je,
               da se opravičite, da nas v tem trenutku na ta način okarakterizirate. Bodite toliko
               in priznajte napako vlade. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Preden bom dal gospodu kolegu Potrču, predstavniku poslanske skupine Združene liste,
               naj rečem, da vse nas zavezuje pravilo, da ne kvalificiramo naših sogovornikov, tudi
               če se z njimi ne strinjamo, s kvalifikacijami, ki bi jih on ali ona utegnili razumeti
               za žaljive. To velja za vse nas v tej razpravi. Kolega Potrč, imate besedo 5 minut.
               Za vami bo govoril kolega mag. Vizjak.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi, gospod predsednik vlade, ministri!
               Govoril bom samo o vprašanjih stanovanjskega zakona in povezano s tem o
               denacionalizaciji, ker je bila to tudi najavljena tema. Včeraj, ne po slučaju, ker se
               to dogodi velikokrat, sta se v poslanski pisarni oglasili dve gospe. Ena preko 85
               let, ena preko 60. Obe nosilki stanovanjske pravice, bivše seveda, v
               denacionaliziranih stanovanjih. Obe sta jokali, ker sta dobili tožbo, nezakonito po
               mojem sicer, za odpoved stanovanjske pravice, ker nista plačevali novemu lastniku
               neupravičene najemnine. Ali verjameta, da bosta rešili svoj problem ali ne - jaz sem
               jima poskušal dati upanje, da ga bosta rešili na sodišču - ne vem, bili sta zelo,
               zelo pretreseni. In moram reči, jaz ne prvič, z njima. Hočem na tem konkretnem
               primeru povedati, ta država problema denacionalizacije stanovanj ni rešila ustrezno.
               Lahko ga je rešila ustrezno na formalni ravni, na dejanski ravni ga ni rešila
               ustrezno. Pa ne diskutiram o tem, ali je bila dolžna ali ne vse vračati v naravi
               prejšnjim lastnikom, lahko bi se odločila tudi za to pot. Toda če bi se odločila,
               potem ni mogla postaviti v neenakopraven položaj pred zakonom tistih, ki so brez
               svoje krivde bili v tem stanovanju, niso dobili bivšega družbenega stanovanja in zato
               niso imeli pravice do odkupa.</p>
               <p>Problemi so pa resni, ker največkrat v teh primerih gre za starejše ljudi, največkrat
               gre tudi za prava neuke ljudi, največkrat gre za ljudi, ki mnogokrat nimajo sredstev,
               da bi si tudi zagotovili advokata, na drugi strani pa za za ljudi, ki so dobili
               premoženje, ki imajo sredstva, ki imajo tudi moč, da lahko z različnimi ukrepi v
               okviru hiše - vhodna vrata, ključi, bi rekel, dodatna oprema in podobno - tudi
               nagajajo. Ne bom rekel vsi, ampak tudi takšni primeri so. Zaradi tega tukaj za
               enakopraven položaj ne gre. Res je, da največkrat ti ljudje dobivajo formalno
               korektne odgovore, da je zakon njihovo pravico uredil, na formalni ravni celo je,
               stanarina je bila doslej zavarovana, možnost odpovedi ne obstaja, na dejanski ravni,
               gospod minister, kolega Kopač, so zadeve mnogokrat drugačne.</p>
               <p>Jaz bi rad povedal, da smo iz tega razloga v združeni listi, prvič, pred petimi leti
               mnogo truda vložili za spremembo stanovanjskega zakona, nekaj malega je bilo
               storjenega, boljše kot nič, vendar po našem prepričanju pa mnogo premalo. Mi smo
               takoj, ko smodobili opozorilo varuha človekovih pravic, predlagali štirim delovnim
               telesom <stage>(komisiji za peticije, odboru za infrastrukturo in okolje, za notranjo
               politiko in odboru za delo, družino, socialno politiko in invalide)</stage>, da v državnem
               zboru obravnavajo posebno poročilo varuha človekovih pravic, ki ugotavlja neustaven,
               nezakonit in socialno težek položaj teh najemnikov. Doslej je to naredil samo odbor
               za peticije. Tudi mi imamo svoj del naloge.</p>
               <p>Gospod minister Kopač ve, njega smo posebej kot ministra kot koalicijska stranka
               opozorili, da je nujno potrebno biti tudi ob spremembah zakona skrajno skrben, da se
               položaj najemnikov v denacionaliziranih stanovanjih ne poslabša, ker smo tudi mi
               ocenili, da nekateri predlogi lahko gredo v to smer.</p>
               <p>V zadnjem delu samo naslednje. Podoben položaj je glede najemnikov v poslovnih
               prostorih in podoben položaj je glede reševanja problema denacionalizacije nasploh.
               Jaz soglašam s predsednikom vlade v delu, v katerem ugotavlja, da je danes treba
               zakon izvesti in da ga danes ni mogoče spreminjati, ker več kot dve tretjini rešitev
               je bilo sprejetih, ne soglašam pa z njim, da čas, v katerem je predsednik vlade, ni
               bil za ustreznejše rešitve. Prve predloge za to smo mu dali že leta 1992 in od takrat
               naprej smo si prizadevali, pa je bilo rešenega zelo, zelo malo ali, na žalost, skoraj
               nič. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Besedo ima kolega mag. Vizjak, v imenu poslanske skupine
               socialdemokratske stranke. Za njim bom dal besedo kolegu Drobniču, v imenu poslanske
               skupine Nove Slovenije. Prosim.</p>
            </sp>
            <sp who="SDZ3:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Spoštovani gospod predsednik, spoštovani premier, gospodje predstavniki
               vlade, kolegice in kolegi! Stanovanjski problem najemnikov denacionaliziranih
               stanovanj je zgolj eden izmed problemov, ki sledijo splošnemu problemu, to je
               problemu denacionalizacije v Sloveniji in neustreznosti reševanja tega postopka,
               predvsem kar se dinamike tiče.</p>
               <p>Glejte, ne morem se nikakor strinjati s stališčem premierja, da je odgovornost pač
               na oblasti, ki je bila pred enajstimi leti in da se pač ni dalo kasneje kaj pametnega
               na tem področju storiti. Mislim, da to ne drži, kajti ob spremljanju dinamike
               izvajanja zakona o denacionalizaciji in ob številnih problemih, ki so se pojavljali
               ob izvajanju tega predpisa, je odgovornost vlade, da sledi tem težavam in jih
               ustrezno rešuje. Da jih ni bila sposobna in jih ni ustrezno reševala, smo priče tudi
               ob tem konkretnem primeru, to se pravi ob primeru problemov najemnikov
               denacionaliziranih stanovanj. To je eden izmed problemov, ki je širši, to je problem
               denacionalizacije.</p>
               <p>Menim, da je tudi ta problem sicer problem stanovanjskih težav v Sloveniji, in sicer
               premalo stanovanj zlasti v mestnih središčih oziroma tam, kjer je tudi povpraševanje
               po teh stanovanjih največje. Tu se nikakor ne morem strinjati, da so zgolj
               denacionalizirani upravičenci edini. Kaj pa mlade družine? Kaj pa socialno ogroženi
               sloji? Tudi ti imajo te probleme in, se mi zdi, v bistveno večji dimenziji, kot je pa
               minister tu predstavil za problem najemnikov denacionaliziranih stanovanj.</p>
               <p>Ocenjujem, da bi bil ta problem bistveno lažje rešljiv, če bi bil fond stanovanj v
               Sloveniji večji, če bi bil seveda ustrezneje tudi dograjevan v teh desetih letih, kar
               je na čelu vlade premier Janez Drnovšek. Tako bi verjetno tudi lažje rešili problem
               teh problematičnih 1.800 in še nekaj stanovanj, pa tudi neštetih drugih problemov,
               stanovanjskih problemov, še enkrat poudarjam, mladih družin in socialno ogroženih.</p>
               <p>Gre za parcialno obravnavanje širšega problema, tako problema stanovanjske politike
               v Sloveniji kot tudi problema prepočasne denacionalizacije, na kar je naša stranka
               večkrat in permanentno seznanjala in spraševala pristojne vladne predstavnike.
               Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Drobnič, imate besedo v imenu poslanske skupine Nove Slovenije.
               Ali želi potem še katera od poslanskih skupin besedo? Poslanska skupina DeSUS.
               Prosim.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa, gospod predsednik, za besedo. Spoštovani predstavniki vlade, drage
               kolegice in kolegi! Dovolite, da v imenu poslanske skupine Nove Slovenije podam
               mnenje oziroma prispevek k razpravi o vprašanju stanovalcev v denacionaliziranih
               stanovanjih.</p>
               <p>To vprašanje se vleče že dalj časa in nekako sledi tudi problematiki vračanja
               denacionaliziranih stanovanj. Ta problematika je torej nekako skupna. Kot član
               oziroma kot predsednik komisije za peticije sem dobil predlog pobudnikov in komisija
               za peticije državnega zbora Republike Slovenije je obravnavala to problematiko in
               tudi zavzela nekaj sklepov. Prvič, da dosedanje razreševanje ni bilo ustrezno;
               drugič, da daje pobudo za sprejem novega zakona, kjer bi se to vprašanje na dostojen
               način uredilo; in tretjič, v zvezi s predlogi, ki jih je dal tudi varuh človekovih
               pravic, da nekateri njegovi predlogi so ustavno sporni, ne morejo posegati na
               področje lastnine in pa nekaterih z ustavo zajamčenih pravic, zato nekih hitrih in
               nedomišljenih rešitev ne smemo sprejemati. Kritika je bila dana tudi na obstoječo
               shemo razreševanja teh. Lahko bi to država ali vlada rešilo s sistemom najemnih ali
               socialnih stanovanj.</p>
               <p>Podpiramo pobudo za sprejem novega zakona in da se gre s to pobudo na odprt način,
               kot je zdaj predlagala vlada. Vendar pa poudarjamo, da je potrebno to razreševati
               brez nekih posebnih preferenc, da ne bi delali krivic drugim. Obstaja namreč tudi ta
               problematika, ki jo je kolega Vizjak omenil. V naši državi so kategorije ljudi,
               mladih družin z nizkimi dohodki, ki nimajo rešenega stanovanjskega vprašanja in so
               tudi najemniki v privatnih stanovanjih, s šibko pravico najema. To vprašanje je
               potrebno rešiti čimprej, vendar ob upoštevanju zakonodaje in ustavnih določb. Hvala
               lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa vam, kolega Drobnič. Prosim, kolega Kebrič v imenu poslanske skupine.</p>
            </sp>
            <sp who="SDZ3:KebričIvan">

               <speaker>IVAN KEBRIČ:</speaker>

               <p>Hvala za besedo, gospod predsednik. Spoštovani predsednik vlade, ministri, kolegice
               in kolegi.</p>
               <p>Vsi poslanci verjetno dobivamo mnogo obiskov v naših poslanskih pisarnah, kjer se
               srečujemo s to problematiko. Posebej bom poudaril, da je Demokratična stranka
               upokojencev Slovenije na svojem kongresu sprejela določeno resolucijo o tej
               problematiki. Zavedamo se, da niso le, čeprav v pretežni večini, starejši ljudje, med
               njimi tudi upokojenke, upokojenci, zelo prizadeti prvenstveno v eni zadevi, ta zadeva
               pa je višina najemnine.</p>
               <p>V teh nacionaliziranih stanovanjih, ki so sedaj v postopku denacionalizacije bila
               vrnjena lastnikom, se lastniki različno obnašajo. Eni so tisti, ki imajo določen
               socialni čut in sprejemajo ljudi, kakršni so, če so starejši, pa naj mi bo oproščeno,
               kar bom povedal, kar so mi mnogi dejali, saj mnogi ne bodo več ne vem kako dolgo
               živeli, bomo pa takrat lahko najemnino z ozirom na nove interesente za najem
               stanovanja drugače obravnavali.</p>
               <p>Na drugi strani so pa ljudje, ki gledajo samo na denar, na prihodek, čeprav določeni
               tudi z določeno upravičenostjo. Mnoge zgradbe, stanovanja so zanemarjena, ker
               stanovalci jih niso, bodisi iz tega ali drugega razloga, ustrezno vzdrževali in
               višina najemnine ne daje, takšna, kakršna je bila določena, dovolj sredstev za
               ustrezno obnovo.</p>
               <p>Mi v poslanski skupini menimo, da je nujno, da sprejmemo določeno spremembo zakona,
               kar se tiče višine najemnin, kajti bistveno je to, da v teh stanovanjih stanovalci,
               ne glede na to, da so imeli stanovanjsko pravico, teh stanovanj pod enakimi pogoji,
               kot so jih imeli drugi državljani, državljanke, te možnosti odkupa niso imeli.</p>
               <p>Zato menimo in poudarjam in zaključujem s tem, da ta zakon, kakršenkoli je, ga je
               treba spoštovati, če hočemo biti pravna država. Nikjer pa ni zapisano, da ga ne
               moremo čim prej spremeniti. Hvala za vaš posluh.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Kebrič. Besedo dajem kolegu Romanu Jakiču, ki bo predstavil
               stališča poslanske skupine liberalne demokracije. Prosim.</p>
            </sp>
            <sp who="SDZ3:JakičRoman">

               <speaker>ROMAN JAKIČ:</speaker>

               <p>Spoštovani predsednik. Težko je seveda na vsaki seji predstavljati stališče, glede
               na to, da nikoli vnaprej ne vemo, katera diskusija bo odprta pri pobudah in
               vprašanjih. Pa kljub vsemu dovolite, da v zaščito vzamemo seveda na tej točki, ne
               samo predsednika vlade, ministra in pa vlado v celoti, ampak tudi našo stranko.</p>
               <p>Predsednik vlade je na začetku povedal, da je zakon o denacionalizaciji bil sprejet,
               še preden je on prevzel vodenje katerekoli vlade Republike Slovenije in še preden, to
               pa dodajam jaz, je stranka, kateri jaz pripadam, prevzela to odgovornost, da je
               prevzela oblast v tej državi skupaj s koalicijskimi partnerji.</p>
               <p>Zato bi vse tiste, ki na nek način poskušajo zgodbo o denacionalizaciji naprtiti, in
               probleme, vezane z njo, na ramena liberalne demokratske stranke, spomnil, da je
               predhodnica te stranke v prvem mandatu ZSMS-LS, liberalna stranka, zapustila sejo
               državnega zbora oziroma skupščino Republike Slovenije, ker se ni strinjala z zakonom
               o denacionalizaciji. Jaz sem bil, gospod Potrč bo vedel, združena lista je ostala v
               dvorani, da je naša stranka šla iz dvorane, ker se nismo strinjali, ker je bilo naše
               osnovno mnenje, da s tem popravljamo v resnici, in je pravilno bilo, storjene krivice
               za nazaj, nismo pa mislili, kaj bomo storili v naprej, ker smo s tem storili nove
               krivice.</p>
               <p>In nova krivica se je dogodila na tej točki, na točki stanovalcev v
               denacionaliziranih stanovanjih. Spomnim se tudi diskusije, ko je bilo rečeno, da se
               država umika iz tega razmerja in naj se kar novi oziroma stari lastniki in stari
               oziroma novi lastniki med seboj zmenijo glede tega. In tako je na tej točki nastala
               praznina. Zato moram reči, da z nekim dobrim mnenjem gledam na nov zakon, o katerem
               danes govorimo, ki pa ni točka dnevnega reda, ni točka dnevnega reda niti na vladi,
               je pa seveda bilo odgovorjeno. Res je transparenten. Jaz ga imam celo v vezani
               obliki, ker smo na mestni občini Ljubljani si dali to zvezati, sprintati in bomo
               poskušali ministrstvu za okolje in prostor s perspektivne mesta Ljubljane poudariti
               pomanjkljivosti ali pa prednosti tega zakona. Če bi predlagatelji te točke bili
               korektni, in niso bili korektni na tej točki, ko so govorili o zahrbnosti in
               nezahrbtnosti oziroma tajnosti in netajnosti, kar se je seveda izkazalo skozi
               diskusijo, potem bi bilo korektno, da bi prebrali na glas tuvse člene, od 170. člena
               naprej, tega tako imenovanega osnutka zakona, ki govori o urejanju razmerij v
               stanovanjih, vrnjenih po predpisih o podržavljenju. Tako boste točno prebrali, kar je
               kolega minister Kopač govoril, kaj država v resnici po toliko letih, zdaj pa, ko je
               seveda že v resnici kriza in smo ugotovili, da se en del teh novo-starih in
               staro-novih najemnikov in lastnikov ne more dogovoriti, kakšna naj bo vloga države
               pri zagotavljanju enakosti pred zakonom. Imate celo vrsto aktivnosti, ki naj bijih
               vlada in pa ta država peljala v tej smeri. Ne nazadnje, če hočete, tudi v tretjem
               odstavku 170. člena, ki pravi, citiram: <q>"V tem primeru ima najemnik pravico do
               nadomestila v višini 47% od vrednosti stanovanja od zavezanca za denacionalizacijo,
               25% tevrednosti od Slovenske odškodninske družbe v obliki obveznic in 13% od pravne
               naslednice Slovenske razvojne družbe v gotovini."</q> Da ne govorim, da je poleg teh
               navedenih možnosti predlagatelj pri pripravi predloga zakona proučil tudi naslednje
               možnosti: dabi bila najemnikom denacionalizaranih stanovanj dana možnost, da se jim
               dodeli v najem drugo primerno stanovanje z možnostjo odkupa po določbah
               privatizacijskega stanovanjskega zakona, da bi lastniki denacionaliziranih stanovanj
               za ta stanovanja, seveda če bi se s tem strinjali, dobili tržno odškodnino, najemniki
               pa bi lahko ta stanovanja odkupili in ne nazadnje, da bi država lastnikom
               denacionaliziranih stanovanj, zasedenih s prejšnjimi imetniki stanovanjske pravice,
               krila razliko med profitnim in neprofitnim stanovanjem.</p>
               <p>Jaz bom seveda na tej točki končal, ker se mi zdi nekorekten napad s strani mojih
               poslanskih kolegov iz vrst Slovenske nacinonalne stranke, ker so odprli točko, ki v
               bistvu ni problematična. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Preden dam besedo kolegu Podobniku, da predstavi stališče poslanske
               skupine Slovenske ljudske stranke, naj samo opozorim, glede na vašo navedbo, da je
               bilo to vprašanje nenapovedano, da so vsa poslanska vprašanja v skladu s poslovnikom
               nenapovedana, saj poslankam in poslancem ni potrebno napovedati vsebine vprašanja.
               Hvala lepa.</p>
               <p>Kolega Podobnik, imate besedo in pet minut na voljo. Prosim.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala za besedo, gospod predsednik. Dovolite mi, da na kratko predstavim stališče
               poslanske skupine o vprašanju, o temi, ki jo je odprl poslanski kolega Jelinčič, po
               našem mnenju v nekaterih segmentih tudi žaljivo, in potem tudi o odgovoru predsednika
               vlade. Gre za vprašanje stanovanjskega zakona in še posebej denacionalizacijskih
               upravičencev.</p>
               <p>Če vlada osnutek zakona objavi na internetu, je to argument za pohvalo vladi ne pa
               za napad. Ta odprtost vlade in s tem možnost, da v sfero sprejemanja zakona vstopa
               civilna družba in vsi zainteresirani, je pozitivna pot in upam, da bodo tudi drugi
               resorji, kjer je to mogoče, taki metodi sledili.</p>
               <p>Druga misel. Stanovanjski zakon je bil že večkrat dopolnjen. V naši poslanski
               skupini pričakujemo, da bomo v okviru sprejemanja te novele našli sinergijo med
               sedanjimi novimi lastniki in najemniki. Upamo, da bomo to sinergijo, to simbiozo
               našli.</p>
               <p>V nastopu predsednika vlade in tudi nekaterih drugih pa smo začutili misel, kot da
               nas je sram, da smo v Sloveniji sprejeli zakon o denacionalizaciji. To je pa napačno
               stališče. Sprašujem vas, ali bi Slovenija lahko vstopala v Evropsko unijo, če ne bi
               imela tega zakona. Zakon o denacionalizaciji smo sprejeli zato, ker je bila nekoč
               nacionalizacija. In naj nam ne bo nerodno, če kot vlada, kot ministri izvajamo zakon
               o denacionalizaciji. Ne nazadnje, to je tudi izraz novih časov intudi demokratičnega
               prebujenja iz leta 1990. Nekatere zapletene rešitve v samem zakonu so bile s
               spremembami zakona že odpravljene. Upamo pa, da bo Republika Slovenija in vlada resno
               vzela včerajšnje stališče evropske komisije. Če smo pravilno slišali iz medijev, je
               našega zunanjega ministra in ostale, ki so sodelovali na srečanju v Bruslju, ponovno
               opozorila, da je izvajanje zakona o denacionalizaciji prepočasno.</p>
               <p>Vendar ne glede na to, tu plediramo, torej pri temi, o kateri govorimo, za modrost
               in tudi socialno občutljivost, da bomo torej našli način rešitve med lastniki
               stanovanj in najemniki. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Vidim, da smo poslušali nastope skoraj vseh poslanskih skupin.
               Zaključujem razpravo in dajem besedo, da postavi vprašanje predsedniku vlade kolega
               Janez Janša. Imate besedo in tri minute na voljo. Prosim.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Spoštovani gospod predsednik, kolegice in kolegi, članice in člani vlade! V zadnjem
               času je, žal, v našem političnem prostoru ponovno možno zaslediti nekakšno
               revolucionarno retoriko. Ne mislim s tem toliko na nekatere nastope, ki smo jih
               slišali pravkar, ampak na besednjak in simboliko, ki se uporablja v vse bolj
               zaostreni protinatovski kampanji.</p>
               <p>Objavljajo se maličenja znakov Nata, ki predstavlja zvezo držav z demokratično
               ureditvijo, skupaj z nacističnimi simboli. Pojavljajo se povsem odkrito, tudi v
               nastopih predstavnikov ali pa podmladkov nekaterih strank, ki drugače pravijo, da so
               za Nato, enačenja voditeljev Nata, voditeljev držav članic Nata s Hitlerjem, nacizmom
               in tako naprej. Opozarjam na to, da se te stvari jemlje preveč enostavno. Spomnimo se
               nekaj let nazaj, ko so se takšne primerjave dogajale v Srbiji, ko je režim, katerega
               predstavnik je danes pred mednarodnim sodiščem v Haagu uporabljal enake primerjave.
               Nato so enačili z nacizmom, seveda so delali tudi druge stvari, mednarodno so se tako
               popolnoma osamili, podpirali sta jih samo še Kuba in Kitajska. Danes je epilog te
               zgodbe, kot sem že dajal, pred mednarodnem sodišču v Haagu. Zaradi tega bi nas vsaj
               ta primerjava po mojem mnenju morala strezniti.</p>
               <p>Bojim pa se, da postaja naš prostor še po neki drugi plati malo primerljiv s
               prostorom, kateremu smo žal dolga leta tudi mi pripadali. Danes smo bili obveščeni,
               da prihaja naslednji mesec k nam številna, stočlanska delegacija Socialistične zveze
               ljudske Republike Kitajske na uradni obisk v Slovenijo. Na spletnih straneh znanega
               ministrstva piše, da gre za institucijo, ki ima v političnem življenju Kitajske neko
               posebno vlogo, nima večjega vpliva in je namenjena predvsem dajanju imidža, nekakšni
               demokraciji v kitajskem sistemu odločanja.</p>
               <p>Sprašujem predsednika vlade: Kdo je to delegacijo povabil? Kakšne bodo koristi od
               tega glomaznega obiska? Koliko nas bo to stalo, glede na to, da stroški takšnih
               obiskov niso zanemarljivi? Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Želi gospod predsednik vlade odgovoriti, drugače bom tudi jaz dal nek
               odgovor? Prosim.</p>
            </sp>
            <sp who="SDZ3:DrnovšekJanez">

               <speaker>DR. JANEZ DRNOVŠEK:</speaker>

               <p>Spoštovani gospod poslanec Janša, spoštovane poslanke in poslanci. Strinjam se, da je
               vzdušje v zvezi z našim včlanjevanjem v zvezo Nato sorazmerno slabo in da tudi mene
               zaskrbljuje padanje javne podpore za članstvo v zvezo Nato. Vlada si prizadeva in
               poskuša po svojih močeh dvigniti to javno podporo in predstaviti argumente za
               članstvo in v naslednjih mesecih mislimo vsekakor intenzivirati svoje dejavnosti v
               tej smeri.</p>
               <p>Vsekakor bi izkoristil tudi to priložnost, da še enkrat povem, da je Slovenija že
               bila deležna varnosti, ki jo je zagotovila zveza Nato. Brez intervencije zveze Nato v
               jugovzhodni Evropi, v bivši Jugoslaviji, na Balkanu, bi bila danes varnost Slovenije
               bistveno nižja, slabša, kot pa je. Če bi se tam v tem trenutku sile zveze Nato
               umaknile z območja Balkana, bi se v trenutku poslabšale varnostne razmere. In tudi
               Slovenija bi morala za svojo varnost nameniti veliko več sredstev, kot pa jih danes
               namenja ali kot jih bo namenila, če bo postala članica zveze Nato v okviru kolektivne
               obrambe.</p>
               <p>Še zlasti bi tiste, ki nasprotujejo članstvu v zvezo Nato, morda tudi zaradi neke
               inercije iz prejšnjih časov, spomnil na to, da prihaja v zadnjem času do precejšnjega
               približevanja zveze Nato pa tudi Rusije na drugi strani, ki praktično v veliki meri
               stopa v zvezo Nato že skoraj kot članica in se vključuje v sistem delovanja,
               funkcioniranja zveze Nato in je verjetno pričakovati v naslednji fazi tudi njeno
               vključitev.</p>
               <p>Očitno gre za nov proces, v katerem sodelujejo demokratične države zahoda,
               vključujejo pa se tudi nekdanje prejšnje, celo sovražnice, v skupnem prizadevanju za
               to, da se v svetu zagotovi čim več stabilnosti in miru. Mislim, da zato Slovenija
               upravičeno želi sodelovati v teh procesih in potem tudi v okviru takšne zveze
               soodločati o prihodnjih potezah in tudi dogajanjih v svetu.</p>
               <p>Kar se tiče konkretnega vprašanja o vabilu kitajski delegaciji v Slovenijo. Tega
               vabila ne poznam. Kot predsednik vlade s tem nisem seznanjen. Mislim, da tudi naš
               zunanji minister o tem nič ne ve. Torej ne prihajajo na vabilo slovenske vlade. Če
               prihajajo, kot se mi je tukaj napisalo, na vabilo državnega zbora, pa bo o tem
               verjetno dal pojasnilo predsednik ali kdo drug. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Tako je. Če se kolega Janša strinja, bi rad odgovoril na to vprašanje, dal kratko
               pojasnilo. V marcu je bila pri meni delegacija, ki jo je vodil ambasador Ljudske
               Republike Kitajske, s predlogom, da bi ob 10. obletnici vzpostavitve diplomatskih
               stikov obiskala Slovenijo kitajska delegacija. Dal je tudi pisni predlog. Jaz sem o
               tej možnosti seznanil kolega Kacina, predsednika odbora za zunanjo politiko. Kratko
               sva se posvetovala z ministrom za zunanje zadeve. Mislim, da minister tudi odpotuje v
               kratkem na Kitajsko. Bilo je rečeno, da bi bilo koristno, da to storimo. Jaz sem
               povabilo tudi izdal. Kar se stroškov tiče, bo Republika Slovenija, to sem še enkrat
               preveril, pokrila stroške za prvih 10 članov delegacije na spisku, vse ostale stroške
               pa krije Republika Kitajska. To je odgovor, ki ga lahko dam. Želi še kdo od članov
               kabineta besedo? <stage>(Ne.)</stage> Prosim, kolega Janša, imate dopolnilno vprašanje. Prosim.</p>
            </sp>
            <sp who="SDZ3:JanšaJanez">

               <speaker>IVAN (JANEZ) JANŠA:</speaker>

               <p>Jaz sem zdaj nekoliko presenečen, da predsednik državnega zbora izdaja ta vabila kar
               tako. Glede na to, da to tudi niso zanemarljivi stroški, bi najbrž takšni obiski
               morali biti načrtovani. Vsaj v normalnih državah se to dogaja vnaprej, in je to v
               letnem koledarju. Ne dogajajo se takšni obiski tako, da pride nekdo in pravi, mi bi
               vas obiskali, potem pa ga ti povabiš in kriješ stroške. Dobro, 10 članov, tudi to je
               zelo veliko.</p>
               <p>Ne vem, kakšno je bilo mnenje zunanjega ministrstva. Na njihovi spletni strani piše:
               Rezultati tega obiska naj bi bili relativno majhni, saj ni nekih odprtih političnih
               vprašanj med obema državama. Na drugi strani pa razen izmenjave mnenj, ne bi bilo
               kakšnih konkretnih rezultatov.</p>
               <p>In zato bomo mi plačali nekaj milijonov tolarjev, nekaj 10 milijonov tolarjev. Če je
               bila prej moja kritika usmerjena v vlado, je zdaj usmerjena v vodstvo parlamenta.
               Tudi vodstvo parlamenta se mora racionalno obnašati v tej situaciji.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Jaz sem razlog za to odločitev pojasnil. Kar se tiče stroškov za te stvari, poskušamo
               ravnati racionalno, če je tudi to v moji pristojnosti. Šlo je za odločitev, ki sem
               jo, kot rečeno, konzultiral z ljudmi v hiši. Če odbor meni, da je treba to odločitev
               ponovno premisliti, to tudi lahko stori, sicer pa je tako ravnanje v navadi. Rad bi
               tudi opozoril, da bomo v kratkem sprejeli pravilnik o mednarodni dejavnosti državnega
               zbora in nekatera od teh vprašanj rešili tudi v tem dokumentu. Tretje vprašanje
               postavlja kolega Marko Diaci. Prosim.</p>
            </sp>
            <sp who="SDZ3:DiaciMarko">

               <speaker>MARKO DIACI:</speaker>

               <p>Hvala za besedo, gospod predsednik. Spoštovani predsednik vlade, spoštovane
               ministrice in ministri, predstavniki vlade, kolegice in kolegi.</p>
               <p>V zadnjem času sta osrednji in družbenopolitični vprašanji odprava obvezne vojaške
               dolžnosti in profesionalizacija slovenske vojske. Spreminjajo se varnostno-politične
               okoliščine v Evropi, saj varnost ne pomeni zgolj obrambne moči, ampak tudi moč
               obvladovanja drugih nevojaških virov ogrožanja, kot so na primer požari, poplave,
               humanitarna pomoč. Omenjene spremembe v Evropi spremlja tudi odprava obvezne vojaške
               dolžnosti in profesionalizacija vojske.</p>
               <p>V Stranki mladih Slovenije se zavedamo, da je to strokovno vprašanje, vendar
               ugotavljamo, da je v stroki zaslediti različna mnenja. Prvi zagovarjajo takojšnjo
               odpravo obvezne vojaške dolžnosti in hitro profesionalizacijo vojske, medtem ko se
               drugi zavzemajo za postopne spremembe. Dejstvo je, da se poleg sprememb
               varnostno-političnih okoliščin v širši družbi Slovenija srečuje še s povsem
               specifičnimi problemi, na primer demografski trend nabornikov je neugoden, vse več
               nabornikov se odloča za civilno služenje vojaškega roka, kar presega predvidena mesta
               in med mladimi naborniki ustvarja čakalne vrste.</p>
               <p>Zdi se, da je slovenska vojska bolj sama sebi namen, še posebej, če pogledamo
               razmerje med častniki, podčastniki in vojaki. Jasno je, da bo o tempu odprave
               obveznega vojaškega roka in profesionalizacije slovenske vojske odločala politična
               volja.</p>
               <p>Zato me zanima, spoštovani gospod predsednik vlade naslednje. Menite, da mora
               Slovenija spremembe zaradi finančnih, kadrovskih in infrastrukturnih resursov izvesti
               hitro, kar pomeni takojšnjo oziroma čim prejšnjo odpravo obvezne vojaške dolžnosti in
               profesionalizacije slovenske vojske, ali pa zagovarjate počasnejše spremembe?
               Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, gospod predsednik vlade, imate besedo.</p>
            </sp>
            <sp who="SDZ3:DrnovšekJanez">

               <speaker>DR. JANEZ DRNOVŠEK:</speaker>

               <p>Hvala. Spoštovani gospod poslanec Diaci, spoštovane poslanke in poslanci.</p>
               <p>Profesionalizacija slovenske vojske je zelo aktualna tema. Slovenska vlada se ukvarja
               že nekaj časa s tem vprašanjem in v proceduri je tudi že predlog ustreznih zakonskih
               rešitev.</p>
               <p>Vemo, da je takšna iniciativa tudi že prišla od drugod, tudi s strani
               socialdemokratske stranke, pa tudi precej pobud imamo s strani civilne družbe, kar je
               potrdila tudi nedavna razprava na strateškem svetu za varnostna vprašanja, kjer sem
               iniciral to vprašanje, vprašanje o profesionalizaciji, da ali ne, v Sloveniji, o
               profesionalizaciji slovenske vojske.</p>
               <p>Na splošno lahko ugotavljam, da je precejšnje soglasje o tem, da je za Slovenijo
               primerno, da odstopimo od naborniškega sistema in preidemo v profesionalizacijo.
               Razlike so se več ali manj pojavljale pri vprašanju resnično tempa, kako hitro, ali
               že takoj ali to prenesti v boljali manj oddaljeno prihodnost. Proučevali smo različne
               variante in tudi ministrstvo za obrambo je pripravilo različne variante, ob
               upoštevanju seveda razlogov za in proti, različnih težav. Posvetovali smo se tudi
               drugje, kjer imajo že izkušnje s prehodom na profesionalno vojsko. Ugotovili smo, da
               je več ali manj to trend v številnih državah vedno bolj in da so izkušnje tam, kjer
               so to že storili, pozitivne; da ponekod, tudi ko so pričakovali večje težave vnaprej,
               potem sama izvedba ni predstavljala tolikšnih težav.</p>
               <p>Eno izmed glavnih vprašanj, na katere naletimo, je, ali bomo dobili dovolj
               prostovoljcev za profesionalno služenje vojnega roka. To je seveda povezano z
               atraktivnostjo tega poklica, s splošno predstavo v državi o tem poklicu. Na tem bo
               najbrž treba nekaj narediti, možno je povečati z neko aktivnostjo vlade in vseh
               institucij tudi zanimanje potem za takšen poklic v državi.</p>
               <p>Sam se v teh debatah zavzemam za sorazmerno hiter prehod na profesionalizacijo.
               Predlog, ki je sedaj v razpravi, v vladni proceduri, gre v to smer - da bi v letu
               2004, sredi leta 2004 dokončno opustili naborniški sistem in ob kombiniranju še z
               obvezno rezervo v nekem obdobju prešli na sistem prostovoljnega služenja oziroma
               poklicnega služenja vojaškega roka. Vlada bo o tem razpravljala v najkrajšem času.
               Ministrstvo za obrambo pripravlja tudi spremembe oziroma nov predlog dolgoročnega
               razvoja slovenske vojske, razvoja in opremljanja slovenske vojske, v katerega bi
               vključili te spremembe.</p>
               <p>Pri razmišljanju o tem, kako hitro, ali sedaj ali ne v to spremembo, me navaja za
               hitrejši pristop dejstvo, da Slovenija danes živi v sorazmerno varnem zunanjem
               okolju, brez nekih neposrednih groženj, in da so leta, ki so pred nami, s tega vidika
               sorazmerno ugodna za to, da dokončamo neko transformacijo slovenske vojske.</p>
               <p>Slovenska vojska je v izgradnji praktično od začetka ustanavljanja naše države ves
               čas tudi v nekih reorganizacijah in zdi se mi, da je prav, da te spremembe izpeljemo
               in zaključimo sedaj v nekem zaletu, čim hitreje do konca, vzpostavimo nek sistem, ki
               bo potem dolgoročno deloval. Očitno pa je, da profesionalna vojska in profesionalni
               vojaki lažje tudi odgovarjajo izzivom sodobne tehnologije, sodobne opreme, so bolj
               specializirani in da je to tudi eden izmed temeljnih razlogov, da se v številnih
               državah odločajo za takšen prehod. Zdi se mi, da je pomembno tudi to, da tukaj
               vpeljemo nek element prostovoljnosti. Obvezno služenje vojaškega roka za vse Slovence
               ima tudi neko negativno konotacijo iz zgodovine, iz številnih situacij tudi iz
               prejšnje države in nek element izbire, prostovoljnosti pri tem, ni pa to povezano,
               tudi z zahtevami večje profesionalizacije, višje tehnologije, da je to smiselno in da
               je to blizu tudi Slovencem in pa slovenski mentaliteti. Vlada bo v najkrajšemčasu
               predložila ta zakon v proceduro državnemu zboru. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Želite postaviti dopolnilno vprašanje? <stage>(Ne želite.)</stage> Hvala lepa. S tem
               smo tudi izčrpali tisti del postavitve poslanskih vprašanj, na katere je dolžan
               odgovarjati predsednik vlade. Zdaj pa bodo na vprašanja kolegic in kolegov
               odgovarjali pristojni ministri oziroma njihovi pooblaščeni namestniki. Poslansko
               vprašanje bo zastavila kolegica Majda Zupan. Imate besedo.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala lepa. Spoštovani gospod predsednik! Spoštovane gospe ministrice, gospodje
               ministri, poslanke in poslanci!</p>
               <p>Poslansko vprašanje naslavljam na gospo ministrico za gospodarstvo. Širi se
               informacija, da Smelt oziroma Gio, ki je v državni lasti, kot imam podatke, kupuje
               letalo, ki je sicer manjše od vladnega oziroma državnega.</p>
               <p>Gospa ministrica! Verjamem, da boste rekli: <q>"Spet letalo!"</q>. Pa vendar, sprašujem
               glede na to, da imate vsaj vpliv preko nadzornega organa. Ali ta informacija drži? Če
               drži, v tem primeru bi bila možna rešitev, vsaj delni problem z letalom oziroma s
               tem, ko ves čas govorimo okoli tega nesrečnega letala, vlada bi na ta način pokazala
               svoj občutek za racionalizacijo, vendar šele potem, ko bi odstopila od dogovora, kot
               je danes že rekel gospod predsednik oziroma ko bi letalo, če ga bo, ali ga bo
               prodala. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Besedo dajem ministrici, dr. Tei Petrin. Imate besedo.</p>
            </sp>
            <sp who="SDZ3:PetrinTea">

               <speaker>DR. TEA PETRIN:</speaker>

               <p>Hvala lepa za vprašanje, spoštovana poslanka! Moram reči, da je Gio bil v okviru
               Slovenske razvojne družbe. Lahko vam posredujem pisni odgovor na vaše vprašanje in
               pozovem člane nadzornega sveta, da mi poročajo, ali so o tej zadevi kaj sklepali v
               Slovenski razvojni družbi. Kot veste, Slovenska razvojna družba gre počasi v
               likvidacijo in po programu, ki je bil sprejet na vladi, ne bi smela opravljati
               nobenih novih dejavnosti.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Želite postaviti dopolnilno vprašanje? <stage>(Ne želite.)</stage> Hvala lepa. Naslednje
               vprašanje postavlja kolegica Silva Črnugelj. Prosim.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa. Lepo pozdravljeni, gospod predsednik, hvala za besedo. Lepo pozdravljeni
               kolegi in kolegice, člani vlade.</p>
               <p>Današnje poslansko vprašanje bom naslovila ministru za okolje in prostor, in sicer
               Janezu Kopaču. Tukaj vidim Radovana Tavzesa. Moje vprašanje se nanaša na podelitev
               koncesije za Postojnsko jamo.</p>
               <p>Na 35. seji, 18. februarja letos, je občinski svet Postojne obravnaval to
               problematiko in ugotovil, da kljub temu da so podani vsi pogoji za dodelitev
               koncesije, žal koncesija še ni podeljena. Tudi vse pravne podlage so podane in
               ugotovljeno je na občinskem svetu, da se s tem vprašanjem predolgo vleče. Zaradi tega
               ker koncesija ni podeljena in se točno ne ve, kako in kaj je z upravljanjem,
               kompletna regija Postojna in turizem Postojne, in tudi Slovenija na en način,
               izgublja na veljavi. Ta biser Krasa in biser Notranjske je nekoč bil ponos Slovenije
               in je Slovenija nekako postala tudi razpoznavna po tem biseru. Upam, da z vsemi
               vašimi nadaljnjimi ukrepi bo to ponovno moč obuditi.</p>
               <p>Glede na določila 43. člena zakona o ohranjanju narave ter zakona o varstvu okolja
               za rabo naravne vrednote, ki so v lasti države ali lokalne skupnosti, se podeli
               koncesija. Koncesijo za rabo naravne vrednote, ki je v lasti države, pa podeli
               država. Ker Postojnska jama in kompleten kompleks okoli Postojnske jame ima to
               naravo, pričakujemo, da bo država na tem področju nekaj tudi postorila.</p>
               <p>Jaz bi kot informacijo povedala, da so vsi zainteresirani s tega področja podpisali
               pismo o nameri, in sicer občina Postojna, Postojnska jama, Turizem d.d., Območna
               gospodarska zbornica Postojne, Zavod za turizem Postojna, in v ta dokument zapisali
               tudi nekatere ideje za sanacijo sedanjega stanja in tudi želje za bodoči razvoj tega
               kraja.</p>
               <p>Zanima me, v kateri fazi ste. Če ste začeli, kdaj nameravate oziroma kaj je še
               potrebno za dodelitev koncesije? Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem državnemu sekretarju, mag. Radovanu Tavzesu. Izvolite.</p>
            </sp>
            <sp who="SDZ3:TavzesRadovan">

               <speaker>MAG. RADOVAN TAVZES:</speaker>

               <p>Spoštovana poslanka, hvala lepa za vprašanje. Res je, da je koncesijski akt, predlog
               koncesijskega akta že pripravljen. Koncesijski akt oziroma uredba je bila
               pripravljena na podlagi naravovarstvenih pogojev in kriterijev, ki jih je naredil
               Inštitut za raziskovanje Krasa, ki deluje pri SAZU-ju. Imamo pa majhen problem pri
               tem, da smo sedanjemu upravitelju Postojnske jame oziroma tega kompleksa že v marcu
               poslali v podpis pogodbo o določitvi višine vloženih sredstev v naravno znamenitost.
               Tega odgovora oziroma podpisa pogodbe še nimamo in ga pričakujemo. To je bistveni
               element za to, da se ureja potem koncesijsko razmerje s koncesionarjem. Če bo vse
               teklo po našem scenariju, to pomeni, da bo vlada sprejela to uredbo, za katero je
               predlog že pripravljen, da se bo izvedel razpis, da bomo izbrali koncesionarja,
               nekako računamo, mesec junij, da bo zadeva končana. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje, gospod Vojko Čeligoj.
               Izvolite.</p>
            </sp>
            <sp who="SDZ3:ČeligojVojko">

               <speaker>VOJKO ČELIGOJ:</speaker>

               <p>Hvala lepa za besedo. Lepo pozdravljeni predstavniki vlade.</p>
               <p>Moje poslansko vprašanje naslavljam na ministrstvo za šolstvo, znanost, šport in
               mladino. Zadeva pa vprašanje statusa nekdanjih sokolskih domov v naši državi. Gre za
               celo vrsto sokolskih domov, katerih je ta čas lastnica Športna unija, ki s temi
               domovi gospodari, in za odločitev, da bo te domove prodala, kljub temu da so ostala
               odprta še številna vprašanja.</p>
               <p>Dovolite mi, da ta problem predstavim na enem samem primeru, na primeru sokolskega
               doma v Ilirski Bistrici, ki so ga zgradili domači sokoli pred 90 leti. Da je šlo za
               vlaganje lastnih sredstev in dela, ni treba posebej govoriti, saj tedanja avstrijska
               oblast ni bila naklonjena sokolski dejavnosti, še manj pa gradnji narodnih domov.</p>
               <p>Dom so po prvi vojni zasegle italijanske oblasti. Konec vojne je dom pričakal v
               ognju in ruševinah, spet ga je mladina udarniško s svojimi žulji pozidala in mu dala
               staro prvotno namembnost. Pa je bil znova zasežen. Najprej je postal dom JLA in nato
               dom družbenih organizacij.</p>
               <p>Formalno lastništvo je najprej prevzel TVD Partizan Slovenije in nato še sedanji
               lastnik, Športna unija. Sedaj pa se je Športna unija odločila, da bo ta dom na
               podlagi razpisa prodala, kljub temu da v to stavbo ni vlagala niti sama, niti noben
               zunanji lastnik. Pozabili so se tudi vsi vložki domačinov in žulji mladih. Domačini
               so tako v strahu, da bo po vseh teh peripetijah dom odtujen ali pa da bo morala
               občina svoje premoženje celo odkupiti, če ga bo hotela dobiti nazaj in zanj plačati
               nekomu, ki ni nič vanj vlagal</p>
               <p>V zvezi s to problematiko, ki je zelo podobna tudi usodi ostalih domov, vas prosim
               za odgovor na naslednje vprašanje. Kako je zavarovano premoženje, v tem primeru
               nekdanji sokolski domovi, pred takšnimi formalnimi lastniki, kot je Športna unija.</p>
               <p>Zakaj se sokolskih domov ne vrne tistim krajem, kjer sta izkazana interes in
               ustrezna namembnost, to je za mlade in za šport. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Odgovoril vam bo državni sekretar za šport. Gospod Jaka Bednarik.
               Izvolite.</p>
            </sp>
            <sp who="SDZ3:BednarikJakob">

               <speaker>DR. JAKOB BEDNARIK:</speaker>

               <p>Hvala lepa. Spoštovane gospe poslanke, spoštovani gospodje poslanci, spoštovani
               gospod poslanec, hvala za vprašanje.</p>
               <p>Problem je v tem, da seveda drži vaša trditev, da je Športna unija samo formalni
               lastnik takih objektov in še mnogo drugih. Problem pa je v tem, da je skladno s
               slovensko zakonodajo tudi formalno pravni lastnik. Zavarovanje te lastnine pa je na
               žalost vezano na določeno dejavnost društev, ki so upravljavci ali pa uporabniki
               takih in podobnih domov. Verjetno bi moralo to društvo pravzaprav dokazovati pravno
               nasledstvo sokolskega društva, ki je na tem prostoru delovalo, dokazovati
               prostovoljno delo, kar je verjetno težko, ker se niso vodili zapisniki o tem
               prostovoljnem delu in dokazovati vlaganje lokalne skupnosti, ki je skoraj da zagotovo
               tudi bilo.</p>
               <p>Gre seveda za sodne postopke, ki so dolgotrajni in vezani tudi na odvetnike, ki jih
               Športna unija ima in s katerimi razpolaga. V skladu z obstoječo zakonodajo druge poti
               pravzaprav ni, kajti taka vprašanja segajo že, kar se jaz prvič spomnim, v leto 1998,
               ko je bil zakon o športu sprejet in se pravzaprav ni našlo neke poti, da bi prišlo do
               nekega novega nacionalizacijskega zakona, ki bi to lastnino z nekim zakonom vrnilo
               tem domovom.</p>
               <p>Seveda pa mi ne sedimo križem rok in začeli smo se s Športno unijo tudi dogovarjati
               in Športna unija je sprejela usmeritev, ki jo je tudi izkazala na petih posvetih z
               občinami, porazdeljenih po vseh regijah po Sloveniji, kjer so pravzaprav pripravljeni
               70% lastnine pripisati na društva, ki so člani Športne unije in ki so upravljavci teh
               domov oziroma teh športnih objektov. Tu gre bolj za športne objekte. Iz vašega
               vprašanja ni razvidno, ali gre za športni objekt ali gre za drug objekt. To seveda ni
               zgolj zaradi tega, ker je Športna unija takodobra, ampak predvsem zaradi tega, ker
               seveda obstaja več težav. Prvič, če ni javni športni objekt - in objekti Športne
               unije niso javni športni objekti - ne sme vlagati država niti lokalna skupnost in
               zato je to strošek, vezan tudi na zakonodajo, ki predvideva, da lastnik mora
               plačevati določene davke.</p>
               <p>Poleg tega pa tudi prodaja ni tako enostavna zadeva, ker mora sprejeti skupščina
               društva sklep o prodaji in tukaj bi lahko društvo, ki je pravzaprav verjetno tudi
               član, ta, ki je upravljavec, je tudi član Športne unije, na skupščini temu
               nasprotovalo in skušalo prepričati, da to ni prav. Tako je sedaj nekako dogovor - ne
               vem, kakšen je za ta primer - obstaja interes Športne unije, da bi zaradi teh
               razlogov pravzaprav 70% lastnine pripisala društvu in društva bi potem to lahko
               predala naprej lokalni skupnosti. Jasno pa je ob tem treba plačati tudi vse dajatve.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednja bo postavila poslansko vprašanje gospa Maria Pozsonec.
               Izvolite.</p>
            </sp>
            <sp who="SDZ3:PozsonecMaria">

               <speaker>MARIA POZSONEC:</speaker>

               <p>Hvala lepa za besedo. Lep pozdrav vsem prisotnim.</p>
               <p>Sprašujem vlado Republike Slovenije: Koliko voda mora še preteči in koliko časa je
               minilo že od obljube, da bo zakon o zdravstvenem varstvu in o zdravstvenem
               zavarovanju postavljen v prvotno obliko? To pomeni, da bi zagotavljal pravice do
               povračila potnih stroškov v primeru zdravljenja in pregledov izven kraja bivanja.</p>
               <p>Sprašujem še: Koliko bolnikov ni imelo možnosti priti na specialistične preglede v
               uradne zdravstvene centre, ker niso imeli denarja za potne stroške? Koliko denarja so
               prihranili s tem ukrepom za zdravstveno blagajno? Ali se zavedate čemu se mora
               družina odpovedati, da iz nizkih dohodkov prispeva za potne stroške svojega člana?
               Tega seveda ne bo računal nihče.</p>
               <p>Glede na to, da je kar nekaj predlogov zakonov, vloženih na to temo, bi že lahko
               spremenili postavko v prvotno stanje. Vedeti bi morali, da kar se zdravljenja tiče,
               ne sme biti pogajanj. Na tisti strani brega so naše in vaše matere, so bolniki, ki
               jih zakon poskuša izigrati, so najbolj nebogljeni, za katere smo odgovorni mi,
               državni zbor, in vlada. Če se deklariramo za pravno in socialno državo, potem to, kar
               se dogaja, ni dopustno. Ni dopustno kratiti pravic, za katere so nekateri plačevali
               svoje celo življenje, prav tako ni dopustno deliti državljane na prvo in drugo
               kategorijo, torej na tiste, ki imajo specialistično ambulanto čez cesto, in tiste, ki
               zaradi oddaljenosti plačujejo visoke stroške.</p>
               <p>Vi, gospodje, imate čas za pogajanja, hudo bolnim pa se čas izteka. Upam, da bo
               sprememba zakona čim prej na poslanskih klopeh: usklajena ali neusklajena. Hvala.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem ministru za zdravje dr. Dušanu Kebru. Izvolite.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Spoštovane gospe poslanke in poslanci, gospa podpredsednica! Hvala za vprašanje,
               gospa poslanka. Najprej tisto, kar je najbolj važno. Ministrstvo za zdravje bo
               storilo vse potrebno, da bo ta spremenjeni zakon v parlamentu v maju tega leta.</p>
               <p>Drugi odgovor, zakaj ni že zdaj, zakaj ni v aprilu. Več razlogov je za to. Najprej,
               v parlamentu čaka na postopek več sprememb tega zakona. Na prvem mestu je bila
               sprememba zakona, ki ni vsebovala teh sprememb. Spremembo zakona, ki se dotika potnih
               stroškov in nekaterih drugih pravic, je vložila - in čaka kot druga na vrsti, prva s
               strani prvopodpisanega poslanca Geze Džubana in druga na vrsti, spoštovana poslanka,
               je vaša pobuda. Torej, na prvem mestu je pobuda poslanske skupine na čelu s
               prvopodpisanim gospodom Borutom Pahorjem, ki zadeva zdravila za otroke. Zato je bilo,
               pač,v vmesnem času treba doseči soglasje s to skupino, da je pripravljena prevzeti
               tudi pobudo za spremembo zakona in ga vrniti v prejšnje stanje. Poleg tega je bilo
               treba te spremembe predebatirati tudi še na socialno-ekonomskem svetu in še nekatere
               druge pogovore smo opravili. Skratka, imamo nekaj razlogov, da povemo, da nikakor
               nismo mogli pripraviti zakona do aprilskega zasedanja, vsekakor pa ni nobenega
               razloga, razen seveda morda časovne stiske, vendar ne s strani predlagateljev, morda
               parlamenta, da se ta zakon ne bi pojavil v maju. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Poslansko vprašanje bo postavil gospod Roman Jakič. Izvolite.</p>
            </sp>
            <sp who="SDZ3:JakičRoman">

               <speaker>ROMAN JAKIČ:</speaker>

               <p>Hvala za besedo, podpredsednica. Najprej bi rad na nek način protestiral, glede na
               to, da ni bil izpolnjen 27. člen poslovnika državnega zbora Republike Slovenije, ki
               pravi, da na poslansko vprašanje, tako pisno kot ustno, mora vlada ali posamezen
               minister odgovoriti nanj pisno najkasneje tri dni pred prvo naslednjo sejo. Res je,
               seveda, dagospoda mag. Ivana Bizjaka ni bilo na prejšnji seji državnega zbora 19.3.,
               ko je na moje vprašanje državni sekretar Erjavec rekel, da bo pisno predložil, tako
               meni kot tudi vam, kolegice in kolegi, odgovor na vprašanje. Zato bi rad gospodu
               Bizjaku vprašanje ponovil tu in zdaj in seveda upam, da bo nanj odgovoril.</p>
               <p>Kot veste, minister Bizjak, je seveda državni zbor na svoji 6. redni seji sprejel
               zakon o spremembi zakona o sodniški službi, s katerim je z začasnimi dodelitvami
               sodnikov za opravljanje sodniške službe na drugem sodišču želel omogočiti izvrševanje
               programov za odpravljanje zaostankov. Sprememba zakona je takrat omogočila, da se
               dodeljenemu sodniku, ki je vključen v programe reševanja zaostankov, izplača nagrada
               v okviru namenskih sredstev, dodeljenih sodišču. S tem naj bi se omogočilo
               učinkovitejše izvajanje sodne oblasti oziroma zagotavljanje sodnega varstva z izvedbo
               programa odprave zaostankov, s povečano storilnostjo, na racionalnejši način, brez
               dodatnih zasedb. Gre seveda za razvpiti programHerkules. Predlog zakona sem takrat,
               kot veste, kritično sicer podprl in izrazil nekaj pomislekov, ob razpravi, o
               uspešnosti tega programa. Trdil sem, da s sprejetjem zakona ne rešujemo vprašanja
               odpravljanja sodnih zaostankov, ampak materialni položaj sodnikov, kar je dogajanje v
               državnem zboru samo še potrdilo in samo razsodnosti poslancev se lahko zahvalimo, da
               nismo sprejeli še dodatnega dodatka za sodnike. Poleg tega sem menil, da kar pavšalno
               nagrajevanje sodnikov, ki so pripravljeni sodelovati v programu, ne bo prineslo
               želenih rezultatov, saj bi bila edina primerna stimulacija nagrajevanje sodnikov
               glede na število rešenih zadev preko normiranega obsega.</p>
               <p>Minister, še enkrat vprašanje, ki je bilo že postavljeno. V kolikšni meri so sodniki
               v programu Herkules pripomogli k zmanjševanju sodnih zaostankov? Zanima me predvsem:
               koliko zadev so rešili, ali so presegli število rešenih zadev, ki jih v povprečju
               reši sodnik, in ali so sodišča, kamor so bili dodeljeni, z njihovo pomočjo zmanjšala
               zaostanke oziroma sodišča, od koder so bili dodeljeni, niso povečala zaostanka? Se
               seveda zahvaljujem za odgovor.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem ministru za pravosodje, mag. Ivanu Bizjaku. Izvolite.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>Gospa podpredsednica! Spoštovani gospod poslanec! Najprej se seveda opravičujem, da
               pisnega odgovora do tega trenutka še ni tukaj. Gre pa za to, da sem ga danes sicer
               podpisal, smo pa pridobivali podatke od vrhovnega sodišča. V tem primeru nismo mi
               tisti, ki razpolagamo z vsemi informacijami, pa odgovarjanje na vprašanja traja tudi
               nekolikanj dlje. Vendar je odgovor na vprašanje pred mano. Lahko vam povzamem nekaj
               ključnih ugotovitev s tem v zvezi. Kot prvo seveda, da je bil zakon sprejet v juniju
               lanskega leta in na osnovitega je potem Vrhovno sodišče, ki navaja te podatke, na
               začetku oktobra začelo izvajati prvi tak primer po receptu oziroma po postopku, ki ga
               je spremenjeni zakon omogočal. Za testno sodišče je bilo izbrano Okrajno sodišče v
               Domžalah in 1. oktobra lani jetam začel z delom prvi dodeljeni višji sodnik; sredi
               oktobra, 15., natančneje pa tudi drugi sodnik, predvsem s ciljem, da odpravita
               zaostanke na pravdnem oddelku. Vsakemu od njiju je bilo dodeljenih po 150
               najstarejših pravnih zadev in do konca leta 2001,torej v treh mesecih oziroma dveh
               mesecih in pol jih je bilo rešenih 114. Na drugi strani, če gledamo, ali je to
               prispevalo k izboljšanju stanja na sodišču; na tem konkretnem sodišču se je število
               nerešenih zadev zmanjšalo za 19,9 odstotka. Tako računajo na vrhovnem sodišču, in
               tudi mi z njimi, da bo ta cilj, torej da se razbremeni sodišče starih zaostankov in
               da se za naprej omogoči tekoče obravnavanje zadev, da bo torej dosežen. S 1.
               novembrom je bil program uveden tudi na Višjem sodišču v Mariboru, zlasti z
               angažiranjem strokovnih sodelavcev, v začetku leta 2002 pa tudi na Okrajnem sodišču v
               Slovenj Gradcu. Za ti dve sodišči, zaradi kratkega časa, nekaj konkretnejših podatkov
               ni.</p>
               <p>Kar zadeva finance. Na Okrajnem sodišču v Domžalah je bilo porabljeno za te namene
               839 tisoč tolarjev, od tega za plače 618 tisoč, na Višjem sodišču v Mariboru pa za
               plače 204 tisoč. Jasno, da s tem niso bila porabljena vsa sredstva, daleč od tega, ki
               so bila na postavki pri vrhovnem sodišču namenjena za izvajanje teh programov Na
               drugi strani pa tudi zneski kažejo, da kakšnega posebnega, dodatnega nagrajevanja v
               celotnem sodstvu s tem nikakor ne moremo zaznati.</p>
               <p>Torej, mi bomo še naprej, kot ministrstvo, prek vrhovnega sodišča in neposredno v
               stiku s predsedniki sodišč, ki jih bo zadeval ta program, zelo natančno spremljali,
               kakšni bodo dejanski učinki. Ravno to prvo sodišče, ki je bilo vključeno, bo dalo
               mogoče nekaj ključnih odgovorov, pri čemer pa še enkrat ponavljam, da je bil projekt
               Herkules mišljen predvsem za to, da se odpravijo stari zaostanki na tistih sodiščih,
               ki tekoči pripad obvladujejo. Za tista sodišča, kjer pa ne obvladujejo tekočega
               pripada, je pa treba uvajati druge ukrepe. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje, gospod Jakič. Izvolite.</p>
            </sp>
            <sp who="SDZ3:JakičRoman">

               <speaker>ROMAN JAKIČ:</speaker>

               <p>Ni toliko dopolnilno vprašanje, kot komentar. Seveda se zahvaljujem za ta odgovor
               mag. Bizjaku in, seveda, pričakujem ta pisni odgovor, predvsem tudi v duhu, da
               pogledamo tudi druge številke. Se pravi, primerjalne - vi ste govorili o 114 rešenih
               primerih v Domažalah, če sem pravilno razumel. Zanima me koliko je povprečje, ali je
               to nadpovprečje rešenih zadev.</p>
               <p>Zanima me tudi kompletno finančno - veste, da je ta državni zbor, zato ker se je
               mudilo, sprejel ta zakon in tudi dal 49 milijonov tolarjev v proračun za leto 2001
               zato, ker nam je bilo rečeno, da je treba ta sredstva dati, ker se bo s temi sredstvi
               pokrilo reševanje zaostankov. Zato pričakujem pisni odgovor in na osnovi tega pisnega
               odgovora, če mi kakšne stvari še ne bodo jasne, ste lahko prepričani, da vam bom
               zopet postavil vprašanje. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, želite dodatno odgovoriti? Izvolite.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>Samo dva stavka. Pismeni odgovor boste v vsakem primeru prejeli v najkrajšem času. Za
               vsa nadaljnja vprašanja, tudi neposredno razčiščevanje tega pomembnega problema, ki
               je včasih malo oddaljen, pa, mislim, ste dobrodošli - ni problema. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo poslansko vprašanje postavil gospod Franci Rokavec.
               Izvolite.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo, gospa predsedujoča. Poslansko vprašanje bom zastavil gospe
               ministrici Tei Petrin.</p>
               <p>Namreč, že v mesecu marcu leta 2001 je bil objavljen novi pravilnik oziroma
               sprememba pravilnika o obratovalnem času v trgovinah, ki je povzročil predvsem v
               mesecu marcu 2001, pa tudi pozneje, zelo veliko nezadovoljstva med zaposlenimi v
               trgovinah in tudi širše.</p>
               <p>Namreč, dejstvo je, da se z omenjenim pravilnikom poslabšuje kakovost življenja
               zaposlenih v trgovinah, posega tudi v njihovo družinsko življenje in vzgojo otrok.
               Zaradi premalo učinkovitega inšpekcijskega nadzora tako prihaja tudi do večjih
               kršitev pravic zaposlenih v dejavnosti trgovine. Glede na navedena aktualna
               vprašanja,ki se postavljajo, vas, gospa ministrica, ponovno sprašujem - namreč,
               vprašanja zastavljajo tako zaposleni v trgovinah, sindikat, delavci v trgovinah po
               Sloveniji, pa tudi udeleženci mednarodne konference sindikatov zaposlenih v
               trgovinah, ki je bila v Ljubljani 4. in 5. aprila, ki so namreč izrazili ostro
               nezadovoljstvo nad ureditvijo, ki je pri nas, v Sloveniji.</p>
               <p>Zaradi tega vas dejansko ponovno sprašujem: Ali bo omenjeno ministrstvo in tudi vi,
               kot pristojna ministrica, pristopili k omenjeni spremembi pravilnika, ki dejansko
               ogroža temeljne človekove pravice zaposlenih v trgovinah v naši državi?</p>
               <p>Poleg tega pa vas sprašujem tudi: Ali boste pri vzpostavitvi nujnih sprememb tega
               pravilnika upoštevali tudi dejansko vzpostavitev ustreznega socialnega partnerstva z
               ustreznimi sindikati? Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem ministrici za gospodarstvo dr. Tei Petrin. Izvolite.</p>
            </sp>
            <sp who="SDZ3:PetrinTea">

               <speaker>DR. TEA PETRIN:</speaker>

               <p>Hvala lepa za vprašanje. No, mislim, da je bilo v javnih medijih veliko spremljanja,
               kaj se dogaja z delovno skupino in rezultati delovne skupine, ki je bila oblikovana
               in jo predstavljajo tako predstavniki sindikata za trgovino kot tudi zveze
               potrošnikov, potem ministrstva za delo in pa ministrstva za gospodarstvo. Ministrstvo
               za delo je še posebej vključeno zato, ker se ugovori, ki prihajajo s strani delavcev,
               zaposlenih v trgovini, nanašajo predvsem na pomanjkljiv nadzor inšpektorjev za delo,
               ki ocenjujejo kršitve delovnega razmerja. Tako to v bistvu pravzaprav sploh ne posega
               v vprašanje obratovalnega časa, ampak je to v pristojnosti ministrstva za delo in
               zato ponovno poudarjam, da so tudi predstavniki ministrstva za delo vključeni v to
               delovno skupino. Ta delovna skupina je imela že več sestankov in mislim, da delo
               ustrezno poteka. Tako je bilo tudi objavljeno v medijih. Zadnje srečanje - mislim, da
               je bilo prejšnji teden. Sedaj v bistvu mora priti do dogovora tako med delodajalci
               kot sindikatom glede predloga, ki ga je oblikovalo ministrstvo za gospodarstvo. Mi
               smo dali predlog, v katerem v bistvu zelo sankcioniramo, mislim, omogočamo nek nadzor
               in neki red nad tem, da ne bi prišlo do raztegovanja normalnega delovnega časa v
               nadurno delo. S tem so bili sindikati, z našim predlogom - predstavniki sindikata so
               ga zelo pozitivno sprejeli. Seveda je pa zdaj tukaj ugovor na strani delodajalcev in
               tukaj zdaj teče nek razgovor med obema partnerjema, če lahko tako rečem, da se najde
               ustrezna rešitev.</p>
               <p>Moram reči, da ne gre za nikakršen pravilnik, da gre tukaj za 17. člen zakona in da
               v bistvu delamo na tem 17. členu zakona, tako kot je bilo tudi določeno. V bistvu,
               17. člen zakona naj bi bil takšen, da bi te zadeve bile bistveno bolj urejene, kot je
               bilo v preteklosti, da se izognemo kakršnemu koli pravilniku, ki bi bil kot nek
               podzakonski akt, ki bi urejal ta razmerja na trgu.</p>
               <p>Še enkrat se predvideva sestanek te komisije in na podlagi tega bomo potem
               oblikovali predlog spremembe 17. člena in ga posredovali tudi v parlament.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rokavec želi postaviti dopolnilno vprašanje. Izvolite.</p>
            </sp>
            <sp who="SDZ3:RokavecFranci">

               <speaker>FRANCI ROKAVEC:</speaker>

               <p>Hvala za besedo. Jaz bi, gospa ministrica, vas opozoril. Namreč, glejte, minilo je
               več kot eno leto dni, odkar je bil sprejet omenjeni pravilnik. Namreč, čas teče
               dalje. Več kot eno leto je že minilo, v tem trenutku pa je v veljavi najbolj
               liberalen sistem določanja obratovalnega časa, ki ga lahko poznamo. V celi Evropski
               uniji in tako liberalnega časa, kakor je pri nas. Dejansko prihaja do izrecno zelo
               velikih kršitev in inšpekcija tukaj ni kos svoji nalogi. In dejansko sem prepričan,
               da so delavci v trgovini upravičeni, prav tako kot vsi ostali, do 40-urnega delovnega
               tednika in pa tudi do poštenega plačila za opravljeno dežurstvo. To pa, kot vemo,
               kakršno je stanje v tem trenutku, da ne odraža teh temeljnih pravic, ki bi jih morali
               imeti delavci v trgovinah.</p>
               <p>Zato bi dejansko še enkrat na vas apeliral, da se ti pogovori in usklajevanja čim
               bolj pospešijo in se čim prej najde ustrezna rešitev. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dodaten odgovor, dr. Petrinova, izvolite.</p>
            </sp>
            <sp who="SDZ3:PetrinTea">

               <speaker>DR. TEA PETRIN:</speaker>

               <p>Hvala lepa. No, moram reči, da so ti sestanki skoraj enkrat mesečno ali pa vsaj na
               vsak drugi mesec. Od partnerjev je odvisno, ki se pogovarjajo in tako kot pridejo do
               dogovora, tako se stvari tudi odvijajo.</p>
               <p>Tako da tukaj ne moremo mi zaukazati tema dvema partnerjema, ki skušata najti skupno
               usklajeno rešitev, da do rešitve pridejo. Mislim pa, da je ta proces že prišel do
               točke - mislim, da na naslednjem sestanku -, da bo prišlo do tega skupnega
               predloga.</p>
               <p>Če skupnega predloga ne bo, bomo dali pač tisti predlog, ki smo ga že oblikovali. In
               kot sem že prej rekla, da ministrstvo za gospodarstvo - pravzaprav njegovo področje
               ni delovnopravno področje, pa vendar smo zaradi tega, ker se je pokazalo, da je na
               tem področju, ki ni povezano z obratovalnim časom, prišlo do določenih kršitev, smo v
               predlog 17. člena dali določene formulacije, ki bi onemogočile trgovcem, da bi prišlo
               do kršenja delovnega - mislim tega normalnega 42- urnega urnika.</p>
               <p>Tako smo mi to na svoji strani naredili.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje mag. Janez Drobnič.
               Izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Lep pozdrav še enkrat vsem predstavnikom vlade.</p>
               <p>Vprašanje se nanaša na izplačila žrtvam vojnega in povojnega nasilja. Že 15. januarja
               tega leta je potekel rok, po katerem bi moralo Slovenska odškodninska družba
               izplačevati oškodovancem po zakonu o žrtvah vojnega in povojnega nasilja prve obroke
               odškodnin.</p>
               <p>Namesto ustreznih izplačil so dobili oškodovanci, torej žrtve povojnega nasilja,
               dopis s strani slovenske odškodninske družbe. Tako se glasi: <q>"Obveščamo vas, da vam
               Slovenska odškodninska družba ne more izdati odločbe o določitvi višine odškodnine,
               ki vam pripada na podlagi zakona o plačilu odškodnine žrtvam vojnega in povojnega
               nasilja. Uradni list Republike Slovenije, štev. 18/2001, če nima vaše EMŠO."</q> Prvo je
               treba poudariti, da zakon o popravi krivic in zakon o plačilu odškodnine žrtvam
               vojnega inpovojnega nasilja ne omenja nič v zvezi z EMŠO kot pogojem za izplačevanje
               teh odškodnin. To je prvo. Drugače ni mogoče razumeti tega dopisa kot način
               zavlačevanja.</p>
               <p>Drugo je tudi, na kar velja opozoriti, nekorekten začetek dopisa, saj upravičenci,
               ki že dolgo časa čakajo na te odškodnine, sedaj dvomijo, da bodo sploh kaj dobili.
               Zdaj se jih zaproša za EMŠO, potem se jih bo spraševalo za nekaj drugega. Niti po
               upravnem postopku se tega ne zahteva, takega podatka, ki bi bil torej nujno zahtevan
               za izdajo odločbe. Očitno je nekaterim trn v peti izplačilo teh odškodnin in bi se
               radi tega znebili. Ali pa je kaj drugega posredi.</p>
               <p>Ravno zato pa zastavljam vprašanje pristojnemu ministru oziroma ministrici - mislim,
               da je to za gospodarstvo oziroma ministru za pravosodje -, da pojasni razloge za
               zavlačevanje in za takšen način komuniciranja z upravičenci iz naslova tega zakona.
               Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sprašujem predstavnike vlade, kdo bi želel odgovoriti na vprašanje
               poslanca gospoda Drobniča v zvezi z izplačilom odškodnin? Gospa Helena Kamnar,
               državna sekretarka na ministrstvu za finance. Izvolite.</p>
            </sp>
            <sp who="SDZ3:KamnarHelena">

               <speaker>HELENA KAMNAR:</speaker>

               <p>Hvala lepa. Glejte, niso nam natančno znani postopki, ki jih vodi Slovenska
               odškodninska družba skladno s svojim zakonom, zakonom o upravnem postopku in zakoni,
               ki natančno opredeljujejo posamezne pravice. Kakšnih resnih razlogov, da do izplačil
               ne pride, povezanih s finančnimi sredstvi, v tem trenutku ni. Domnevam, da je bila
               domneva tako postavljena.</p>
               <p>Obljubljam, da bo vlada ugotovila, v čem je problem, in vam pisno pojasnila. V tem
               trenutku ne vem, zakaj natančno je Slovenska odškodninska družba zahtevala EMŠO,
               domnevam pa, da zaradi tega, da ne bi prišlo do dupliranja izplačil pri isti osebi.
               Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje. Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Torej, jaz bi bil zelo zadovoljen z odgovorom, še bolj pa bom zadovoljen, če se bo
               stvar premaknila. Tem gospodom ali gospem, ki to opravljajo, bi lahko svetovali, da
               EMŠO lahko poiščejo, vendar to ni nujno, to ni razlog, da bi se upravni postopek,
               odnosno postopek za izdajo odločbe, zavlačeval. In če se bo to zgodilo, bom torej
               zelo vesel, da bi ti oškodovanci dobili izplačilo. Pričakujem pa resen odgovor, zato
               da bom dal lahko tudi pojasnilo volivcem. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje gospod Pavel Rupar.
               Izvolite.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Hvala lepa, predsedujoča. Kolegice in kolegi! Vprašanje imam za predstavnico oziroma
               ministrico za šolstvo in šport, če je kdo s tega ministrstva tu.</p>
               <p>Torej, slovenska država se nenehno ubada s stopnjo inflacije, ki je vsak dan višja,
               vsak mesec višja, k temu pa dodajajo svoj delež tudi zahtevki po plačah; ne govorim
               zdaj o plačah za zdravstvo, plačah za šolstvo, pač pa je v zadnjem obdobju velik
               faktor tudi zahteve po zvišanju plač v vrtcih in s tem tudi naraščajoča cena vrtcev
               ter zahteve tam, kjer tega še ni storjenega, čeprav je po kriterijih dnevnih
               stroškovv Sloveniji težko upravičiti zahtevek po zvišanju oziroma približevanju tako
               imenovani ekonomski ceni, če vemo, da povprečno v Sloveniji cena vrtca za enega
               otročka stane 60.000 tolarjev. To pomeni približno za dan oskrbe, to je od 8 do 9 ur,
               celo 3.000 tolarjev na otroka na dan, torej celo dražje kot hotel, recimo, B
               kategorije v turističnih krajih. Več kot 70, celo več kot 80% te cene v največ
               primerih pomenijo plače zaposlenih, le manjši del pa materialni stroški, še manjši
               del prehrana za otroke. Trdim da nesposobni ravnatelji zavodov, vrtcev, izsiljujejo
               zahtevo oziroma povišanje cen predvsem z obvestili staršem, češ da bodo programi
               varstva otrok okrnjeni, če cena ne bo višja od 60.000, celo grozijo z ukinjanjem
               pestrosti hrane ali umikom enega od dnevnih obrokov, kar je seveda nedopustno in
               nesmiselno.</p>
               <p>Po ugotovitvah se plače zaposlenih <stage>/opozorilni znak za konec/</stage> - govorim o enem od
               gorenjskih vrtcev, pa trdim, da tudi v večini drugih slovenskih vrtcev -, da se te
               plače zaposlenih gibljejo takole: snažilka 110.000 tolarjev neto <stage>(torej, govorim o
               neto plačah)</stage>, hišnik 130.000 tolarjev, kuhar 180.000 tolarjev, namestnik ravnatelja
               315.000 tolarjev - neto! - in ravnatelj 420.000 tolarjev na mesec. To so plače, ki so
               jih prejeli zaposleni v omenjenem gorenjskem vrtcu pred zahtevkom po 8% povišanju cen
               varstva otrok.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Rupar, lepo prosim, čas je potekel, če hitro postavite vprašanje, da lahko
               predstavnik ministrstva odgovori.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Dobro. Torej, zdaj ne morem več govoriti, koliko to pomeni za starše. V večini
               primerov slovenskih vrtcev do 80% te cene pokrivajo občine.</p>
               <p>Ker pa to pomeni že skrajno mejo delovanja občin, sprašujem vlado - ker je po ustavi
               država zagotovila socialno varnost ter varstvo in šolanje otrok, sprašujem vlado: S
               katerimi ukrepi lahko poseže v nenormalno zahtevo po povišanju cen vrtcev in ubrani
               status in eksistenco staršev? Tudi zato, ker menim, da je to v njenem interesu, ker
               je samo v mesecu februarju in marcu velik del inflacije povzročilo ravno povišanje
               teh cen. Sprašujem tudi: Zakaj z uredbo vlade le-ta ne prenese končno odgovornosti za
               varstvo otrok na svoja pleča s pleč staršev in iz bremena občin? Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Rupar in ostale kolegice in kolegi. Res lepo prosim, da v korist
               ostalih vaših kolegov in kolegic spoštujete 3-minutno možnost za postavitev
               vprašanja, ker zelo nerodno je med vprašanjem kolege prekinjati. Odgovor bo podal
               državni sekretar na ministrstvu za šolstvo, znanost in šport dr. Stane Pejovnik.
               Izvolite.</p>
            </sp>
            <sp who="SDZ3:PejovnikStanislav">

               <speaker>DR. STANE PEJOVNIK:</speaker>

               <p>Gospa predsedujoča, spoštovane poslanke in poslanci, spoštovani poslanec Rupar.
               Vprašanje, ki ste ga zastavili, je seveda dokaj kompleksno in vi ga kot župan poznate
               prav tako dobro kot jaz.</p>
               <p>Veste, da na osnovi zakonodaje so vrtci tisti, s katerimi upravljate predvsem občine
               in da ministrstvo za šolstvo, znanost in šport in vlada določata normative in
               standarde in določata razmerja, plačilne razrede, pri katerih starši sodelujejo pri
               plačevanju stroškov za vrtce.</p>
               <p>To so seveda vprašanja, ki smo jih večkrat odprli, jih večkrat tudi še odpiramo. In
               prav na zadnjem sestanku kolegija ministrice smo se dogovorili za nekaj posvetov z
               župani, na katerih bi ugotovili, kje so tiste najbolj kritične točke, in poiskali
               nekatere skupne rešitve.</p>
               <p>Jasno pa je - in to moram poudarjati -, da je seveda problem vezan na vrsto zakonov,
               ne samo na tiste, ki so vezani na šolsko zakonodajo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje, gospod Rupar, izvolite.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Torej, se zahvaljujem za to skrb ministrstva, je upravičena in se veselim tega, da
               bi prišli končno do pogovorov. Ampak vendar, ministrica daje soglasje k imenovanju
               ravnateljev. In ti ravnatelji zahtevajo povišanje cen, občine smo tu samo prizadete,
               ker nimamo vpliva na to. Če je ravnatelj nesposoben, mu ne moremo narediti, torej ga
               ne moremo odpoklicati, ne moremo ga klicati na odgovornost. To je tisto, tista
               razlika oziroma tista diferenca ali pa razhajanje med ministrstvom za šolstvo, zato
               bi moralo le-to prevzeti svoj del odgovornosti tudi pri preverjanju cen - ne gre za
               občine, gre za starše, ki so že zdaj preobremenjeni, predvsem mlade družine, s cenami
               - in je upravičen zahtevek, da se končno nekaj stori za to, da do takih anomalij, kot
               jih imam tukaj, ne prihaja. Hvala lepa. Pa se opravičujem za prekoračitev.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala vam. Dr. Pejovnik, izvolite.</p>
            </sp>
            <sp who="SDZ3:PejovnikStanislav">

               <speaker>DR. STANE PEJOVNIK:</speaker>

               <p>Samo en stavek, spoštovani poslanec Rupar. Mi se svoji odgovornosti ne izogibamo.
               Jaz sem vam dal besedo za ta pogovor in ta pogovor bo opravljen.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje gospod Bogomir Vnučec.
               Izvolite.</p>
            </sp>
            <sp who="SDZ3:VnučecBogomir">

               <speaker>BOGOMIR VNUČEC:</speaker>

               <p>Hvala lepa. Spoštovana gospa podprednica, spoštovane članice in člani vlade.</p>
               <p>Moje vprašanje je namenjeno ministru za finance, gospodu Ropu, ki sem ga pravkar
               videl, pa ga trenutno ni, vendar ga bom vseeno zastavil, in sicer: trenutno je v
               državi glavna tema lastninjenje državnega premoženja in seveda na prvem mestu je
               tukaj privatizacija državnih bank.</p>
               <p>Minister vztraja pri privatizaciji bank na modelu: prodati celoten dogovorjen delež
               enemu ponudniku. V strokovni javnosti smo lahko zasledili, da se ta model ocenjuje
               kot najslabši in pa v končni fazi, glede na dogajanja okoli starih bank, tudi najbolj
               škodljiv. Še posebej me moti dejstvo, da v tako pomembni stvari, kot je prodaja
               državnega premoženja, pa se na drugi strani, recimo, tako državna uprava kot občinske
               uprave morajo striktno držati zakona o razpisu in seveda že samo za pisemske kuverte
               zbirati najmanj tri ponudbe.</p>
               <p>Zato me zanima: Kakšni so argumenti, da, gospod minister, zagovarjate model prodaje
               bank prodati celoten dogovorjen delež enemu ponudniku? In pa seveda ob zdajšnjih
               ugotovitvah komisij, ki so bile zadolžene tako za ocenitev Nove kreditne banke
               Maribor kot Nove Ljubljanske banke - se pravi, razmerje ponujene vrednosti s strani
               ponudnikov in pa razmerje realne tržne vrednosti banke -, da se je komisija pri Novi
               KBM odločila, da se ne proda, čeprav naj bi bile ponudbe za odkup večje, kot je
               realna vrednost banke; ravno obratno pa pri Novi Ljubljanski banki ugotavljamo, da je
               pa za eno tretjino banke ta ponujena vrednost samo dve petini vrednosti tistih
               sredstev, ki jih je država vložila za sanacijo banke. Ali ni tu prevladovala
               politična odločitev in ne tržna?</p>
               <p>In če že prodajamo banke, če rabimo denar: Za kaj rabimo, čemu bo ta kupnina
               namenjena? Oziroma ali ne bi potem raje prodajali bank po tržnem segmentu - če jih že
               moramo prodati? Se pravi, da iz njih največ iztržimo. Sam sicer nisem zagovornik
               prodaje banke ne glede oziroma za vsako ceno, osebno menim, da bi bilo bolje
               počakati, da vstopimo v Evropsko unijo, pa potem izpeljati tudi to stvar.</p>
               <p>Zato me predvsem zanima oziroma sprašujem: Ali so tu prevladali politični argumenti
               pred tržnimi? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala vam. Besedo dajem ministru za finance, mag. Antonu Ropu. Izvolite.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Spoštovani poslanec, hvaležen sem vam za vaše vprašanje, ker mi to daje možnost, da
               odgovorim na to, kar ste vprašali, pa tudi na nekatere netočnosti, ki so bile v vašem
               vprašanju, da ustrezno hitro odgovorim, ker je pač dejstvo, da se v javnosti
               pojavljajo različni podatki, različne navedbe v zvezi s privatizacijo obeh bank, ki
               absolutno in v celoti ne držijo in seveda služijo verjetno zavajanju javnosti.</p>
               <p>Ravno obratno je, kot ste trdili, in mi ni jasno, od kod vam ta podatek, da je
               ponudba v primeru Nove Ljubljanske banke manj ugodna kot v primeru Nove kreditne
               banke Maribor. Če primerjamo obe ponudbi, je ponudba v primeru Nove Ljubljanske banke
               bistveno bolj ugodna, bistveno bolj ugodno razmerje med knjigovodsko vrednostjo in pa
               ponujeno ceno, in so v primeru Nove Ljubljanske banke tudi sicer vsi ostali pogoji
               bistveno bolj ugodni kot v primeru Nove kreditne banke Maribor. Lahko rečemo, da če
               bo prišlo do prodaje v primeru Nove Ljubljanske banke, bo to ena od najboljših cen,
               ki je bila kadarkoli realizirana za manjšinski delež pri prodaji katerekoli banke v
               centralni Evropi. O tem obstajajo podatki in o tem bomo seveda tudi javnost ustrezno
               seznanili. Torej, nikakor ne drži, kot ste rekli, da so kakršnikoli politični motivi
               bili pri teh odločitvah, pravzaprav nobena od teh odločitev na vladi v celoti še ni
               bila sprejeta in tudi ne gre samo za enega ponudnika. V primeru Nove Ljubljanske
               banke, kot verjetno veste, je najprej izkazalo interes pet kupcev, bil je razpis, v
               razpisu so lahko sodelovale vse banke iz celotne Evrope in iz Slovenije, različni
               kupci, finančne institucije. Kot veste, sta na koncu dali dve banki celotno ponudbo
               na osnovi skrbnega pregleda vrednosti obeh bank, cenitve bank in seveda velikih
               stroškov, ki sta jih oba ponudnika imela. In na koncu se je Erste Bank v primeru Nove
               Ljubljanske banke odločil, da ne bo sodeloval do konca pri celotni transakciji samo
               iz enega razloga: ker je bilo jasno in nedvoumno povedano, v skladu s spremenjenim
               programom, ki ga je vlada sprejela, da v prvi fazi prodajamo manjšinski delež, to je
               34%, in da je seveda tudi omejena pot do večinskega deleža. Torej, tudi če bo prišlo
               do prodaje Nove Ljubljanske banke, vam lahko povem jasno in nedvoumno: Nova
               Ljubljanska banka ostaja v večinski slovenski lasti in to vsaj do konca leta 2005, do
               začetka leta 2006. Ob tem pa je cena, ki je dosežena - po moji oceni - zelo dobra in
               po mojem nikoli več ni možno tako dobre cene doseči, kot v tem primeru. Tako je daleč
               od tega, da bi bil kakršnikoli političen motiv. V tem primeru lahko tudi povem, da je
               del sporazuma, ki je in se dogovarja, zelo jasen. Vlada in SOD in KAD bodo v nadzorni
               svet imenovali večino članov po transakciji, če bo izvedena - šest članov od
               enajstih, od tega morata biti dva profesionalca. In belgijska družba, če bo prišlo do
               transakcije,samo štiri člane. Tako bo pravzaprav nadzor popolnoma jasen in popolnoma
               transparenten.</p>
               <p>Javnost bo tudi zelo natančno seznanjena s tem, kaj vse ta transakcija prinese in
               seveda tudi s tem, da v naslednji fazi gremo naprej, v drugo fazo privatizacije, to
               je dokapitalizacijo Nove Ljubljanske banke. Ponudili bomo deleže tudi domačim
               institucionalnim lastnikom z dogovorjenim popustom, ker se je bilo treba dogovoriti s
               potencialnim investitorjem, ta popust bo 10%, to pomeni, da se bo v vsakem primeru
               domačim kupcem zelo splačalo ta delež v tem delu kupiti v tistih deležih, kot bo
               ponujeno, in seveda sodelovati pri dokapitalizaciji in kapitalsko okrepiti banko.
               Posledica tega bo nedvomno to, da se bo banka okrepila, tako tehnološko kot tudi z
               nekaterimi novimi produkti, predvsem na področju zavarovalništva, da bo pridobila
               nove trge, da se bo seveda tudi kadrovsko pomembno okrepila in seveda bila sposobna
               za realizacijo svoje strategije razvoja, ki si jo je zastavila. Program je popolnoma
               jasen in bo tudi popolnoma transparenten in razložen javnosti.</p>
               <p>Kupnina, ki bo namenjena, ki bo uporabljena, bo namenjena izključno, izključno
               poudarjam, za zmanjšanje javnega dolga v Sloveniji. In lahko, seveda, zagotovim, če
               bi po takšni ceni prodali celotno banko, bi poravnali celotna sredstva, ki so bila
               namenjena za sanacijo obeh dveh bank, ne samo Nove Ljubljanske banke. To je, kar se
               tiče primera Nove Ljubljanske banke. Tako je koncept privatizacije, sistem
               privatizacije, ki je bil opredeljen v zakonu o izvrševanju proračuna, ki je bil
               uzakonjen v državnem zboru z zakonom o javnih financah, absolutno primerljiv s
               popolnoma primerljivimi koncepti v drugih državah. Temelji na javnem zbiranju ponudb,
               ki je mednarodno, temelji na privatizacijski komisiji - v kateri so priznani
               strokovnjaki, tako s pravnega področja kot tudi z ekonomskega področja - in, seveda,
               potem temelji na končni odločitvi vlade, ki mora sprejeti odločitev na osnovi
               argumentov, ki so dani v postopku pridobivanja najboljših možnih ponudb, v skladu s
               cilji privatizacije, ki si jih, seveda, vlada mora sestaviti pred začetkom
               privatizacije. Tako smo delali pri Novi kreditni banki Maribor, tako delamo pri Novi
               Ljubljanski banki in ne glede na številne napade se bomo striktno držali procedure in
               se odločili, če hočete, v skladu z nacionalnimi interesi. Nacionalni interesi v tem
               primeru pa so, da imamo na koncu boljše banke, da odplačamo javni dolg, da imamo
               boljši finančni sistem in boljše gospodarstvo. To je naše osnovno vodilo. V tem
               kontekstu smo tudi še dodatno preverjali - v primeru Nove kreditne banke Maribor -
               nekatere dodatne ponudbe, do katerih je prišlo, in smo jih želeli s privatizacijsko
               komisijo, te ponudbe, zelo jasno razčistiti, potekali so dogovori. Poročilo je
               komisija zdaj prejela, dobili smo še dodatna pojasnila, tako da bomo v bližnji
               prihodnosti lahko odločali o obeh dveh primerih. In se odločili za tiste variante in
               tiste možnosti, ki bodo po oceni vlade najboljše za to državo.</p>
               <p>Absolutno pa zavračam, da bi pri tem služili in bili v oporo kakršnikoli politični
               kriteriji pri odločanju. Skratka, verjamem, da bo na koncu tega procesa čas pokazal,
               da bomo imeli boljše banke in boljše storitve za vse slovenske državljane. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zadovoljni z odgovorom? Hvala lepa. Naslednji bo postavil poslansko
               vprašanje gospod Franc Kangler. Izvolite.</p>
            </sp>
            <sp who="SDZ3:KanglerFranc">

               <speaker>FRANC KANGLER:</speaker>

               <p>Hvala za besedo, podpredsednica. Moje poslansko vprašanje bo naslovljeno predsedniku
               vlade oziroma vlade glede centralizacije nekaterih ustanov v tej republiki.</p>
               <p>V zadnjem času smo priča preveliki koncentraciji politične, gospodarske, ekonomske
               in tudi finančne koncentracije na enem mestu. Zadnji statistični podatki, ki sem si
               jih pridobil v zavodu statistike Republike Slovenije, kaže na to, da je severovzhodna
               Slovenija - te mislim pa Štajersko, Prekmurje, Koroško -, v nekaterih statističnih
               podatkih zelo na visokem mestu. Predvsem mislim na statistične podatke, kar se tiče
               brezposelnosti na primer, Ruše so še vedno na prvem mestu, občina Pesnica na drugem
               mestu,Maribor na tretjem. In, če pogledamo nekatere druge občine, ki so v tej dravski
               dolini ali severovzhodni Sloveniji, so v samem vrhu lestvice.</p>
               <p>Ne gre tu samo za brezposelnost, tu gre tudi za socialo. Socialni problemi se večajo
               iz dneva v dan. Namesto da bi gospodarska rast iz dneva v dan rasla, iz dneva v dan
               pada. Ni novih državnih investicij.</p>
               <p>Vlada Republike Slovenije je 16.10.2001 sprejela sklep: <q>"Vlada Republike Slovenije
               zadolži vsa ministrstva, da do 12. novembra 2001 pripravijo konkretne predloge za
               prenos sedežev posameznih državnih institucij izven Ljubljane."</q> Zato sprašujem vlado:
               Kje je ta seznam, katere so tiste institucije, ali je sploh opravila to delo, na
               podlagi katerega je bil sklep sprejet?</p>
               <p>Hkrati pa za delo vlade nosi veliko odgovornost generalni sekretar vlade, ki tudi
               odgovarja za reševanje takšnih ali podobnih sklepov oziroma da posamezni resorji
               sklepe izpeljejo.</p>
               <p>Sprašujem predsednika vlade: Ali je generalni sekretar vlade sploh še kredibilna
               osebnost, glede na nekatere dogodke, ki so se v zadnjem času zgodili?</p>
               <p>Moramo se zavedati, da je spoštovani gospod Mirko Bandelj bil minister za notranje
               zadeve, ki ob interpelaciji ni dobil podpore in je bil z interpelacijo odstavljen
               zaradi tako imenovane zloglasne afere Vič-Holmec. Takrat je naredil veliko škodo
               slovenskim policistom in slovenski državi. Danes kot generalni sekretar plasira skozi
               sredstva javnega obveščanja v zvezi z nakupom vladnega letala takšne in drugačne
               podatke, s katerimi zavaja ne samo slovensko javnost, zavaja tudivso slovensko
               politiko, tudi nas, državni zbor in poslance.</p>
               <p>Zato prosim še enkrat, da mi predstavnik vlade oziroma sam predsednik vlade na ta
               vprašanja odgovori.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predsednika vlade ni med nami, ker je bil dolžan odgovarjati na prva tri
               vprašanja, potem pooblašča ministre, da odgovorijo. Mislim, da ste podali vprašanje,
               kako se izvaja sklep vlade glede dekoncentracije sedežev. Sprašujem pooblaščene
               predstavnike, ali želi kdo odgovoriti na vprašanja. Odgovor nam bo podal generalni
               sekretar vlade Republike Slovenije, gospod Mirko Bandelj. Izvolite.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Hvala lepa. Glede na prvo vprašanje mislim, da bi sicer moral odgovarjati predstavnik
               notranjega ministrstva, kajti vlada je zadolžila notranje ministrstvo, da to analizo
               naredi, in kolikor vem, se ta analiza tudi dela. Mislim, da so celo znotraj tega že
               nekateri predlogi bili proučevani, vendar še ne v celoti dorečeni, tako da v tem
               trenutku še ni mogoče podati čisto jasne slike o tem, katere od državnih institucij
               je mogoče preseliti oziroma njihove sedeže premestiti iz Ljubljane; gre seveda za
               Ljubljano in ne kakšno drugo mesto, kajti tudi v drugih mestih po Sloveniji obstajajo
               sedeži državnih institucij. Tako v tem trenutku te celovite slike še ni narejene.</p>
               <p>Glede drugega, seveda o moji kredibilnosti in temu, lahko odgovarjajo drugi, vendar
               sam lahko, ker sem pač pri besedi in za to govornico, zatrdim, da seveda nisem nikdar
               javnosti zavajal v zvezi z letalom. Celo skoraj mesec dni prej, preden je bila
               pogodba o letalu sklenjena, je bilo eksplicitno povedano - in v časopisih, če greste
               brat, iz oktobra lanskega leta, boste zelo jasno videli zapisano, da ko gre za
               letalo, gre za ceno 35 milijonov, ki je seveda proizvajalčeva cena, kajti ob
               sklenitvi pogodbe nismo plačali davka in seveda davek tudi ni del pogodbe ter
               pogodbenega razmerja s partnerjem. Prav tako nismo nikdar trdili, da se na to ne
               plača davka, in obveščanje je bilo popolnoma identično kot v vseh drugih primerih
               sklepanja pogodb po TRPjih. Tudi številka o tem, koliko stane ura letenja, je bila
               obelodanjena najkasneje, če že ne prej, 5. oktobra, približno 20 dni pred sklenitvijo
               pogodbe, kjer je bilo tudi jasno povedano, da je 3600 dolarjev tista cena, ki se
               zaračuna kot cena uporabe, ure uporabe letala, če se seveda računa tudi amortizacija.</p>
               <p>Tudi sicer je bilo v vseh teh postopkih iz mojih ust slišati ves čas iste
               informacije. Tako, seveda, te informacije o tem, da sem komu lagal, zavajal ali
               karkoli, jasno odločno zavračam. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje, gospod Kangler, izvolite.</p>
            </sp>
            <sp who="SDZ3:KanglerFranc">

               <speaker>FRANC KANGLER:</speaker>

               <p>Hvala za besedo. Ne vem, kolikor lahko sploh še verjamem generalnemu sekretarju
               vlade glede na to, da v sklepu piše: <q>"Vlada Republike Slovenije zadolži vsa
               ministrstva, da do 12. novembra 2001 pripravijo konkretne predloge..."</q> Pripravijo
               konkretne predloge! Spoštovani gospodje iz vlade, ki danes tu sedite, danes smo v
               mesecu aprilu 2002. In mislim, da je generalni sekretar odgovoren za to, da bi moral
               vedeti, ali se je ta sklep, ki ga je vlada sprejela, izvaja ali ne, in zakaj se do
               12. novembra 2001 niso pripravili konkretni predlogi.</p>
               <p>Ne sprašujem tu ministrstva za notranje zadeve, ampak tu so zadolženi vsi ministri
               in vsa ministrstva. In še enkrat poudarim: <q>"...do vključno 12. novembra 2001
               pripravijo konkretne predloge za prenos sedežev posameznih državnih institucij izven
               Ljubljane."</q> Danes smo pa meseca aprila 2002 in niti besede od niti enega ministrstva,
               kaj šele, da bi to besedo v tem državnem zboru lahko dobil od generalnega sekretarja
               vlade, ki se tako spreneveda, na takšen način, da še urejajo in ne vem kaj.</p>
               <p>S tem ko vlada sama sebe obvezuje z nekim določenim datumom in z neko določeno
               obveznostjo, ker tega ne izvrši do tistega datuma, na nek način sama sebi
               kredibilnost zbija in tudi sam sekretar vlade.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje, gospod Ivan Mamić. Izvolite.
               Gospod Mamić, izvolite.</p>
            </sp>
            <sp who="SDZ3:MamićIvan">

               <speaker>IVAN MAMIĆ:</speaker>

               <p>Hvala. Na območju, kjer živi avtohtona italijanska manjšina, velja zakon o
               dvojezičnosti. Zakon velja samo na nekaterih območjih obalnih mest in okolice. Veliko
               javnih uradov, ki se napajajo iz davkoplačevalskega denarja, pa zakon o dvojezičnosti
               nenehamo krši.</p>
               <p>Tako srečujemo dvojezične jumbo plakete na Kozini, telefonski odzivniki se oglašajo
               v obeh jezikih na Krasu, reklamni napisi v italijanščini pa so po vsej Primorski.
               Dvojezično obvestilo o popisu prebivalstva je bilo poslano v številna gospodinjstva v
               mestni občini, kjer dvojezičnosti ni.</p>
               <p>Zakon na enak način večkrat letno krši tudi koprsko komunalno podjetje. Na
               smerokazih v Kopru je napis Pula - Pola. Torej le v hrvaščini in italijanščini, o
               slovenskem imenu Pulj pa nobenega sledu. Kršitev zakona o dvojezičnosti so vidne na
               vsakem koraku. Posebej skrbi tudi stalno kršenje dvojezičnosti na območjih, kjer živi
               italijanska manjšina. Ogromno napisov in reklamnih oglasov je zapisano samo v
               slovenskem jeziku. Te kršitve so stalnica že dolgo vrsto let, pristojni organi pa
               sploh ne ukrepajo ali pa vsaj učinkovito ne.</p>
               <p>Vprašanje za ustrezno ministrstvo je torej: Zakaj se zakona o dvojezičnosti ne
               spoštuje? In: Zakaj se proti kršitelju ne ukrepa? Zakaj se dvojezičnost po eni strani
               širi na vso Primorsko, po drugi strani pa se na dvojezičnih območjih zakona ne
               upošteva? Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sprašujem predstavnike vlade s pooblastilom, kdo želi odgovoriti na
               vprašanje gospa Mamića? Želi odgovoriti predstavnik ministrstva za zunanje zadeve?
               Iztok Simoniti, izvolite.</p>
            </sp>
            <sp who="SDZ3:SimonitiIztok">

               <speaker>DR. IZTOK SIMONITI:</speaker>

               <p>Hvala lepa. Spoštovani poslanec! Mislim, da za to vprašanje ni pristojno ministrstvo
               za zunanje zadeve. Gre za položaj in italijanske manjšine v Sloveniji in vprašanja,
               ki so urejena po notranjem pravu. In zato v tem primeru ni pristojno naše
               ministrstvo. Zato bo moralo odgovoriti, mislim, drugo pristojno ministrstvo. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Imamo pred nami pooblaščenega predstavnika ministrstva za notranje
               zadeve? Vendar, prosim, četudi ne poznate odgovorov, vsaj zagotovite pisni odgovor
               poslancu. To mislim, da je korektno, če nimate pooblastila ministra, da odgovarjate
               na tovrstna vprašanja. Gospod Miha Molan, izvolite.</p>
            </sp>
            <sp who="SDZ3:MolanMiha">

               <speaker>MIHA MOLAN:</speaker>

               <p>Hvala lepa. Rekel bi, da bomo celovito proučili to vprašanje, zdaj mu trenutno ne
               morem odgovoriti, in bomo pripravili pismeni odgovor. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje gospod Rudolf Petan.
               Izvolite.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo. Spoštovani! Torej, vprašanje bi naslovil na vlado. Vključitev v
               Nato je ena od prioritet slovenske zunanje politike. Vlada se je do tega tudi
               opredelila in pripravila za ta program vključitve akcijske načrte in v tem trenutku
               se izvaja že tretji akcijskinačrt. Dejstvo je, da smo vsi pričakovali, da bomo dobili
               povabilo za vključitev že na madridskem vrhu, vendar se to ni zgodilo. Sedaj se bliža
               vrh v Pragi in v Sloveniji smo v tem trenutku priča razpravam <q>"za"</q> in <q>"proti"</q> Natu.</p>
               <p>V nekaterih medijih pa smo priča tudi takšnim postopkom, ki nekako presegajo tisto
               normalno pravico do demokratičnega izražanja svojega mnenja, seveda v negativnem
               smislu. Pojavlja se paradoks. Razne skupine in gibanja, ki nasprotujejo Natu,
               dobivajo podporo, se pravi denar za svoje delo iz proračuna države Republike
               Slovenije. Država Republika Slovenija pa v proračunu nima denarja, nima postavke -
               vsaj jaz je ne poznam, zato bom tudi postavil vprašanje - za enakovredno propagando
               za zagovarjanje svoje prioritetne politike, to je vključevanje v Nato. Vlada se je do
               tega opredelila, to je njena prioriteta.</p>
               <p>Jaz ne nasprotujem temu, da nasprotniki Nata dobivajo sredstva iz državnega
               proračuna, ne razumem pa, da vlada sama sebi ne zagotovi sredstev za enakovredno -
               poudarek je na <q>"enakovredno"</q> - zastopanje zagovarjanja svoje politike. Še več! Tisti,
               ki zagovarjajo prioritete slovenske vlade, so celo onemogočeni. Dovolite mi, da ker
               je časa malo, navedem samo en primer. Recimo, odbor za Nato, ki je interesna
               institucija, institucija civilne družbe in tam se vključujejo ljudje ne glede na
               politično naravnanost, ni dobila še niti 1 slovenskega tolarja. Znamke za vabila
               plačujejo in kupujejo seveda člani sami. Človek dobi občutek, da je vlada nekako
               močna pri podpori za Nato samo na verbalni ravni, na praktični ravni pa ne stori -
               ali pa bom rekel, stori bore malo. Nekako imamo občutek, tako se tudi v javnosti
               govori, da si vlada enostavno ne želi, da bi se ta njena prioriteta tudi uresničila,
               da bi dobili povabilo v Nato. Finančno podpira nasprotnike Nata, se pravi, tudi svoje
               nasprotnike, svoje politike, ne podpira pa tiste, ki podpirajo njene vidike ali njene
               prioritete.</p>
               <p>Zato sprašujem vlado, ali bo vlada storila korake, da bo enakopravno nastopila proti
               nasprotnikom Nata, seveda z argumenti, kar pa bi v okviru sredstev, ki jih ti
               porabljajo, - se pravi, jih potrošijo nasprotniki - za začetek bilo to popolnoma
               dovolj, da bi bila enakovredna. Sedaj namreč mirno gleda, kako nasprotniki trošijo
               njen proračunski denar in sesuvajo vladno politiko.</p>
               <p>Moje vprašanje se glasi: Kaj bo vlada storila, da bo enakovredni partner v tem
               dvoboju <q>"za"</q> in <q>"proti"</q>? Sedaj se sredstva trošijo samo proti njeni politiki.
               Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem predstavniku ministrstva za obrambo, državnemu sekretarju
               gospodu Janku Deželaku. Izvolite.</p>
            </sp>
            <sp who="SDZ3:DeželakJanko">

               <speaker>JANKO DEŽELAK:</speaker>

               <p>Hvala lepa, gospa podpredsednica. Hvala za vprašanje, gospod poslanec, gospod
               predsednik odbora za obrambo.</p>
               <p>Spoštovane gospe in gospodje! Menim, da je en del odgovora na vaše vprašanje bil
               podan v odgovoru, v katerem je gospod predsednik vlade danes na tem zasedanju
               odgovarjal na eno izmed prvih treh vprašanj, ki so bile nanj adresirana. Omenil je,
               da se vlada pripravlja za neko promocijsko akcijo, s katero bo projekt Nato, kot ste
               seveda korektno omenili, njeno politično prioriteto te vlade in večine v državnem
               zboru predstavila na adekvaten način slovenski javnosti. To je gospod predsednik
               omenil in jaz sem prepričan, da se bo ta projekt obelodanil čimprej ali pa v pravem
               času - namreč timing je po naši oceni zelopomemben - in da bomo šli malo bolj
               agresivno, če hočete, v razlago objektivnih dejstev slovenski javnosti. Kajti, kot
               vidimo, polemike, kot zdaj potekajo, so polemike, ki jih vodijo ljudje, ki načeloma
               sprevračajo številke, statistični podatki za njih niso relevantni podatki, in v tem
               smislu smo vsi tisti, ki na tak ali drug način podpiramo slovensko včlanitev v Nato,
               v infteriornem položaju. Računam, gospod predsednik Drnovšek je danes to povedal, da
               do Praškega summita sledi neka organizirana, dobro koordinirana akcija vlade, ki bo
               slovenski javnosti prezentirala objektivna dejstva v zvezi s to, še vedno izraženo z
               veliko večino, politično prioriteto in politični cilj te vlade in te države. Menim,
               da bo tudi finančna podpora temu ustrezna.</p>
               <p>Ne bi zdaj govoril, kaj ministrstvo za obrambo v ta projekt prispeva nekaj, tudi sami
               že veste, vendar mislim na nekaj drugega, na nek projekt vlade, ki bo združeval
               napore vseh ministrstev, ki bodo tu pritegnjena k delu. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dodatno vprašanje? Gospod Petan, izvolite.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala. Torej, kot predstavnik opozicije vam verjamem, glede na to, da smo prej
               slišali, da si koalicijski partnerji med sabo že ne verjamete več. Mislil sem, ali
               vlada pripravlja takšne korake, kot so-recimo-pripravljeni pri drugem projektu
               prioritete slovenske zunanje politike Evropske unije. Tam, vemo, da je bilo izdanih
               kup nekih brošur, potem propagandnega materiala, tudi posebna spletna stran, telefon
               in podobno. Slišim, no, da se je sedaj tudi ta Nato forum nekje že uveljavil, to se
               pravi, se je <q>"prijel"</q>, začel je z delom. Glede na to, da je naš zunanji minister dr.
               Rupel lepo povedal, da se sedaj že bližamo ciljni ravnini, in ko smo enkrat v ciljni
               ravnini, časa zmanjkuje, se bojim, da bo časa zmanjkalo. Zato upam, da bodo koraki,
               ki jih vlada predvideva, res prišli, kot se temu reče, takoj, jutri zjutraj - ne
               mislim dobesedno, ampak v prenesenem pomenu, ker časa zmanjkuje, da ne bomo potem na
               žalost ugotovili, da smo se stvari lotili prepozno. Potem bomo seveda vsi vse vedeli,
               zakaj se zadeva ni uresničila, ker sedaj je dejansko vlada v takšni situaciji, ker je
               v neenakopravnem položaju - njen denar trošijo za zbijanje njene kredibilnosti,
               navsezadnje njenega programa, sama pa nestori ničesar. Mislim, da je sedaj zadnji
               čas, da vlada pokaže, ali misli s to prioriteto tudi resno, kajti vsako čakanje bi
               pomenilo, da je to bilo mogoče samo na verbalni ravni, dejansko pa si morda tega ne
               želi.</p>
               <p>Želel sem, da bi morda generalni sekretar še kakšno rekel na ta račun, vendar ga,
               žal, v tem trenutku ni tukaj; ker to ni samo stvar obrambnega ministrstva niti
               zunanjega ministrstva, ampak je to generalna zadeva. Vlada mora kot celota
               funkcionirati, kajti navsezadnje to ni program enega ministrstva, temveč je to
               program slovenske države. In ko se pogovarjamo o izvršni oblasti, je to, seveda,
               vlada kot celota. Toliko. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo poslansko vprašanje postavil gospod Peter Levič.
               Izvolite.</p>
            </sp>
            <sp who="SDZ3:LevičPeter">

               <speaker>PETER LEVIČ:</speaker>

               <p>Hvala lepa, gospa podpredsednica. Vprašanje je za ministrstvo za delo, družino in
               socialne zadeve.</p>
               <p>Kot smo lahko opazili v zadnjem času, se, tako kot v svetu, tudi v Sloveniji
               pojavlja nestrpnost in diskriminacija do homoseksualcev. V svetu so te probleme
               poskusili reševati s sprejetjem zakonov o registraciji istospolnih partnerjev; na
               primer Danska leta 1989, Švedska 1994, Islandija 1996, Nizozemska 1997, Belgija 1998,
               Francija 1999 in Nemčija 2001. Problemi istospolnih skupnosti so v Sloveniji vse bolj
               pereči, saj ni urejeno partnerstvo, čeprav je partnerstvo družbi koristno, saj
               prevzame izpolnjevanje interesov in potreb, ki se v nasprotnem primeru prenašajo na
               širšo družbo.</p>
               <p>Prav tako ni urejena socialna varnost partneric oziroma partnerjev, na primer prenos
               zdravstvenega, socialnega, pokojninskega zavarovanja. Niti niso urejena
               pravnopremoženjska razmerja, na primer možnost urejanja premoženjskih in dedovalnih
               lastnosti, niti status svojca, kar pomeni, da partner nima dostopa do diagnoze
               partnerja oziroma partnerke v bolnišnici, ne more navesti davčne olajšave.</p>
               <p>Zaradi vseh opisanih problemov, ki jih v realnosti spremlja še diskriminacija in
               nasilje nad istospolnimi partnerji, je treba tudi v Sloveniji urediti istospolna
               partnerstva, status svojca, socialne varnosti in pravnopremoženjskih razmerij
               partnerjev. Poleg tega bo nedvomno treba poskrbeti tudi za vključevanje vsebin s
               področja istospolne usmerjenosti v sistem šolskega izobraževanja, kar bo posledično
               pripeljalo do višje meje tolerance in manj nasilja nad njimi.</p>
               <p>Vprašanje: Kdaj se bo in kako na ministrstvu za delo, družino in socialne zadeve
               sistemsko uredilo področje istospolnih partnerstev? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem državni sekretarki na ministrstvu za delo, družino in
               socialne zadeve, gospe Belopavlovič Nataši. Izvolite.</p>
            </sp>
            <sp who="SDZ3:BelopavlovičNataša">

               <speaker>NATAŠA BELOPAVLOVIČ:</speaker>

               <p>Jaz bom mogoče bolj kratko odgovorila, pa obljubim, da bomo daljše odgovorili pisno.
               Dejstvo je, da se v okviru ministrstva pripravlja nov zakon o zakonski zvezi in
               družinskih razmerjih, in da je predmet tega zakona, pravzaprav, tudi urejanje drugih
               partnerskih odnosov, torej izvenzakonske skupnosti kot take, ki je že dosedaj bila
               urejena. V naprej, pa seveda, v tem okviru tudi ureditev istospolnih skupnosti.</p>
               <p>Skratka, v okviru zakona, na katerem se je začelo v ministrstvu delati, naj bi se
               tudi ta problematika uredila. Več o tem, na kakšen način, pa pisno.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Levič, izvolite, dopolnilno vprašanje.</p>
            </sp>
            <sp who="SDZ3:LevičPeter">

               <speaker>PETER LEVIČ:</speaker>

               <p>Hvala lepa. Samo še na kratko me zanima. Zakaj ste se odločili za oblikovanje novega
               zakona in ne zgolj za popravek zakona o zakonskih zvezah in družinskih razmerjih,
               kjer bi se lahko vključile te istospolne zveze?</p>
            </sp>
            <sp who="SDZ3:PavliničKrebsIrma">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Gospa Belopavlovič, izvolite.</p> 
            </sp>
            <sp who="SDZ3:BelopavlovičNataša">

               <speaker>NATAŠA BELOPAVLOVIČ:</speaker>

               <p>Zakon je relativno star že - zakon o zakonski zvezi in družinskih razmerjih tako da
               je že nekaj časa bilo rečeno, da bi se ta zakon v celoti spreminjal.</p>
               <p>Moram pa reči, da bo na koncu celo prišlo do rešitve, da bi se samo spremenile in
               dopolnile določbe obstoječega zakona, ampak zaenkrat se razmišlja o novem zakonu.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednja bo postavila poslanko vprašanje gospa Sonja Areh Lavrič.
               Izvolite.</p>
            </sp>
            <sp who="SDZ3:ArehLavričSonja">

               <speaker>SONJA AREH LAVRIČ:</speaker>

               <p>Hvala, gospa predsedujoča. Spoštovani ministri, predstavniki vlade, spoštovane
               poslanke, poslanci!</p>
               <p>Sprašujem ministra oziroma ministrstvo za okolje in prostor: Kako je mogoče, da vaše
               ministrstvo ne upošteva amandmajev k proračunu, ki jih je sprejel ta državni zbor?</p>
               <p>Pri sprejemanju proračuna za leti 2002, 2003 je ta državni zbor sprejel amandma, ki
               namenja sredstva v višini - to se pravi 3 milijone 18 SIT za dograditev vodovoda
               Zgornja Vižinga, občina Radlje. Iz vašega ministrstva ste nedavno poslali dopis, v
               katerem trdite, da tega denarja ni in ga ne bo. Kljub temu da je denar v proračunu
               bil namenjen.</p>
               <p>Zanima me: Kam je bil ta denar razporejen oziroma namenjen? Vsi vemo, da gre za to,
               za ta projekt, za dogradnjo vodovoda Zgornja Vižinga - že iz leta 1999 - kar je bil
               denar ministrstvu tudi zagotovljen, da ministrstvo za okolje in prostor uvrsti
               izgradnjo kot prioriteto, a ni zagotovilo zadostnih sredstev. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem državnemu sekretarju na ministrstvu za okolje in prostor,
               mag. Radovanu Tavzesu. Izvolite.</p>
            </sp>
            <sp who="SDZ3:TavzesRadovan">

               <speaker>MAG. RADOVAN TAVZES:</speaker>

               <p>Spoštovane poslanke, spoštovani poslanci! Na to vprašanje bi zdaj težko natančno
               odgovoril. Vendar, pri nas so - oziroma tako kot pri vseh ostalih proračunskih
               postavkah - seveda sredstva, ki so namenjena subvencijam v infrastrukturo, v tem
               primeru lokalno infrastrukturo, po posebni proceduri, po posebnem razpisu dana. Zdaj,
               seveda, če so ta sredstva, ki so bila z amandmajem zagotovljena v proračunu,
               neposredno za določeno investicijo možna, da se izplača v letošnjem letu ali pa v
               prihodnjem proračunskem letu, to je leto 2003, bomo preverili in vam dali pismeni
               odgovor. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji postavi poslansko vprašanje gospod Andrej Fabjan.
               Izvolite.</p>
            </sp>
            <sp who="SDZ3:FabjanAndrej">

               <speaker>ANDREJ FABJAN:</speaker>

               <p>Spoštovana predsedujoča, gospe in gospodje.</p>
               <p>Moje poslansko vprašanje postavljam predstavniku ministrstva za gospodarstvo,
               predvsem pa iz vprašanje sledi. Zakaj država skladišči naftne derivate v tujini in
               hkrati plačuje visoke najemnine, tudi do 2 evra, ob dejstvu, da imamo v Republiki
               Sloveniji na lastnem - na ozemlju naše republike - kar nekaj novozgrajenih in še
               neuporabljenih skladiščnih prostorov za te namene? Prosim za odgovor.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Odgovor vam bo podal državni sekretar, gospod Janez Trček. Izvolite.</p>
            </sp>
            <sp who="SDZ3:TrčekJanez">

               <speaker>JANEZ TRČEK:</speaker>

               <p>Hvala lepa. Spoštovane poslanke in poslanci.</p>
               <p>Na to vprašanje bom lahko danes le delno odgovoril. Verjetno se nanaša vprašanje
               spoštovanega gospoda Fabjana na nezasedene rezervoarje Otovac v Črnomlju in glede
               tega lahko rečem, da če se bo ministrstvo za obrambo odločilo, da bo le - te
               odstopilo zavodu za blagovne rezerve, se bodo ta skladišča dala v najem javnemu
               zavodu za obvezne rezervne derivatov, ki bo pač te stvari, ta skladišča usposobil in
               uporabil. Ampak podrobnejši odgovor na ta vprašanja lahko damo pa pismeno. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Državni sekretar, gospod Janko Deželak, izvolite.</p>
            </sp>
            <sp who="SDZ3:DeželakJanko">

               <speaker>JANKO DEŽELAK:</speaker>

               <p>Hvala lepa, gospa podpredsednica. Gospod poslanec in gospodje, jaz samo lahko
               potrdim, da je ministrstvo za obrambo že sredi aktivnosti prenosa lastništva s
               sklepom vlade na ministrstvo za gospodarstvo. Tako bi lahko ta cilj dosegli kar v
               enem zelo, zelo razumnem času. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala vam. Naslednji bo postavil poslansko vprašanje gospod Alojz Sok. Izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala za besedo, gospa predsedujoča. Spoštovane kolegice poslanke in poslanci,
               spoštovani predstavniki vlade.</p>
               <p>V medijih smo lahko 4. aprila prečitali novico, da je ministrstvo za kmetijstvo
               določenim svojim službam, kot so Kmetijsko-gozdarska zbornica, potem Zavod za gozdove
               in pa Veterinarska uprava Republike Slovenije, zmanjšalo sredstva za njihovo
               delovanje in ta sredstva preusmerilo v neposredna plačila. To samo po sebi ni nič
               slabega. V opoziciji lahko takšne odločitve ministrstva samo pozdravimo, vendar bi
               kljub temu na to navezal eno vprašanje.</p>
               <p>Kakšna logika je vodila ministrstvo za kmetijstvo, gozdarstvo in prehrano, da je
               zmanjšalo sredstva Kmetijsko-gozdarski zbornici? Gre za višino 115 milijonov in nekaj
               tisoč slovenskih tolarjev. Na drugi strani pa se je ta ista zbornica v višini 60
               milijonov slovenskih tolarjev zadolžila po stopnji TOM+5 procentov, da je lahko
               izplačala plače zaposlenim na Kmetijsko-gozdarski zbornici. Gre za svetovalno službo,
               gre za selekcijsko službo.</p>
               <p>Predstavnike ministrstva sprašujem: Kakšen je novi odnos ministrstva za kmetijstvo do
               Kmetijsko-gozdarske zbornice? Vemo namreč, da je ta zbornica bila ustanovljena po
               zakonu, da so tudi vsi kmetje, ki imajo prek 20.000 katastrskega dohodka postali
               obvezni člani Kmetijsko-gozdarske zbornice, da plačujejo obvezno članarino in da je
               svetovalna služba in selekcijska služba z zakonom bila prenesena v
               Kmetijsko-gozdarsko zbornico.</p>
               <p>Torej zanima me: Kakšne namene ima kmetijsko ministrstvo s tema dvema službama? Na
               eni strani kmetijsko ministrstvo povečuje neposredna plačila, na drugi strani pa
               zaposlene v svetovalni službi silijo k temu, da po novem zaračunavajo vse več svojih
               uslug, ki jih opravljajo za slovenske kmete. Po naši oceni ima to negativne
               posledice, kajti kmetje se, če bodo morali plačevati usluge kmetijske svetovalne
               službe, ne bodo posluževali teh storitev. Ker smo pred vstopom v Evropsko unijo, pa
               se nam zdi zelo pomembno in potrebno, da bi kmetijska svetovalna služba v tem času,
               kolikor ga je še preostalo, maksimalno opravila svoje poslanstvo in z nasveti
               pomagala čimveč slovenskih kmetov pripraviti na vstop v Evropsko unijo do leta 2004.
               Hvala lepa. Bom končal in se že vnaprej zahvaljujem za odgovore predstavnikom
               ministrstva za kmetijstvo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem državnemu sekretarju, gospodu Darku Simončiču.
               Izvolite.</p>
            </sp>
            <sp who="SDZ3:SimončičDarko">

               <speaker>DARKO SIMONČIČ:</speaker>

               <p>Hvala za besedo. Spoštovani poslanec Sok! Spoštovane poslanke, spoštovani poslanci!
               Vlada je izvedla prerazporeditev sredstev z naslova kmetijske svetovalne službe,
               službe za selekcijo, kot tudi zavoda za gozdove in tudi služb na področju veterine.
               To je bila dela prerazporeditev v okviru ministrstva oziroma tudi vlade Republike
               Slovenije. Skupaj gre za 380 milijonov tolarjev. Ta sredstva so bila preusmerjena na
               področje neposrednih plačil v kmetijstvu, z namenom, da dosežemo do vstopa v Evropsko
               unijo enako višino podpor, kot je v Evropski uniji in to s pogajalskega izhodišča
               Republike Slovenije.</p>
               <p>Torej, za ta korak smo se odločili tudi zaradi dejstva, da se službe lahko tudi na
               področju storitev pojavljajo na terenu, se pravi, da si tudi del sredstev pridobi z
               izvajanjem nalog. Seveda pa ni mišljeno tukaj zaračunavanje storitev za osnovno
               svetovanje oziroma osnovne naloge, ampak so torej tudi v tem primeru razni projekti
               oziroma druge storitve. Seveda, na ta način se lahko tudi določi cenik, ki se ga tudi
               potrdi. Torej, pri tem so se obravnavale vse službe enako in to je tudi proces, ki se
               bo nadaljeval in ga bomo tudi usklajevali še s temi službami.</p>
               <p>Seveda pa je bilo vprašanje namenjeno tudi zadolževanju zavoda, zakaj je torej
               prišlo do zadolževanja. Torej, po zakonu mora potrditi vlada program dela
               Kmetijsko-gozdarske zbornice Slovenije oziroma javnih služb, ki delujejo v okviru
               zbornice, in tu je prišlo do zamude zaradi priprave tega programa. Torej program je
               žepotrjen oziroma pregledan s strani ministrstva za kmetijstvo, gozdarstvo in
               prehrano in je torej že tudi posredovan naprej, tako da upamo, da bo tudi prišlo do
               realizacije programa in s tem tudi rednega plačila službe. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje, gospod Sok, izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. Torej, spraševal sem po smislu tega. Glejte, 380 milijonov tolarjev v
               funkciji izenačevanja neposrednih plačil seveda ne pomeni veliko. Se pravi, ne morete
               me prepričati s tem argumentom, da je to bilo narejeno v tej smeri. So pa lahko s
               temi sredstvi, ki se pač tem institucijam odvzemajo, izredno prizadete dejavnosti v
               teh institucijah.</p>
               <p>In sprašujem, seveda, o smiselnosti tega, da se Kmetijsko-gozdarski zbornici vzame
               115 milijonov sredstev, ki so bila po proračunu namenjena za delovanje te zbornice,
               istočasno pa se dovoli, da se lahko Kmetijsko-gozdarska zbornica zadolži za 60
               milijonov pod takšnimi pogoji, kot sem jih omenil, TOM + 5% obrestna mera. Meni, kot
               opozicijskemu poslancu, se takšno delo ne zdi logično in mislim, da gre v ozadju za
               nekaj drugega, predvsem mogoče za - bom to izrekel - za discipliniranje ali pa, bi
               rekel, večjo prilagodljivost Kmetijsko-gozdarske zbornice.</p>
               <p>Torej, sprašujem o smiselnosti takšnega početja.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Simončič, izvolite.</p>
            </sp>
            <sp who="SDZ3:SimončičDarko">

               <speaker>DARKO SIMONČIČ:</speaker>

               <p>Hvala za besedo. Torej, kot sem že prej omenil, namen je bil v glavnem, torej
               prvenstveni namen je bila preusmeritev sredstev na neposredna plačila in seveda
               skladno s tem tudi izvajanje službe na terenu z dodatnim zbiranjem sredstev. Ta
               sredstva, ki so se prerazporedila, so zmanjšana na področju materialnih stroškov in
               torej niso povezana s plačami. Za plače je bila opravljena prerazporeditev že prej,
               po sklepu vlade, v višini 0,65% - se pravi, to se nanaša na plače.</p>
               <p>Ta prerazporeditev nima povezave z zadolževanjem zavoda, kot sem že tudi prej
               razložil, se pravi, tam prihaja do zamude zaradi sprejemanja programa, ki ga po
               zakonu o Kmetijsko-gozdarski zbornici sprejme oziroma potrdi vlada Republike
               Slovenije. In seveda tudi niso bili tukaj mišljeni drugi nameni, kot ste jih omenili,
               tako da ostajamo torej pri prvi razlagi. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje gospod France Cukjati <stage>(gospod
               Podobnik se je odpovedal pravici)</stage>. Izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Spoštovani! Moje vprašanje je namenjeno ministru za notranje
               zadeve.</p>
               <p>Pred štirimi meseci sem vam zastavil vprašanje v zvezi z nenavadnim dogajanjem v
               občini Trebnje, kjer - po podatkih, ki so nam na voljo - župan občine Trebnje
               vztrajno ignorira sklepe občinskega sveta. Takrat sem med ostalim navedel, da je
               župan pred dvema letoma v nasprotju s sklepom občinskega sveta imenoval direktorja
               komunalnega podjetja Trebnje. Po statutu občine in po odloku o ustanovitvi javnega
               podjetja Komunala Trebnje je namreč imenovanje direktorja v pristojnosti občinskega
               sveta. O zapletu je občinski svet Trebnje vaše ministrstvo obvestil z dopisom, z
               dopisom svetnikov z dne 6. novembra 2000, in vas prosil za posredovanje.</p>
               <p>O tem in še o drugih zapletih občine Trebnje sem vas 18. decembra lani seznanil s
               poslanskim vprašanjem in s fotokopijami vseh relevantnih dokumentov, a ste se
               vprašanju izognili, dokumentov pa sploh niste hoteli sprejeti. Bila je tragikomična
               situacija, ko se ne vi ne vlada v celoti nista čutila odgovorna za to stanje in da
               doprinesete svoj prispevek k snovanju pravne države tudi na lokalni ravni.</p>
               <p>Ker torej nihče ne ukrepa, tečejo stvari po Murphyjevem zakonu: s slabega na slabše.
               6. januarja letos je občinski svet Trebnje ponovno razveljavil županov sklep o
               imenovanju gospoda Jarca za direktorja Komunale, nakar pa župan ni hotel dati na
               glasovanje dodatnega predloga svetnikov, da se za v.d.direktorja Komunale imenuje
               gospod Jože Pavšič.</p>
               <p>Zato je občinski svet sam sklical izredno sejo in 8. februarja letos soglasno
               potrdil gospoda Pavšiča za v.d. direktorja Komunale, v skladu s statutom občine.
               Župan občine Trebnje, gospod Pungartnik, pa namesto da bi spoštoval sklep občinskega
               sveta, je iz občinskih sredstev najel družbo za varovanje G7 in legalno izvoljenemu
               v.d. direktorju fizično preprečil vstop v prostore Komunale.</p>
               <p>Gospod minister, šesti odstavek 96. člena zakona o splošnem upravnem postopku se
               glasi: <q>"Minister, pristojen za upravo, odloča v sporih o pristojnosti med županom in
               svetom iste samoupravne lokalne skupnosti."</q></p>
               <p>Zato vas ponovno sprašujem: Ali boste in kako boste ukrepali? Ali naj občinski svet
               in prebivalci Trebnjega za vzpostavitev pravnega reda čakajo drugo vlado in drugega
               ministra? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predstavnik ministrstva za notranje zadeve, državni sekretar gospod Miha
               Molan. Izvolite.</p>
            </sp>
            <sp who="SDZ3:MolanMiha">

               <speaker>MIHA MOLAN:</speaker>

               <p>Hvala. Spoštovane poslanke in poslanci.</p>
               <p>Problem v občini Trebnje mi je sicer načeloma poznam, vendar sodi v delovno področje
               lokalne samouprave, katero poznam bolj načelno, tako da konkretnega, povsem popolnega
               odgovora ne bom mogel dati.</p>
               <p>Glede posredovanja v zadnjem primeru - varnostne službe G7 - pri zavarovanju
               Komunale oziroma preprečitvi vstopa nekaterim osebam v podjetje - je bilo obravnavano
               in je v tem primeru podana kazenska ovadba na tožilstvo. Sicer se pa tudi ostali
               postopki v tej zvezi preverjajo in se bodo izvedli ustrezni postopki v skladu s
               pooblastili, ki jih ima ministrstvo.</p>
               <p>Kar se tiče samega reševanja spora med občinskim svetom in županom, se bom pogovoril
               z državno sekretarko, gospo Astrid Prašnikar, ki bo pripravila ustrezen pismeni
               odgovor. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Naslednji bo postavil poslansko vprašanje gospod Jožef Jerovšek, ki ga ni
               med nami, torej štejem, da se odpoveduje pravici do postavitve vprašanja. Besedo ima
               gospod Branko Kelemina. Gospod Kelemina, na vrsti ste za poslansko vprašanje.
               Izvolite.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala lepa. Se opravičujem. Čisto na kratko, takoj bom. Nisem vedel, da bom tako
               hitro na vrsti, ker sem bil predzadnji, če se ne motim, in je to danes zelo hitro.
               Hvala lepa. Spoštovani vsi skupaj! Čisto na kratko. Vlada pod vodstvom dr. Janeza
               Drnovška je v naši državi v svoji desetletni vladavini povzročila vsesplošen finančni
               kolaps.</p>
               <p>O preglednosti in transparentnosti javnih financ že dolgo ne moremo več govoriti.
               Eno najbolj neurejenih področij je vsesplošna finančna disciplina oziroma
               nedisciplina. Vlada je ničkolikokrat obljubila, da bo na tem področju napravila red,
               vendar je v teh letih bilo storjenega bore malo. Celo več, finančna kriza in finančna
               nedisciplina se iz dneva v dan samo poglablja. Prav vlada sama pa je tista, ki
               izstavljenih računov ne poravnava, niti v teh dolgih rokih ne, 90, 100 dni, kolikor
               ima po zakonu o izvrševanju proračuna pravico.</p>
               <p>Vprašal bi vas: Kako naj posluje podjetje ali posameznik, ki po opravljeni storitvi
               vladi, predvsem vladi, tej isti vladi izstavi račun, plačila pa ni? Takoj pa mora
               poravnati DDV, plačati material, izplačati plače, prispevke in tako naprej. Včasih
               gre za večmilijonske izdatke, iz česa naj potem prizadeti financirajo te svoje
               izdatke. Še več, jasno je da v takšnem okolju ni mogoče uspešno poslovati in vendar
               Durs, ki je vladni organ, ki je tako rekoč dolžnik, izda odločbo o blokadi žiro
               računov in vodi kampanjo proti navideznim dolžnikom.</p>
               <p>Povejte: Kako naj prizadeti poslujejo v takšnih pogojih? Kdo bo odgovarjal za
               propadanje in likvidacijo podjetij ter izgubo delovnih mest, ker se enostavno ne da
               tako delati? Ali ni mogoče urediti, da bi se vlada, če ni sposobna plačati svojih
               računov, poslužila pobotov? Ali so obrtniki in podjetniki res dolžni brezobrestno
               financirati vlado? Kako bo vlada uredila in postavila pri sebi ter vsesplošen
               finančni red in disciplino v državi? Če se da na to odgovoriti, menda težko. Hvala.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem predstavnici ministrstva za finance, državni sekretarki,
               gospe Heleni Kamnar. Izvolite.</p>
            </sp>
            <sp who="SDZ3:KamnarHelena">

               <speaker>HELENA KAMNAR:</speaker>

               <p>Hvala lepa. Torej, v tem trenutku lahko rečem, da v letošnjem proračunskem letu ni
               prav nobenih razlogov, da bi proračunski uporabniki, ki ste jih imeli v mislih, ne
               spoštovali zakonskih predpisov glede plačevanja svojih obveznosti.</p>
               <p>Likvidnost državnega proračuna je solidna in s strani ministrstva za finance v
               smislu likvidnostnih načrtov in odobrenih kvot ni prav nobenih zadržkov, da bi se
               obveznosti ne plačevale v zakonskih rokih. Res pa je, da so proračunski uporabniki
               vsi dolžni dogovarjati roke plačil, kot jih zakon o izvrševanju proračuna določa. Ti
               roki plačil so nekoliko daljši od tistih, ki so običajni v praksi poslovanja
               gospodarskih družb oziroma podjetij; vendar kot pravim, to predvsem zaradi procedur,
               ki so potrebne, da se zadeve izpeljejo, ker so tukaj bolj zahtevne od tistih, ki so
               običajne. Če katerikoli proračunski uporabnik ne spoštuje veljavnih predpisov v tem
               trenutku, potem gre za kršitev zakonodaje. Inzelo primerno bi bilo, če take
               informacije imate, da naslovite na konkretnega proračunskega uporabnika zahtevo, da
               se pač predpisov drži. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje. Gospod Kelemina, izvolite.</p>
            </sp>
            <sp who="SDZ3:KeleminaBranko">

               <speaker>BRANKO KELEMINA:</speaker>

               <p>Hvala lepa za odgovor. Saj se strinjam z vami. Ampak poglejte, vseeno se mi zdi, da
               tudi devetdesetdnevni roki, če bi prišlo do plačila-recimo-v devetdesetih dneh, je
               vseeno to zelo odmaknjen termin, če se tako vzame. Namreč, zakaj potem ne napišete
               tudi, da bi bil potem tudi devetdesetdnevni rok za plačilo DDV-ja in tako naprej -
               vsaj takrat, kadar je plačnik računov vlada. Vsaj takrat bi morali narediti potem
               take roke, kot jih vlada odobrava, tudi za izplačila, tudi za vplačila. To je po moji
               oceni nedopustno. Plače je treba dati, DDV plačati - vse te stvari tri mesece
               financirati. Veste, koliko je to denarja! Koliko je to denarja! Ampak ni samo tri
               mesece. In na tak način potem siliti podjetnika v najemanje kreditov, ali kje naj
               dobi denar, da bo dejansko sfinanciral vse te zadeve, vse te izdatke - jaz enostavno
               ne vem.</p>
               <p>Skratka, imam veliko obiskov v moji poslanski pisarni prav na ta račun, kjer me pač
               tisti, ki poslujejo z državo, opozarjajo, da so ti roki predolgi, nevzdržni in da
               potem tudi zaradi tega, ker jim ne morejo enostavno vseh obveznosti plačati, Dars
               napiše tiralico oziroma blokira račun in tudi obvesti vse njegove poslovne partnerje
               o tem stanju. In potem dejansko ni mogoče ponovno zagnati delovnega procesa ali
               karkoli, s čemerkoli se pač kdo ukvarja, in to povzroča izredne težave in ljudje pač
               razmišljajo o tem, da jim drugega ne preostane, kot da bodo pač začeli svoja podjetja
               zapirati. Enostavno ne vem, zakaj morajo posamezniki pa tudi podjetja na tak način
               financirati in kreditirati vlado.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, izvolite.</p>
            </sp>
            <sp who="SDZ3:KamnarHelena">

               <speaker>HELENA KAMNAR:</speaker>

               <p>Hvala lepa. Roki, ki so zapisani v zakonu o izvrševanju proračuna, niso v državi
               Slovenije popolnoma nič posebnega v primerjavi z drugimi državami. Država je pač po
               pravilu stvari zanesljiv plačnik, zato pa rabi nekoliko več časa. In roki so
               preprosto daljši zaradi procedur, ki jih zahtevajo notranje kontrole, notranje
               revidiranje, naknadno kontroliranje in podobni postopki, ki so značilnost javne
               oziroma državne uprave. V našem sistemu imamo tega še relativno malo. Ko bomo
               koristili denar Evropske unije, bo tega neprimerno več in verjamem, da se bodo morali
               roki morda celo podaljšati - v teh primerih.</p>
               <p>Da se vrnem nazaj. Kar se tiče plačila DDV-ja, podjetja oziroma tisti, ki plačujejo
               davek na dodano vrednost, ga plačajo konec naslednjega meseca za pretekli mesec.
               Torej, tudi tu ne gre plačilo od danes do jutri in 30-dnevni rok za plačilo
               obveznosti, pri čemer pa, seveda, obstajajo možnosti, da so ti roki tudi krajši, če
               obstajajo utemeljeni razlogi, za to ni pravzaprav nič posebnega.</p>
               <p>Vem pa, da se dogaja, zlasti s strani nekaterih občin, morda tudi s strani državnih
               proračunskih uporabnikov, da se nek projekt naroči, preden so zagotovljena sredstev v
               proračunu. To je pa popolnoma nezakonito ravnanje. In ne gre za kršitev roka, ampak
               gre za kršitev javnofinančne zakonodaje. Takšne stvari preprosto niso dopustne. In v
               teh primerih prihaja do tega, da morajo podjetniki najemati kredite, da to
               sfinancirajo; ampak to je v izhodišču nezakonito ravnanje. In na to, razen s tem, da
               se preganja takšno ravnanje, preprosto ne moremo vplivati. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zadnji bo postavil poslansko vprašanje, mag. Andrej Vizjak. izvolite.</p>
            </sp>
            <sp who="SDZ3:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa, zadnji namenoma. Kajti zanimalo me je, koliko ministrov bo sedelo tu, ko
               bom zastavil vprašanje, in vidim, da so samo trije, če se ne motim. Na to sem že
               protestiral enkrat, da bi bilo prav, da bi poslankam in poslancem odgovarjali
               ministri. Mi imamo sprejet terminski plan zasedanja državnega zbora in, seveda, vsi
               ministri vedo, kdaj bo ta točka na vrsti. In prav bi bilo, da bi si takrat tudi
               rezervirali svoj čas - do zakonodajne veje oblasti. S svojo neprisotnostjo, seveda,
               nekako tudi izkazujejo odnos, to se pravi, izvršne veje oblasti do zakonodajne veje
               oblasti. Mislim, da je ta odnos slab in neprimeren in ponovno tu apeliram na vodstvo
               državnega zbora, da v prihodnje zagotovi večjo udeležbo ministrov pri tej točki.</p>
               <p>Vprašanje svoje bi pa naslovil predvsem na zakon, ki se je tudi že v fazi novele
               preimenoval, in sicer to je zakon o odškodnini žrtvah vojnega in povojnega nasilja.
               Tudi sam sem bil med tistimi, ki so predlagali novelo tega zakona, predvsem v smislu
               neke hitrejšedinamike izplačil odškodnine tem žrtvam vojnega in povojnega nasilja.</p>
               <p>Vemo, da po zakonu imajo upravičenci pravico do odškodnine, ki se deli na gotovinski
               in negotovinski del. Gotovinski del se izplačuje v dveh obrokih, prvi bi moral biti
               izplačan po 15.1.2002. In seveda, drugi v višini 150 tisoč tolarjev; in seveda drugi
               v enem letu po izplačilu prvega in potem kasnejši negotovinski v obveznicah.</p>
               <p>Ko sem približno pred enim letom predlagal novelo zakona, s katero sem želel
               hitrejšo dinamiko izplačila te odškodnine, mi je bilo na matičnem delovnem telesu in
               tudi tu na plenarnem zasedanju pojasnjeno, da bo zakon izvršen v skladu z dinamiko,
               ki je predvidena, da bodo upravičenci prejeli odločbe o višini odškodnine v novembru,
               decembru preteklega leta in da se bodo lahko dejansko pričeli postopki izplačevanja
               po 15.1.2002.</p>
               <p>Kolikor sem obveščen, temu ni tako. Izdaja odločb se seveda bistveno zatika,
               dinamika ni takšna, kot bi morala biti. Res je, da so tu sprejeli nekatere odločitve,
               češ da se najprej starejšim upravičencem, izdaja odločbe in kasneje, seveda, tudi
               izplačuje, kasneje vsem ostalim.</p>
               <p>Mislim sicer, da je tak pristop pravilen, vendar glede na to, da je starost
               upravičencev že precej visoka in, seveda, pričakujejo to odškodnino čim prej,
               sprašujem predstavnico ministrstva za finance: Koliko odločb je bilo upravičencem
               doslej že izdanih? Sprašujem: Koliko gotovinskih izplačil v višini 150 tisoč tolarjev
               je bilo doslej že opravljenih in kakšna bo dinamika izdaje odločb in izplačil v
               prihodnjih mesecih? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Preden dam besedo gospe državni sekretarki, gospod Vizjak, dovolite samo
               kratek komentar. Spoštovanje izvršne in zakonodajne oblasti bi, seveda, moralo biti
               vzajemno in s takim zaledjem, kot ga imate vi, tudi tega ne izkazujete danes. Tako
               vsaj danes mislim, da je bila kritika neupravičena. Besedo dajem gospe državni
               sekretarki, gospe Kamnar, izvolite.</p>
            </sp>
            <sp who="SDZ3:KamnarHelena">

               <speaker>HELENA KAMNAR:</speaker>

               <p>Konkretnih odgovorov vam v tem trenutku ne morem podati, ker podatkov nimam s seboj.
               Postopke za izdajo odločb, skladno z zakonom, vodi Slovenska odškodninska družba.
               Vlada bo te podatke pridobila in vam pisno odgovorila na vsa tri zastavljena
               vprašanja. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnilno vprašanje, gospod Vizjak, izvolite.</p>
            </sp>
            <sp who="SDZ3:VizjakAndrej">

               <speaker>MAG. ANDREJ VIZJAK:</speaker>

               <p>Hvala lepa. Seveda bom. Poglejte, ta točka se imenuje Pobude in vprašanja poslank in
               poslancev. In je, seveda, komunikacija na tej strani vprašanje, na oni strani
               odgovor. Zaradi tega ne morete in je neumestna vaša pripomba glede vzajemnosti.
               Kajti, če bi vlada spraševala poslanke in poslance, potem bi bila vaša pripomba na
               mestu. Tako pa ni.</p>
               <p>In zato sam kot zadnji spraševalec želim imeti enakovredne pogoje kot nekdo, ki je
               vprašal prvi, ali nekdo, ki je vprašal četrti. Ne pa kot nekdo, za katerega je osip
               ministrov na tej strani znatnejši. Zato je vaš komentar in pripomba neumestna in
               neprimerna.</p>
               <p>Glede odgovora - ga pričakujem. In prosim tudi za posredovanje vlade pri Slovenski
               odškodninski družbi, da s to dinamiko v luči razlogov, na katere sem jih opozoril,
               predvsem zaradi starosti upravičencev in tudi zaradi težkega pričakovanja le-teh do
               izplačila, tudi apelira na Slovensko odškodninsko družbo po hitrejši dinamiki.</p>
               <p>In jo sprašujem tudi: Ali Slovenska odškodninska družba razpolaga z zadostnimi
               sredstvi za izplačilo tega gotovinskega dela odškodnine? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, izvolite.</p>
            </sp>
            <sp who="SDZ3:KamnarHelena">

               <speaker>HELENA KAMNAR:</speaker>

               <p>Zagotavljam vam, da v tem trenutku sredstva, razpoložljiva za te namere, niso ovira,
               da ne pride do realizacije izplačil teh pravic.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker smo odgovorili na vsa vprašanja in pobude poslank in poslancev, s
               tem zaključujem to točko dnevnega reda. Predstavnicam in predstavnikom vlade se
               najlepše zahvaljujem za podane odgovore. Prekinjam sejo zbora. Sejo bomo jutri ob
               10.00 uri pričeli z obravnavo 2. točke dnevnega reda, nato pa bomo sejo nadaljevali
               tako, kot je bilo zjutraj sporočeno, ob 16.30 uri z izredno sejo in točko dnevnega
               reda na izredni seji to<gap n="..."/> Jutri ob 10.00 uri boste seznanjeni s popoldanskim delom.
               Hvala lepa tudi vam in lahko noč. <stage type="time">(SEJA JE BILA PREKINJENA 16. APRILA 2002 OB
                  18.51 URI.)</stage>
               </p>
            </sp>
         </div>
      </body>
   </text>
</TEI>