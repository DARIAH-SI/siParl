<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-20-2002-11-26">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|F7944EB06C8F68C8C1256C80004DD150</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=F7944EB06C8F68C8C1256C80004DD150</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-20-2002-11-26.DZ" n="20">
               <name>Redna</name>
               <date when="2002-11-26"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-20-2002-11-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 20. seje</stage>
            <stage type="date">(26. november 2002)</stage>
            <stage type="chairman">Sejo je vodil dr. Miha Brejc, podpredsednik državnega zbora.</stage>
            <stage type="time">Seja se je pričela ob 10.04 uri.</stage>


            <sp xml:id="SDZ3-Redna-20-2002-11-26.sp1">

               <speaker>PODPREDSEDNIK DR. MIHA BREJC:</speaker>

               <p>Spoštovane gospe in gospodje, dober dan! Pričenjam nadaljevanje 20. seje državnega
               zbora Republike Slovenije. Obveščen sem, da so zadržani in se današnje seje ne morejo
               udeležiti naslednji poslanci: Jože Avšič do 14. ure, Bogdan Barovič, Kelemina od 17.
               ure dalje, Janez Cimperman, Franc Cukjati od 16. ure dalje, Vojko Čeligoj, mag. Janez
               Drobnič od 12. do 17. ure, Feri Horvat, Janez Janša, Zmago Jelinčič, Jelko Kacin,
               Jože Kavtičnik od 15. do 18. ure, Jurij Malovrh, Ivan Mamić, Dorijan Maršič od 17.
               ure, Franc Pukšič od 12. ure dalje, Franci Rokavec, Jože Špindler, Jože Tanko od 16.
               ure, Bogomir Vnučec.</p>
               <p>Prehajamo na <title>2. TOČKO DNEVNEGA REDA, TO JE NA OBRAVNAVO PREDLOGA ODLOKA O
                  RAZPISU PREDHODNEGA ZAKONODAJNEGA REFERENDUMA O PREDLOGU ZAKONA O PREOBLIKOVANJU
                  IN PRIVATIZACIJI JAVNEGA PODJETJA SLOVENSKE ŽELEZNICE, d.d.</title>
               </p>
               <p>Na podlagi zahteve 40 tisoč volivcev, ki jo je državni zbor prejel 8. novembra 2002,
               je pripravljen predlog odloka o razpisu prehodnega zakonodajnega referenduma o
               predlogu zakona o preoblikovanju in privatizaciji javnega podjetja Slovenske
               železnice, d.d.</p>
               <p>Pozdravljam predstavnika vlade, gospoda Presečnika, ministra za promet in gospoda
               Kneza, državnega sekretarja v ministrstvu za promet. O predlogu odloka dajem besedo
               predstavnikom poslanskih skupin. Imamo tri prijave. Najprej gospod Kelemina, potem
               gospod Podobnik in potem gospod Peče. Prosim, gospod Kelemina.</p>
            </sp>
            <sp xml:id="SDZ3-Redna-20-2002-11-26.sp2">

               <speaker>BRANKO KELEMINA:</speaker>

               <p>Hvala lepa za besedo. Spoštovani vsi skupaj. Naša poslanska skupina,
               Socialdemokratska stranka, bo ta predlog odloka o razpisu predhodnega zakonodajnega
               referenduma o predlogu zakona o preoblikovanju in privatizaciji javnega podjetja
               Slovenske železnice, d.d., podprla.</p>
               <p>Namreč mnenje naše poslanske skupine je, da smo na podlagi vseh zbranih dokumentov v
               zadnjem obdobju in celovitega pregleda delovanja in spremljanja delovanja podjetja
               Slovenske železnice ugotovili, da so dejansko predlogi in zahteve s strani
               sindikatov, ki so tudi dali predlog in pobudo za razpis predhodnega zakonodajnega
               referenduma, popolnoma upravičeni.</p>
               <p>Namreč ugotavljamo, da dejansko ni nobenih razlogov, da sedanja uprava in pa sedanji
               lastnik, država oziroma oblast, vlada Republike Slovenije ne bi z ustrezno
               organizacijo, z ustreznimi ukrepi, z uspešnim vodenjem Slovenskih železnic kot celote
               lahko uspešno funkcionirala.</p>
               <p>Menimo, da ni potrebno na tak način razbijati sistema Slovenskih železnic, kot je
               bilo predvideno s prvotnim predlaganim zakonom, in da so vsi instrumenti, s katerimi
               bi lahko oblast in pa poslovodstvo seveda zagotovilo, da bi bile Slovenske železnice
               bistveno bolj učinkovite in uspešne, kot so danes, da bi to lahko seveda storili in
               sindikati prav gotovo v nobenem primeru niso tista ovira, zaradi katere to ne bi bilo
               mogoče.</p>
               <p>Glede na evropske razmere, kakršne pač so, na področju organizacije železnic v
               posameznih državah ugotavljamo, da tako rekoč so tudi po drugih državah ugotovili, da
               je sistem železnic najboljše ohraniti kot celovito podjetje v javnem interesu in da
               se tudi zaradi nacionalnih interesov posamezne države zagotovi neki posebni status
               oziroma zagotovijo neka razvojna sredstva za samo infrastrukturo na železnicah in da
               potem tudi na podlagi nekega enovitega poslovanja tak sistem čimbolj uspešno
               deluje.</p>
               <p>Mi seveda se zavedamo tega, da so mogoče potrebni nekateri posegi, nekatere
               reorganizacijske oblike, da bi bile na novo postavljene, ampak mislimo, da je to
               lahko vse v okviru enovitega podjetja Slovenske železnice in dejansko ne vidimo
               nobenih razlogov, da bi bilo potrebno sistem Slovenskih železnic razbijati tako,
               oziroma tudi privatizirati potem tako, da bi določeni deli ki so danes, že danes
               rentabilni oziroma mogoče celo dobičkonosni, da bi jih bilo potrebno privatizirati,
               ves ostali del Slovenskih železnic, ki so pa seveda neprofitabilne oziroma ki danes
               prinašajo izgubo, predvsem kot je to potniški promet, te bi pa enostavno obesili,
               tako rekoč predvsem želeli, da bi se z njimi ukvarjali zaposleni oziroma v končni
               fazi tudi vse stroške, povišane stroške obratovanja oziroma zagotavljanje javnega
               interesa na tem področju poskušali prevesiti na državni proračun.</p>
               <p>Naše mnenje je, da bi s temi predlogi, ki so bili podani za razpis predhodnega
               zakonodajnega referenduma - in pričakujemo, da bo seveda ta referendum v taki obliki
               sprejet - da se pripravi takšen predlog zakona, ki bo upošteval te rešitve, ki bodo
               na referendumu tudi potrjene in izglasovane.</p>
               <p>Torej, naša poslanska skupina, še enkrat poudarjam, ta predlog o razpisu predhodnega
               zakonodajnega referenduma podpira. Hvala lepa.</p>
            </sp>
            <sp xml:id="SDZ3-Redna-20-2002-11-26.sp3">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Janez Podobnik.</p>
            </sp>
            <sp xml:id="SDZ3-Redna-20-2002-11-26.sp4">

               <speaker>JANEZ PODOBNIK:</speaker>

               <p>Hvala za besedo, gospod predsednik. Kolegice in kolegi, spoštovani gospod minister! V
               poslanski skupini Slovenske ljudske stranke bomo podprli razpis predhodnega
               zakonodajnega referenduma o predlogu zakona o preoblikovanju in privatizaciji javnega
               podjetja Slovenske železnice, d.d. Iz mnenja zakonodajno-pravne službe je tudi
               razvidno, da je pač postopek, kot je za ta primer določen, korekten, vse, kar je v
               zvezi s pridobivanjem potrebne podpore in vseh ostalih argumentov.</p>
               <p>Bi pa želeli zaradi korektnosti do volivk in volivcev in vseh tistih, ki bodo šli na
               referendum, vendarle na tem mestu opozoriti na nekaj vprašanj.</p>
               <p>Po našem mnenju je odgovornost državnega zbora, da volivkam in volivcem, ko razpiše
               predhodni zakonodajni referendum, ga razpiše na tak način, da bodo ljudje vedeli, o
               čem odločajo. To je pravzaprav primarna dolžnost zakonodajalca. Kolegice in kolege bi
               prosil, če si še enkrat preberemo pod rimsko dva odloka, kjer piše: <q>"Vprašanje, ki se
               daje na referendum, je napisano,"</q> da se pač, <q>"ali naj se s predlaganim zakonom o
               preoblikovanju in privatizaciji javnega podjetja Slovenske železnice uredi
               preoblikovanje in privatizacija javnega podjetja Slovenske železnice, d.d., drugače,
               kot je predlagano,"</q> nato sledi šest alineji. Po našem mnenju so nekatere alineje
               nejasne. To pa pomeni, da je referendumsko vprašanje v nekaterih alinejah nejasno.</p>
               <p>In torej zaradi odgovornosti do volivk in volivcev smo tudi predlagali sklep, ki ga
               bom samo utemeljil, in to je na podlagi 13. člena zakona oziroma mislim, da je to 15.
               člen zakona o referendumu, da <q>"državni zbor poziva predstavnika predlagatelja oziroma
               pobudnike zahteve, da jasneje opredelijo vprašanje"</q>. To lahko naredimo že v toku te
               seje, da ne bo nesporazuma, in tudi datum referenduma ostane. Če dovolite bi to naše
               stališče nekoliko podrobneje utemeljil.</p>
               <p>Prva alinea, da <q>"javno podjetje Slovenske železnice še naprej deluje kot javno in
               enovito podjetje ter kot takšno zagotavlja javni interes kakovostne železniške
               storitve, varnost ter urejenost železniškega prometa"</q>. Ta alinea bi lahko bila v
               določenem smislu nejasna zato, ker če bi jo zakonodajalec nato vgradil v zakon in
               vlada izvrševala, bi lahko prišlo do nasprotja z mednarodnimi obveznostmi, ki jih ima
               Slovenija, ko je podpisala sporazum o pridružitvi z Evropsko unijo, in bi lahko bila
               v nasprotju s pogodbo o Evropski uniji, kjer se v določenih členih ta sporazum
               sklicuje na to alineo. Je pa tudi lahko v nasprotju z nekaterimi direktivami Evropske
               unije. Lahko bi torej šlo za tako razumevanje te alinee.</p>
               <p>Pomembna je druga, da <q>"se v javno podjetje Slovenske železnice, d.d., vključijo vse
               tiste dejavnosti, ki so nujno potrebne za izvajanje železniških storitev"</q>. Po našem
               mnenju taka dikcija, kot je zapisana, ne sodi v referendumsko vprašanje. Vse tiste
               dejavnosti, ki so nujno potrebne za izvajanje železniških storitev - katere so torej?
               Kako se bodo volivke in volivci odločali? Tu mora predlagatelj to alineo dopolniti,
               da bo jasno, katere so tiste storitve. Železniške storitve so prevoz potnikov in
               blaga in to zagotavljajo Slovenske železnice. Toda poleg teh storitev so pa še:
               vodenje prometa na javni železniški infrastrukturi, enako vzdrževanje ali gradnja
               javne železniške infrastrukture, toda le-te mora zagotavljati lastnik, država; v
               kakšni obliki, nakakšen način, to pa je stvar lastnika, v tem primeru države. Torej
               po našem mnenju je druga alineja nekoliko nejasna in bi bilo dobro, da bi jo
               predlagatelj referendumskega vprašanja dopolnil.</p>
               <p>Tretja, da <q>"se v primeru privatizacije javno podjetje Slovenske železnice, d.d.,
               privatizira zgolj kot celota, s tem, da država tudi v prihodnje ohrani večinski delež
               in s tem vladajoči vpliv"</q>. Ta alinea mnogo presega zgolj samo vprašanje zakona, ki je
               spodbudilo ta, torej ta referendum. Ta pravzaprav posega v delovanje države.</p>
               <p>Namreč, ali je privatizacija podjetja kot celote sploh mogoča. Po našem mnenju ni
               mogoča. Kajti dejavnost Slovenskih železnic je tudi vodenje prometa, ki pa ne more
               biti predmet privatizacije. To dejavnost mora zagotavljati država in mora biti
               opravljena tako, da je pod enakimi in enakopravnimi pogoji na razpolago vsem
               prevoznikom.</p>
               <p>Torej po našem mnenju bi bilo treba proučiti s strani predlagatelja, ali je ta
               alinea jasna, da se bodo lahko volivke in volivci odločali, ko bodo glasovali za ali
               proti.</p>
               <p>Če preskočim četrto, tudi zaradi časovnih omejitev, in grem na peto, da <q>"vlada
               Republike Slovenije javnemu podjetju Slovenske železnice zagotovi dolgoročno
               sistemsko financiranje tistih železniških storitev, ki se izvajajo zaradi javnih
               koristi. In to v takšni višini, da bo v celoti pokrita razlika med ceno, ki jo določa
               država, in dejanskimi stroški javnih prevozov, ki jih zahteva država, in bo
               zagotavljala tudi ustrezen razvoj"</q>. Ta alinea seveda v mnogočem presega osnovno
               vprašanje, ki je bilo vezano na zakon, na katerega so potem predlagatelji zbrali
               podpise za referendum.</p>
               <p>Namreč, za kaj gre? Kaj so dejanski stroški? Kaj so dejanski stroški? Tukaj pa so
               mnenja različna. Kako bomo v času tako imenovane kampanje pred referendum
               razpravljali o teh vprašanjih, ko bodo lahko predlagatelji imeli čisto drugo stvar v
               mislih, kot jo pa bo nekdo drug imel, drugačno stališče. Če so predmet vsebine alinee
               pokrivanje dejansko potrebnih stroškov za opravljanje javnega prevoza potnikov v
               železniškem prometu, je ta ureditev že po eni strani predmet zakona o kontroli cen,
               po drugi je pa stvar pogodbe, ki jo podjetje sklene z državo, za katero zagotavlja
               javno dobrino, ki jo mora ta zagotavljati svojim prebivalcem. In to dobrino lahko
               država zagotavlja na različne načine. Ker se mora obnašati kot dober gospodar, jo bo
               zagotavljala na način, ki bo omogočil gospodarno in racionalno pridobivanje teh
               uslug.</p>
               <p>Zakonsko določena ureditev tega vprašanja v korist posameznega prometnega področja,
               ali cestnega ali pomorskega ali železniškega, pa je zakonsko sporna. Sporna je lahko
               tudi s stališča mednarodnih obveznosti države na tem področju.</p>
               <p>In šesta alinea, da <q>"vlada Republike Slovenije zagotovi pospešeno izvajanje
               nacionalnega programa razvoja slovenske železniške infrastrukture"</q>. Kaj to pomeni, ta
               alinea? Kaj pomeni, če je referendum sprejet? Kaj pomeni, kakšna je tukaj obveznost
               zakonodajalca? In obveznost vlade? Kajti nacionalni program je deklaratoren dokument,
               v katerem so opredeljeni cilji, ki naj se v skladu z objektivnimi možnostmi dosežejo
               v določenem obdobju. Njegovo uresničevanje pa je hočeš nočeš, žal, odvisno zlasti od
               razpoložljivih finančnih sredstev.</p>
               <p>Seveda mi želimo, da država v čim večji meri odpre in zagotovi pospešeno izvajanje
               nacionalnega programa. Ampak če je to enkrat dikcija, ki je na predhodnem
               zakonodajnem referendumu sprejeta, potem bomo prišli lahko v silno neprijetno
               situacijo, ko bomo pripravljali zakon o tem vprašanju.</p>
               <p>Torej, mi seveda podpiramo, da se referendum razpiše. Predlagamo pa, da na podlagi
               15. člena zakona o referendumu in ljudski iniciativi državni zbor pozove predstavnika
               predlagatelja oziroma pobudnika zahteve, da jasneje opredeli referendumsko vprašanje.
               Hvala lepa.</p>
            </sp>
            <sp xml:id="SDZ3-Redna-20-2002-11-26.sp5">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Sašo Peče. Prosim.</p>
            </sp>
            <sp xml:id="SDZ3-Redna-20-2002-11-26.sp6">

               <speaker>SAŠO PEČE:</speaker>

               <p>Spoštovani prisotni! Po oceni Slovenske nacionalne stranke je predlog današnje
               razprave posledica parcialnih interesov v naši državi, ki so v tem trenutku oziroma v
               obdobju, v katerem se nahajamo, zelo močni in ki poskušajo za vsako ceno izpodbiti
               oziroma izkoreniniti še zadnje ostanke oziroma gospodarske gigante.</p>
               <p>V povezavi s tem v Slovenski nacionalni stranki smo in bomo ter v tem trenutku prav
               tako nasprotujemo tem parcialnim interesom, katerih namen je samo eden, to je
               razprodaja najsibo gospodarskih gigantov ali gospodarskih družb, v tem smislu, da
               bodo pridobili temu ustrezna zamenjujoča finančna sredstva. Prav tako je glede
               današnje razprave o Slovenskih železnicah.</p>
               <p>V Slovenski nacionalni stranki se strinjamo in podpiramo odlok o razpisu predhodnega
               zakonodajnega referenduma, in sicer zaradi dveh osnovnih stališč in načel.</p>
               <p>Strinjamo se s tem oziroma pravimo, da je edina možnost za Slovenske železnice in s
               tem tudi za razvoj, enakomeren razvoj naše države in za vse tisto, kar železnice
               omogočajo - in vemo, da omogočajo veliko - predvsem pa za tiste ljudi, ki, če gremo
               zdaj na potniški promet, ki se ne vozijo z osebnimi prevoznimi sredstvi, kot so
               avtomobili, po drugi strani pa odročnejše kraje predstavljajo oziroma približujejo
               centru Ljubljane oziroma centrom mest.</p>
               <p>Slovenske železnice morajo ostati javno in enovito podjetje. Mi samo v tem vidimo
               bodočnost Slovenskih železnic; razbijanje Slovenskih železnic na različne dele, od
               katerih bodo nekateri nosili profit <stage>(tovorni promet)</stage>, drugi pa izgubo, nima smisla.
               Nima smisla zaradi tega, ker bomo vsaj v okviru tovornega prometa, če bi se seveda
               ideja parcialnih interesov uresničila, prešli v roke avstrijskega oziroma nemškega
               kapitala in oblasti, potniški prevoz z izgubo pa bi ostal v slovenskih rokah. In kaj
               to pomeni - da bi pokrivali še večjo izgubo, ki se v tem trenutku nekako kompenzira s
               tovornim prometom.</p>
               <p>V naši stranki ocenjujemo, da je tudi ekonomsko upravičeno železnice ohraniti kot
               enovito podjetje; da se struktura izgube preliva z enega področja na drugega in s tem
               še zmeraj zmanjša, kot pa v primeru, da bi v naših, slovenskih rokah ostal izključno
               tisti sektor, ki prinaša največjo izgubo.</p>
               <p>Kar se pa tiče samega razpisa predhodnega referenduma, kar se tiče referendumskih
               alineji, kot jih je govornik pred mano že opredelil, smiselno - ja, res, smiselno bi
               bilo, da so te referendumske alineje oziroma vprašanja čim bolj jasno napisana, da ne
               bo pozneje prihajalo do kakršnihkoli različnih tolmačenj. Ampak prepričan sem oziroma
               v Slovenski nacionalni stranki smo prepričani, da je to več kot naloga tega
               parlamenta in da bi to v osnovi morala biti naloga vlade Republike Slovenije, da
               zagotovi referendum v taki obliki, da bo lahko zaživel tudi potem, ko se bodo ljudje
               odločali o pozitivnem ali negativnem sprejemu.</p>
               <p>Drugi korak, ki pa je za nas dolgoročno pomembnejši kot seveda referendumsko
               vprašanje, pa je vprašanje strukture Slovenskih železnic oziroma njihove gospodarske
               oblike. Po naši oceni je treba po izvedenem referendumu, da vlada Republike Slovenije
               ali pa ta državni zbor pristopi k osnovnemu vprašanju, ki spremlja kar nekaj
               gospodarskih gigantov in katerega posledica je tako stanje, kot je. To je po eni
               strani javno podjetje, katerega namen je zadovoljevanjejavnega interesa, ne za ceno
               dobička, ampak za ceno kvalitetne in cenovno ugodne ponudbe. Na drugi strani pa je to
               seveda delniška družba, ki pa se ravna po zakonu o gospodarskih družbah, katerega
               osnovni in edini namen je ustvarjanje kapitala. In dokler bomo v Sloveniji pristajali
               na tovrstne pravne dikcije, torej da je javno podjetje Slovenske železnice, d.d.,
               kjer prihajamo iz enega konca v drugega v nasprotja, pač ne moremo pričakovati, da
               bodo taka podjetja delala uspešno. Zaradi tega, ker se v določenem momentu sklicujejo
               na oznako javno podjetje. Naj še enkrat ponovim, smisel javnega podjetja po zakonu o
               javnih gospodarskih družbah je zagotavljanje javnega interesa, ne glede na ceno in ne
               glede na vrednosti ali morebitno izgubo.</p>
               <p>Po drugi strani pa je to d.d., kjer je pa to prepovedano in se <gap n="..."/><stage>/Opozorilni znak
               za konec./</stage><gap n="..."/> Hvala. Odlok bomo podprli.</p>
            </sp>
            <sp xml:id="SDZ3-Redna-20-2002-11-26.sp7">

               <speaker>PODPREDSEDNIK DR. MIHA BREJC:</speaker>

               <p>Hvala lepa. To so bile predstavitve poslanskih skupin. Sedaj dajem besedo poslankam
               in poslancem. Tu imamo dve prijavi k razpravi. Najprej gospod Alojz Sok in potem
               gospod Bogomir Zamernik. Ja, namesto gospoda Soka bo gospa Majda Zupan najbrž.
               Prosim.</p>
            </sp>
            <sp xml:id="SDZ3-Redna-20-2002-11-26.sp8">

               <speaker>MAJDA ZUPAN:</speaker>

               <p>Hvala lepa. Želela bi se vključiti v razpravo namesto odsotnega kolega. Sama, kot
               tudi kolegi iz Nove Slovenije podpiramo predlog odloka, da o tako pomembnem
               vprašanju, kot je privatizacija Slovenskih železnic, odločamo na referendumu
               državljanke in državljani.</p>
               <p>Privatizacijo Slovenskih železnic vsekakor naj bi izvedli na način, da bi
               profitabilni del Slovenskih železnic, slovenskega železniškega sistema, to je prevoz
               tovora privatizirali, medtem ko bi prevoz potnikov pa ostal v breme države, torej
               davkoplačevalcev. Skrbi pa dejstvo, da bi se lahko izrazito poslabšala varnost
               potnikov in da bi zaradi tega prišlo do nesreče, kot smo jo pred leti doživeli pri
               Divači.</p>
               <p>Sistem, ki ga želi uvesti slovenska vlada, železnice razdeliti torej na tri dele,
               torej investicijski del, transportni del in potniški del, se v nekaterih državah ni
               obnesel. In če omenimo pri tem Anglijo, vemo, da so ta sistem razdelili in doživeli
               pa nekaj katastrofalnih železniških nesreč in danes razmišljajo o ponovnem
               združevanju sistema. Če pa se ozremo na severno sosedo, na Avstrijo, kjer pa je
               sistem železnic enoten, vidimo, da dobro poslujejo.</p>
               <p>Res je sicer, da v slovenskem železniškem sistemu nastajajo velike izgube, toda sama
               delitev enotnega sistema še ne bo prinesla, ne bo sama po sebi, ne bodo izgube
               izginile. Za dosego boljših rezultatov bi bilo potrebno spremeniti transportno
               politiko in več tovornega ter seveda tudi potniškega prometa s spodbujevalnimi ukrepi
               prenesti na železnico. Večja dejavnost bi posledično tudi zmanjšala nastajajoče
               izgube. Ravno tako pa ugotavljam, da je nacionalni program razvoja slovenskih
               železnic zašel v slepo ulico, saj se praktično več ne izvaja oziroma se je izvedlo
               samo manj kot 20%.</p>
               <p>Moram reči, da smo si v naši poslanski skupini, Novi Sloveniji, že od vsega začetka,
               od začetka obravnave tega zakona prizadevali, da bi prišlo do poglobljene razprave o
               tem, kako privatizirati Slovenske železnice. Vendar pa vlada, ali če točneje rečem,
               ministrstvo za promet o tem ni hotelo nič slišati in želja, da bi čimprej sprejeli
               zakon, če omenim še neupoštevanje sindikatov kot partnerjev v tem postopku, je
               pripeljala pač do takšnega stanja da je pred nami referendum na podlagi 40.000
               zbranih podpisov, ki bo to državo seveda tudi finančno stal. Po končanem referendumu
               pa bomo prav tako na izhodišču, ko bo treba odločiti, kako zmanjšati izgube.</p>
               <p>Podpiram, in s tem tudi kolegij, odlok o referendumu, vendar se zavedamo, in še
               enkrat bi rada opozorila, da do referenduma ne bi prišlo, če bi vlada znala
               pravočasno prisluhniti svojim državljankam in državljanom. Hvala lepa.</p>
            </sp>
            <sp xml:id="SDZ3-Redna-20-2002-11-26.sp9">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Zamernik. Prosim. Gospod Kelemina, prosim.</p>
            </sp>
            <sp xml:id="SDZ3-Redna-20-2002-11-26.sp10">

               <speaker>BRANKO KELEMINA:</speaker>

               <p>Hvala lepa. Bom še izkoristil kakšno minuto časa. Glede na določene pomisleke, ki so
               bili izraženi glede same pobude oziroma vpisa referendumskih vprašanj, bi želel
               pokomentirati v tem smislu delno, da če se ne motim, je bil ta predlog, in to bi bilo
               tudi dobro, da bi se danes povedalo, nekako usklajen in tudi popravljen s strani naše
               zakonodajno-pravne službe. Tako, da vse te nejasnosti, ki ste jih zdaj nekateri
               oziroma kot jih je gospod Janez Podobnik predstavil tukaj, lahko so seveda nejasne za
               nepoznavalce tega stanja v Slovenskih železnicah, za vse poznavalce, ki razpolagajo z
               vsemi temi podatki, pa niso stvari toliko veliko zakomplicirane, da ne bi bile
               razumljive. Seveda se lahko določena stvar, mogočezaradi nenatančne jasnosti,
               nekoliko po svoje komentira, vendar glede na to, da je zakonodajno-pravna služba pa
               le to besedilo obdelala in tudi nekako uskladila z obstoječo zakonodajo in pa tudi s
               cilji, ki jih naj ta predlog o razpisu predhodnega zakonodajnega referenduma vsebuje,
               ni toliko nejasna, kot je bilo rečeno.</p>
               <p>Dejstvo pa je seveda, da moramo na tem področju, in to smo že stokrat povedali,
               zagotoviti, da se bo sprejel nacionalni program oziroma rebalans nacionalnega
               programa razvoja slovenske železniške infrastrukture, da se bo uresničeval ta
               nacionalni program, torej da se zagotovijo sredstva, kajti brez vseh teh pravih
               struktur finančnega dolgoročnega financiranja in tako naprej mi Slovenskih železnic
               ne moremo narediti kot uspešno gospodarsko podjetje. Jaz sem trdno prepričan, da v
               kolikor ne bo volje na strani oblasti, na strani lastnika, da se zavzame za to, da se
               te finančne konsolidacije naredijo na Slovenskih železnicah in da se tudi zagotovi
               dolgoročno strateško in sistemsko financiranje posameznih segmentov Slovenskih
               železnic, tako dolgo seveda ne moremo pričakovati učinkovitosti poslovanja Slovenskih
               železnic.</p>
               <p>Skratka, naša ocena je, da je tudi opis posameznih točk referendumske pobude usklajen
               in tudi dovolj razumljiv. Zato ga bomo absolutno podprli. Hvala.</p>
            </sp>
            <sp xml:id="SDZ3-Redna-20-2002-11-26.sp11">

               <speaker>PODPREDSEDNIK DR. MIHA BREJC:</speaker>

               <p>Hvala lepa. S tem je moj seznam razpravljavcev izčrpan. Na voljo imamo še nekaj
               minut. Kdo želi besedo? Gospod Podobnik. Še kdo? Potem gospod Podobnik imate na voljo
               nekaj minut. Prosim.</p>
            </sp>
            <sp xml:id="SDZ3-Redna-20-2002-11-26.sp12">

               <speaker>JANEZ PODOBNIK:</speaker>

               <p>Hvala, podpredsednik. Jaz bi rad samo opozoril kolegice in kolege ali predlagal, da
               se dobro odločimo. Osebno bom podprl referendum, saj druge poti nimam.</p>
               <p>Ampak pred nami je referendumsko vprašanje v taki obliki, kot ga ni imel še noben
               predhodni referendum do sedaj. Tako obsežno. Obsežnost ni argument. Lahko je obsežno.
               Toda zakon jasno govori, da mora biti jasno. In v nekaterih alineah po mojem trdnem
               prepričanju je referendumsko vprašanje premalo jasno.</p>
               <p>Jaz sem to v svojem nastopu prej utemeljil in bi ob dejstvu, da se o tem
               referendumskem vprašanju ni izjasnjevalo tudi matično delovno telo - ne nazadnje po
               poslovniku mu ni treba, ni pa to prepovedano - predlagal gospod podpredsednik, da
               izkoristimo peti odstavek veljavnega poslovnika in da danes zvečer, ker najverjetneje
               ne sedaj, čeprav bi bilo morda logično tudi sedaj, da bi čim prej nadaljevali, skupaj
               ugotovimo, da pridobimo tudi mnenje delovnega telesa. Kajti delovno telo bi potem
               tudi lahko pomagalo, ko bi zvečer potem sprejeli sklep, na kakšen način naj
               predlagatelj zahteve bolj jasno napiše. Vsaj dve ali tri alineje v referendumskem
               vprašanju.</p>
               <p>Torej moj predlog je, podpredsednik, da bi na podlagi, to je pa poslovniški, to je
               pa proceduralni predlog, to je tretji odstavek 73. člena, da damo na glasovanje sedaj
               ali pa zvečer, ko bomo glasovali, predlog, da o tem vprašanju, torej o jasnosti
               nekaterih alineji, tu gre pa za 15. člen zakona o referendumu in ljudski iniciativi,
               pridobimo tudi mnenje pristojnega delovnega telesa, to je odbora za infrastrukturo.
               Hvala lepa.</p>
            </sp>
            <sp xml:id="SDZ3-Redna-20-2002-11-26.sp13">

               <speaker>PODPREDSEDNIK DR. MIHA BREJC:</speaker>

               <p>Ja, gospod Podobnik, jaz ugotavljam, da je bilo to besedilo objavljeno skladno s
               poslovnikom in da je bilo mogoče na to gradivo dati amandma. Jaz nisem mogel sprejeti
               tega predloga, ki ste ga predložili, zato, ker je v njem pisalo samo to, da je
               besedilo, če smem citirati: <q>"Na podlagi 15. člena zakona o referendumu in ljudski
               iniciativi državni zbor poziva predstavnika predlagatelja oziroma pobudnika zahteve,
               da jasneje opredeli vprašanje."</q> To je le preveč ohlapna formulacija, ki je ne morem
               sprejeti. Potrebno je bolj konkretno povedati, kaj je tisto, kar je nejasno. Pri tem
               se ni mogoče sklicevati na katerokoli razpravo. Mi lahko glasujemo samo o zelo
               konkretni formulaciji zvečer oziroma takrat, kadar glasujemo, ne moremo pa glasovati
               o nekem sklepu, ki je zelo splošen. Ker nič ne pove.</p>
               <p>Zato je seveda zdaj nastala zadrega. Po eni strani obstaja predlagatelj, torej
               poslanska skupina, ki meni, da je stvar premalo ohlapna, vendar, da je preveč
               ohlapna, vendar ni izkoristila možnosti, da bi amandmirala to besedilo, ker bi bilo
               bolje, oziroma niso povedali, konkretno v svojem predlogu ne v razpravi, kako to
               bolje narediti, da bi se lahko potem s predlagatelji referendumskega vprašanja
               pogovorili o tem, ali oni to sprejemajo, in potem izvedli postopek, tako kot je
               treba.</p>
               <p>Zdaj pa smo prišli do te točke, ki je lahko precedenčna - gradivo je bilo na voljo,
               lahko bi ga amandmirali, pa ga nihče ni. Poslovnik seveda<gap n="..."/> Ja, prosim, gospod
               Podobnik, izjemoma še minuta, ker to je nek nov primer, neka nova situacija.</p>
            </sp>
            <sp xml:id="SDZ3-Redna-20-2002-11-26.sp14">

               <speaker>JANEZ PODOBNIK:</speaker>

               <p>Gospod podpredsednik, nihče ne more amandmirati odloka, po veljavnem postopku se
               odloka ne sme amandmirati, ga ne moremo, na podlagi veljavnega zakona o referendumski
               iniciativi.</p>
               <p>Dikcija, ki sem jo predlagal, je pa neposredno iz zakona. "Če državni zbor meni <stage>(to
               je 15. člen)</stage>, da v zahtevi za razpis referenduma ni jasno izraženo vprašanje, ki naj
               bo predmet referenduma, ali če zahteva ni obrazložena<q>" - to ni argument, ker je
               obrazložena -"</q> pozove predstavnika predlagatelja oziroma pobudnika zahteve, naj jasno
               opredeli vprašanje oziroma dopolni zahtevo z obrazložitvijo". Samo iz zakona sem
               zapisal ta sklep. In spomnil bi, da je bila že praksa, da je državni zbor že pozval
               predlagatelje, da so jasneje opredelili referendumsko vprašanje.</p>
               <p>Kot pomoč državnemu zboru sem pa predlagal tudi pot, da se vendarle sestane tudi
               matično delovno telo in se potem tam lahko tudi pravzaprav odpre ta vsebinska
               razprava, ki se očitno še ni odprla.</p>
               <p>Nekatere alineje so po našem mnenju nejasne in bodo pravzaprav postavile v
               neprijeten položaj volivke in volivce na referendumu. Zato je ta naša rešitev
               odgovorna, gospod predsednik. Hvala lepa.</p>
            </sp>
            <sp xml:id="SDZ3-Redna-20-2002-11-26.sp15">

               <speaker>PODPREDSEDNIK DR. MIHA BREJC:</speaker>

               <p>No, glede tega, da je bilo pri nekem prejšnjem primeru tako odločeno, je treba reči,
               da - če se prav spominjam, je bilo jasno povedano, kako naj se spremeni referendumsko
               vprašanje - v vašem primeru pa to ni.</p>
               <p>Ampak zadeva je, kot pravim, lahko precedenčna in ne bi želel, da povzročimo kakšno
               hujšo napako. Zato bom prekinil to točko dnevnega reda v tem trenutku in bi po
               posvetovanju s pristojnimi zvečer eventualno sprejeli sklep - ali ga dali na
               glasovanje, no, tako - da o teh vprašanjih razpravlja še matično delovno telo. Pa bi
               potem jutri, v okviru jutrišnjega glasovanja eventualno odločali o tem referendumskem
               vprašanju. Tako ne bi izgubili več kot en dan in dovolj časa bi bilo, da proučimo
               zadevo in ne naredimo kakšne napake. Poslovnik, veste, da - saj je gospod Podobnik
               sam povedal, daposlovnik ne zahteva mnenja matičnega delovnega telesa, vendar je
               poslanska skupina ugotovila neka neskladja. In mislim, da ne bomo naredili velike
               napake, če odločitev za en dan odložimo in v tem času stvari razčistimo.</p>
               <p>Prekinjam to točko dnevnega reda. Hvala lepa gospodu ministru in državnemu
               sekretarju za prisotnost.</p>
               <p>Prehajamo na <title>3. TOČKO DNEVNEGA REDA - OBRAVNAVA PREDLOGA ZA RAZPIS PREDHODNEGA
                  ZAKONODAJNEGA REFERENDUMA O PREDLOGU ZAKONA O INVALIDSKIH ORGANIZACIJAH.</title>
               </p>
               <p>Predlog za razpis predhodnega zakonodajnega referenduma je zboru predložil poslanec
               mag. Janez Drobnič, ki ima besedo, pet minut. Izvolite, gospod Drobnič.</p>
            </sp>
            <sp xml:id="SDZ3-Redna-20-2002-11-26.sp16">

               <speaker>MAG. JANEZ DROBNIČ:</speaker>

               <p>Lep pozdrav vsem prisotnim na današnji seji državnega zbora! Dovolite, da dodatno
               obrazložim razloge za, torej pobudo za predlog za razpis predhodnega zakonodajnega
               referenduma o predlogu zakona o invalidskih organizacijah. Dne 12.7.2002 je bila
               vložena zahteva za razpis referenduma, ki jo je nesporno in veljavno podprlo več kot
               60.000 državljanov in na podobno vprašanje še več kot 10.000 državljanov. Kljub temu
               iz dvomljivih in tudi pravno izrazitih spornih razlogov do razpisa zakonodajnega
               referenduma še ni prišlo. Pravna sredstva, ki so bila vložena v obrambi pravice do
               referenduma, še niso doživela ustrezne vsebinske obravnave pristojnega sodišča, zato
               odločitev o razpisu ali nerazpisu predhodnega zakonodajnega referenduma še ni
               dokončna. Državnemu zboru so ta dejstva znana.</p>
               <p>Državni zbor je kljub navedenemu ustavnemu postopku nadaljeval obravnavanje
               zakonskega predloga. V tem času je začel delovati tudi po novih poslovniških
               določilih, ki med drugim onemogočajo vsebinsko dopolnjevanje zakona po končani drugi
               obravnavi zakona, seveda če niso bila v tej fazi sprejeta dopolnila.</p>
               <p>V drugem branju so bila k relevantnim zakonskim določbam sicer vložena dopolnila, ki
               pa na seji pristojnega odbora državnega zbora niso bila sprejeta. Ker v zakonodajnem
               postopku niso bila sprejeta dopolnila, ki bi razrešila referendumsko vprašanje, je
               nastala situacija in potreba po vložitvi referendumske pobude, ki sem jo v skladu s
               poslovniškimi določili in z namenom izpolnitve volje državljanov tudi vložil.
               Ocenjujem, da so si pobudniki referenduma, ki so sicer zbrali zadostno število
               glasov, privoščili zlorabo državljanske pobude in zavrnili z ustavo podano voljo
               ljudi po referendumskem izrekanju. Postavlja se seveda logično vprašanje: Ali je bilo
               potemtakem zbiranje podpisov le špekulacija? Kar seveda pomeni, da so zlorabili
               določbo v ustavi in voljo ljudi. S tem je nastala tudi moralna škoda.</p>
               <p>V kolikor se boste kolegice in kolegi odločili proti sprejetju predložene
               referendumske pobude, bo pomenilo, da ne spoštujete volje 70.000 državljanov, ki so
               podpisali, da je potrebno preveriti to vprašanje na referendumu. S tem boste tudi
               negirali ustavno določilo o izpolnitvi pogojev za razpisani referendum.</p>
               <p>Vsa ta navedena pravno nevzdržna dejanja bodo imela hude posledice na institut
               državljanske pobude in na spoštovanje volje državljanov. V tej situaciji sem mnenja,
               da pomeni vložitev predloga, naj državni zbor razpiše predhodni zakonodajni
               referendum, edino možnost, da se državni zbor sooči z opisano pravno situacijo.
               Mnenja sem, da mora državni zbor v spoštovanju normativne moči temeljne državljanske
               pravice do referenduma storiti vse, da ne pride do nastanka neustavne situacije.</p>
               <p>V dani situaciji to pomeni, da mora državni zbor prekiniti zakonodajni postopek
               obravnave predloga zakona o invalidskih organizacijah. Hvala lepa.</p>
            </sp>
            <sp xml:id="SDZ3-Redna-20-2002-11-26.sp17">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog za razpis referenduma je obravnaval odbor za zdravstvo, delo,
               družino, socialno politiko in invalide kot matično delovno telo. Prosim predsednika
               odbora gospoda Brenčiča, da predstavi poročilo odbora - pet minut.</p>
            </sp>
            <sp xml:id="SDZ3-Redna-20-2002-11-26.sp18">

               <speaker>STANISLAV BRENČIČ:</speaker>

               <p>Hvala za besedo, gospod podpredsednik. Lepo vas, cenjeni navzoči, pozdravljam
               najprej!</p>
               <p>Odbor Državnega zbora Republike Slovenije za zdravstvo, delo, družino, socialno
               politiko in invalide je na svoji 25. redni seji dne 6.11. obravnaval predlog poslanca
               mag. Janeza Drobniča, naj državni zbor na svojo pobudo razpiše predhodni zakonodajni
               referendum o predlogu zakona o invalidskih organizacijah.</p>
               <p>Odbor je bil seznanjen z mnenjem zakonodajno-pravne službe, pri čemer je treba
               ugotoviti, da to mnenje ugotavlja, da so izpolnjeni vsi pogoji, ki omogočajo
               državnemu zboru, da odloča o navedenem predlogu za razpis predhodnega zakonodajnega
               referenduma. Poleg tega pa zakonodajno-pravna služba ugotavlja tudi, da je bilo
               povsem enako vprašanje že postavljeno s strani pobudnice Elene Pečarič, ki jo je
               predsednik državnega zbora obvestil, da roka za zbiranje podpisov ne bo ponovno
               določil, ker gre za povsem enako vprašanje, glede katerega je bil rok za zbiranje
               podpore volivk in volivcev že odprt, pa ustrezno število podpore ni bilo zbrano.
               Okoliščine v zvezis tem predlogom zakona pa se od prve do sedanje pobude niso v
               ničemer spremenile.</p>
               <p>Člani odbora so se kljub odsotnosti predlagatelja seznanili s predlogom, naj državni
               zbor na svojo pobudo razpiše predhodni zakonodajni referendum o predlogu zakona o
               invalidskih organizacijah in na podlagi mnenja zakonodajno-pravne službe brez
               razprave odločili o sklepu, ki se je glasil: Odbor podpira predlog poslanca mag.
               Janeza Drobniča, naj državni zbor na svojo pobudo razpiše predhodni zakonodajni
               referendum o predlogu zakona o invalidskih organizacijah in predlaga državnemu zboru,
               da ga sprejme.</p>
               <p>Člani odbora so se do predloženega sklepa odločali z dvema glasovoma podpore, devet
               glasov pa je temu nasprotovalo. Na podlagi navedenega odbor državnega zbora Republike
               Slovenije za zdravstvo, delo, družino, socialno politiko in invalide predlaga
               državnemu zboru, da sprejme naslednji sklep: Pobuda poslanca mag. Janeza Drobniča,
               naj državni zbor na svojo pobudo razpiše predhodni zakonodajni referendum o predlogu
               zakona o invalidskih organizacijah, se ne sprejme. Hvala lepa.</p>
            </sp>
            <sp xml:id="SDZ3-Redna-20-2002-11-26.sp19">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predstavnikov vlade tu ni, tudi niso prijavljeni k razpravi. Sledijo
               predstavitve stališč poslanskih skupin. In sicer po vrsti, gospa Danica Simšič,
               Združena lista, potem gospod France Cukjati, SDS, potem gospod Stanislav Brenčič, SLS
               in potem gospod Sašo Peče, SLS. Gospod Potrč, v imenu Združene liste, prosim.</p>
            </sp>
            <sp xml:id="SDZ3-Redna-20-2002-11-26.sp20">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi! Poslanska skupina Združene liste
               socialnih demokratov podpira mnenje matičnega odbora, da se predlog poslanca mag.
               Janeza Drobniča za razpis predhodnega zakonodajnega referenduma ne sprejme. Gre sicer
               za pomembno, vendar pravno in dejansko zelo specifično vprašanje kriterijev za
               organiziranje invalidskihorganizacij. Stroka, mednarodne primerjave, pogledi
               različnih interesnih združenj so temu vprašanju podali temeljite argumente in
               opredelitve. Matično delovno telo se je z njimi poglobljeno ukvarjalo in iskalo
               rešitve, ki bi bile še sprejemljive s strokovnega, predvsem pa tudi različnega
               interesnega pogleda.</p>
               <p>Referendumsko odločanje o tako specifičnih vprašanjih je zelo zahtevno. Če bo do
               njega prišlo, se bosta soočili predvsem dve skupini invalidskih organizacij in
               njihovi pogledi. In vse se bo, poenostavljam, zreduciralo na sposobnost ene in druge
               skupine, da na referendum pripelje več svojih privržencev in doseže večino. Po našem
               prepričanju to ni smisel demokratičnega odločanja.</p>
               <p>Drugo. Referendumsko odločanje in problem, ki ga postavlja poslanec Drobnič, je že
               bilo predmet referendumske pobude, in to dvakrat. Najprej ga je podalo društvo za
               teorijo in kulturo hendikepa, vendar ni zbralo potrebnih podpisov. In drugič, ga je
               podala gospa Elena Pečarič; ker je šlo za enako pobudo, je predsednik državnega zbora
               ni sprejel.</p>
               <p>Tudi sami smo prepričani, da bi ponoven razpis enakega referenduma, z enako vsebino,
               ko 3 mesece pred tem niso bili zbrani podpisi, pomenil pravzaprav zlorabo zakona.
               Zato se nam je zdelo prav, da takšna pobuda ni bila sprejeta.</p>
               <p>Sodimo, da tako zlorabo zakona, čeprav izpolnjuje vse formalne pogoje, predstavlja
               tudi predlog gospoda Drobniča. Le da nismo navajeni, si ne upamo stvari poimenovati s
               pravim imenom.</p>
               <p>Sklicevati se namreč na pobudo oziroma zahtevo druge skupine, ki je zbrala 60 tisoč
               podpisov, ni korektno, ker ta druga skupina je zahtevala nekaj povsem drugega. Da se
               namreč zakon sprejme takšen, kot je dejansko predlagan v državnem zboru.</p>
               <p>In tretjič, predhodni zakonodajni referendum, in za tega gre, je tudi načelno po
               mnenju poslanske skupine Združene liste sicer ustavna, vendar neustrezna rešitev, ki
               ne prispeva k odgovorni vlogi zakonodajalca, ki predvsem omogoča tudi zavlačevanje
               zakonodajnega postopka in nagajanje državnemu zboru, predvsem pa zelo drage postopke
               izjasnjevanja državljank in državljanov, tudi o vprašanjih, za katere so dejansko
               izvolili poslanke in poslance in bi pričakovali, da se bodo sposobni o teh vprašanjih
               tudi odgovorno odločati.</p>
               <p>Vse kar je potrebno za zagotovitev demokratičnih postopkov, vse kar je potrebno za
               zagotovitev vpliva in kontrole državljank in državljanov na državni zbor, bi se dalo
               zagotoviti s potrditvenim ali zavrnitvenim referendumom, za katerega se zavzemamo. In
               sicer potem, ko bi državni zbor zakon sprejel. Vsak, ki bi bil z vsebino sprejetega
               zakona nezadovoljen, bi lahko še vedno zahteval, da ga na referendumu potrdi ali
               sprejme državni zbor, da ga na referendumu potrdijo ali zavrnejo državljanke in
               državljani.</p>
               <p>Prav bi torej bilo pustiti, da državni zbor opravlja svojo zakonodajno funkcijo, in
               državljankam in državljanom dati vlogo res potrjevalca ali tistega, ki zavrne, ne pa
               akterja neposredno v samem sprejemanju zakona. Taki so končno tudi standardi
               demokracije v Evropi. Zato bi bilo prav, da bi si končno vsi prebrali in seznanili s
               študijo raziskovalnega sektorja državnega zbora z dne 2. julija 2002 pod naslovom
               Analiza zakonodajnega referenduma in ugotovili, da prav v nobeni, prav v nobeni
               primerljivi evropski državi ne poznajo obvezujočega predhodnega zakonodajnega
               referenduma.</p>
               <p>Zato bomo poslanke in poslanci Združene liste socialnih demokratov glasovali proti
               razpisu referenduma.</p>
            </sp>
            <sp xml:id="SDZ3-Redna-20-2002-11-26.sp21">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod France Cukjati, Socialdemokratska stranka. Prosim.</p>
            </sp>
            <sp xml:id="SDZ3-Redna-20-2002-11-26.sp22">

               <speaker>FRANCE CUKJATI:</speaker>

               <p>Hvala za besedo. Socialdemokratska stranka podpira predlog iz dveh razlogov.</p>
               <p>Prvič. Zbranih je bilo prek 60.000 podpisov za referendum in menimo, da ni razloga,
               ni opravičila, da en sam predlagatelj kratko malo izniči težo teh 60.000 podpisov ter
               umakne predlog za referendum, ki je bil dan - predlog, ki je bil sicer nekoliko
               drugače formuliran, vendar vsebuje iste elemente in isto vsebino kot predlog, ki ga
               imamo sedaj pred sabo. Tako menimo, da bi iz spoštovanja do več kot 60.000
               podpisnikov vendarle morali dovoliti predhodni referendum.</p>
               <p>Drugi razlog je pa, da resnično sedanja predlagana rešitev ni ustrezna. In sicer, če
               sedanja rešitev zahteva, da za pridobitev statusa reprezentativnosti invalidska
               organizacija vključuje invalide bodisi po vrsti invalidnosti bodisi po družbenem
               statusu, to pomeni, da invalidom določamo, po kakšnih kriterijih se smejo združevati.
               To pa je seveda v nasprotju s svobodo združevanja, z osnovnim namenom društva, ki ga
               opredeljuje zakon, kjer je osnovni element svoboda združevanja, in sicer po
               kriterijih, ki si jih invalidi sami izberejo, ali pa brez kriterijev.</p>
               <p>Sedanja dikcija torej, ki določa ali po vrsti invalidnosti ali družbenem statusu,
               določa, da recimo invalidi Ljubljane, ki bi se vsi združevali v neko društvo
               ljubljanskih invalidov, morda s ciljem, da ukinejo oziroma ublažijo arhitektonske
               ovire v Ljubljani, ne bi nikoli dobili statusa reprezentativnosti, čeprav mi morda
               vključevali tretjino vseh invalidov Slovenije. Zdi se mi, da je to neustrezna
               rešitev, ki nikomur ne koristi, škodi pa invalidom.</p>
               <p>Drugo, kar je v tem zakonu zelo vprašljivo, je tudi vprašanje glede števila
               invalidov. Limit 33% pomeni, da bosta na področju neke vrste invalidnosti samo dve
               invalidski organizaciji smeli pridobiti status reprezentativnosti, samo dve in glede
               družbenega statusa samo dve. Pri teh kriterijih se postavlja vprašanje svobode
               vključevanja v različne invalidske organizacije. Pomeni, ali bo nek invalid lahko v
               različnih organizacijah vključen. In če bo, potem limit 33% in podobno je smešen, je
               diskriminatoren, pomeni samo neko sivo liso pri podeljevanju statusa
               reprezentativnosti, pomeni neko možnost velike samovolje državnih organov pri
               podeljevanju tega statusa.</p>
               <p>Resnično menimo, da je ta rešitev neustrezna in da to utemeljuje tudi razlog, da v
               kolikor mi sami ne sprejmemo adekvatne rešitve, pa dovolimo, da o tem odločajo
               volivci na referendumu. Vsekakor pa osnovni argument našega stališča, da podpiramo ta
               predlog, ki je, spoštovanje 60.000 podpisov. Hvala lepa.</p>
            </sp>
            <sp xml:id="SDZ3-Redna-20-2002-11-26.sp23">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Stanislav Brenčič, Slovenska ljudska stranka.
               Prosim.</p>
            </sp>
            <sp xml:id="SDZ3-Redna-20-2002-11-26.sp24">

               <speaker>STANISLAV BRENČIČ:</speaker>

               <p>Hvala lepa še enkrat za besedo. V poslanski skupini Slovenske ljudske stranke se
               zavedamo, da ta zakon morda ni idealen predlog zakona, ki je še vedno v proceduri,
               zakon o invalidskih organizacijah, ali morda, da ne rešuje povsem vseh pričakovanj
               tistih, ki jih pričakujejo.</p>
               <p>Vendar pa je treba povedati to, da je sprejemanje tega zakona povezano že s kar
               dolgim obdobjem, ima dolgo brado in da so se o predlogu tega zakona vodile kar
               obširne diskusije, argumentirane razprave in da se je predložena vsebina zakona skozi
               to razpravo tudi krepko spremenila. V vsakem primeru se ob sprejemanju tega zakona
               potrjujejo ali še dodatno potencirajo številna nasprotja, ki so v sistemu invalidskih
               organizacij, če jih tako imenujemo, prisotna in so na osebni ravni včasih že tako
               izključujoča, da če nič drugega je dobro, da s tem zakonom presežemo vsaj to. Ampak
               presega se še veliko drugih stvari.</p>
               <p>V vsakem primeru poslanska skupina Slovenske ljudske stranke podpira predlog sklepa
               matičnega delovnega telesa, pa ne zato, ker bi morda bil, kot sem rekel, zakon povsem
               idealen. Zakon je v svoji vsebini in konceptu takšen, kakršen je v tem trenutku
               mogoč. Mogoč pa je v tem, da v vsakem primeru, če se bo izvajal vsaj v kontekstu, ki
               zakon prinaša, da nekoliko presega obstoječe stanje in ne posnema obstoječega stanja
               v tisti meri, kot se je morda želelo, bo na področju invalidskega varstva prav gotovo
               prinesel veliko več dobrega, kot če zakona ne bi bilo, ali če bi še naprej odlagali
               sprejem tega zakona.</p>
               <p>Zato seveda poslanska skupina zakon podpira. Hvala.</p>
            </sp>
            <sp xml:id="SDZ3-Redna-20-2002-11-26.sp25">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Sašo Peče, Slovenska nacionalna stranka.</p>
            </sp>
            <sp xml:id="SDZ3-Redna-20-2002-11-26.sp26">

               <speaker>SAŠO PEČE:</speaker>

               <p>Spoštovani! Dejstvo je, da je to še eno področje, kjer je po eni strani zakonodajna,
               po drugi strani pa izvršna oblast v naši državi padla. Da je to še eno izmed tistih
               področij, ki jih samokritično ne znamo urediti, da jih urejamo na ta način, da
               odjemalcem te zakonodaje to pač ne ustreza. In za koga pišemo zakone? Očitno v tej
               državi pišemo zakone za izključno vlado Republike Slovenije in pa ta državni zbor. Da
               se ti zakoni ne odražajo v realnosti in da ne omogočajo tistega, oziroma ne omogočajo
               normalnega življenja tistim, katerim zakoni so namenjeni.</p>
               <p>Prva kritika gre na vse nas. Nismo bili sposobni zagotoviti oziroma nismo sposobni
               zagotavljati interesov posameznih skupin v tej državi. V našem primeru invalidom.</p>
               <p>Dejstvo je, da je bilo zbranih 60.000 podpisov. Dejstvo je, da so izpolnjeni
               zakonski kriteriji. Dejstvo je pa prav tako, da je tudi po naši oceni prišlo ali do
               namerne ali nenamerne napake s strani gospoda Drobniča. Toda ta napaka je vseeno
               manjša, kot je materija, ki jo je podpisalo 60.000 ljudi. Jaz mislim, da se
               zakonodaje moramo držati in to je tudi stališče Slovenske nacionalne stranke.
               Hvala.</p>
            </sp>
            <sp xml:id="SDZ3-Redna-20-2002-11-26.sp27">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Končali smo predstavitve poslanskih skupin. Prehajamo na razpravo poslank
               in poslancev. Besedo ima mag. Janez Drobnič.</p>
            </sp>
            <sp xml:id="SDZ3-Redna-20-2002-11-26.sp28">

               <speaker>MAG. JANEZ DROBNIČ:</speaker>

               <p>Hvala lepa ponovno za besedo. Gre za občutljivo vprašanje reprezentativnosti, to pa
               pomeni, ima velike posledice na pravice državljanov, posameznikov. Vse preveč smo v
               dosedanjem času in zadnjih dvajset ali pa petindvajset let pristajali na dejstvo, da
               je organizacija nad posameznikom.</p>
               <p>Moja želja in to prizadevanje, ki sem ga imel, da bi se to obrnilo, da bi bil
               posameznik tisti, kateremu pritičejo pravice, svoboda odločanja in pravice do
               neodvisnega življenja. Vprašali smo tudi druge institucije v Evropi, kaj si mislijo o
               tem zakonu. Povedali so. Zakon uveljavlja medicinski model invalidnosti, da ne
               omenjam poseben model in sistem ugotavljanja invalidnosti ali pa integriranosti, ki
               ga je sprejela mednarodna zdravstvena organizacija, ki se odreka temu. Ravno zaradi
               tega, da bi se preprečila segregacija in da bi se zagotovila integracija. Ta zakon
               namreč gre ravno v nasprotni smeri s tem, da bi segregiral.</p>
               <p>Ravno zato so nekateri vložili pobudo za referendum. To ni bilo zgolj zaradi kapric,
               ampak to kaže - ena ali druga stran, da na tem področju stvari škripljejo, da se ne
               zagotavlja tisto, kar je potrebno. Tudi v včerajšnjem poslanskem vprašanju sem se jaz
               dotaknil tega področja. Tudi zelo velikih razlik socialnih transferjev na podlagi
               invalidnosti. Tega pač naša država, tega izpita ni opravila.</p>
               <p>Potem mi kolega poslanec Potrč reče, da to, kar vlagam, je nagajanje in da to ni
               demokracija. Oprostite, gospod Potrč, jaz sem to vložil v skladu s poslovnikom, z
               nobenim namenom nagajanja. Ne vem, a vi smatrate vse tole, kar je bilo demokratično
               sprejeto in se človek drži tega, nagajanje. Razen seveda, če si vi predstavljate
               demokracijo tako, kot je bila nekoč pred 40 leti. Ja, tako je to. A sem vložil v
               skladu s poslovniškimi določili? A je bilo jasno zastavljeno? To je tudi sekretariat
               povedal. Morda je vam ta izrek izšel, ušel, ampak to kaže na neko razmišljanje v
               našem državnem zboru.</p>
               <p>Navedeni zakon, jaz mu ne nasprotujem. Želim pa, da ima ta država takšen zakon, da
               bo vladavina prava gospodovala in da bodo posameznikove pravice nad pravicami
               organizacije. To se še vedno dogaja, da organizacija je nad in vsemu tistemu, vsemu,
               kar vodi k temu, bom seveda nasprotoval.</p>
               <p>Reprezentativnost bo seveda težko zagotovljena na tak način, kot je bilo predloženo
               s strani vlade oziroma z ene strani. Zakaj ne bi, zakaj niste podprli predlogov, ki
               smo jih dobrohotno vložili z namenom, da se olajša pot do reprezentativnosti? Zakaj
               to? Zakaj omejevati invalidom pravice, da si izbirajo, kdo jih bo zastopal? Tega
               resnično ne razumem.</p>
               <p>In zato je tudi vložena ta pobuda. Ni nič v neskladju, je v skladu s postopkom, s
               poslovnikom. In zato si ne dovolim, da mi kdo oporeka oziroma mi govori, da je to
               nagajanje.</p>
               <p>In ker je sedaj v obravnavi oziroma so bila v zvezi s tem vložena določena sredstva
               in poti za preveritev tega, bi bilo smotrno in smiselno, da se preloži obravnava.
               Hkrati smo pa vezani še na nekaj drugega. Na zakon o humanitarnih organizacijah, ob
               katerem se je državni zbor torej odločil, da bosta ta dva zakona šla nekako
               vzporedno.</p>
               <p>To je tudi dodatni razlog, da bi lahko ta oba zakona sprejeli normalno v korist
               tistih, ki so prizadeti v tej družbi in potrebujejo določen zakon in način podpore.
               Hvala lepa.</p>
            </sp>
            <sp xml:id="SDZ3-Redna-20-2002-11-26.sp29">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Ostalo nam je še približno 5 minut. Kdo želi še razpravljati? Gospod
               Potrč. Še kdo? Trije, dobro. Potem približno minuto in pol vsak. Gospod Potrč,
               prosim.</p>
            </sp>
            <sp xml:id="SDZ3-Redna-20-2002-11-26.sp30">

               <speaker>MIRAN POTRČ:</speaker>

               <p>Hvala lepa. Nimam pravice niti pričakovati niti zahtevati, da bo gospod Drobnič
               natančno poslušal, še manj, da bo pravilno razumel, kaj sem želel povedati.</p>
               <p>Zato bom svojo izjavo ponovno citiral. Sodim, da tako zlorabo zakona, čeprav
               izpolnjuje vse formalne pogoje, torej poudaril sem, da izpolnjuje vse formalne
               pogoje, predstavlja tudi predlog gospoda Drobniča. In prav to, da nekaj, nek predlog
               izpolnjuje vse formalne pogoje, je pa v nasprotju z nekimi drugimi, enakimi
               zakonskimi cilji ali pa ureditvami, je zloraba zakona. Jaz sem pač trdil, da v tem
               primeru, ker gre za tretji, popolnoma enak predlog, je zloraba v smislu, ki je
               formalno korekten, da pač pomeni, da se državni zbor postavlja v položaj, ko ne more
               opravljati svoje zakonodajne funkcije, čeprav se je že trikrat poskušal o istem
               vprašanju razpisati referendum. Tisti drugi referendum, ki bi lahko bil razpisan - in
               jaz nisem ocenjeval, ali je umik tistega predloga bil korekten ali ne, o tem se nisem
               opredelil, samo vsebinsko je pa seveda popolnoma drugačen, nasproten temu istemu in
               ga v tej točki ni mogoče povezovati.</p>
               <p>Zdi se mi torej, da bi se morali na ta način razumeti. Ker pa je predlog formalno
               vložen, seveda moramo o njem odločati, in tudi sam bom in tudi naša poslanska
               skupina, pravico do ocene, kaj pomeni, pač imamo. Hvala.</p>
            </sp>
            <sp xml:id="SDZ3-Redna-20-2002-11-26.sp31">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Gasparini, minuta in pol.</p>
            </sp>
            <sp xml:id="SDZ3-Redna-20-2002-11-26.sp32">

               <speaker>MARIO GASPARINI:</speaker>

               <p>Hvala lepa. No, dotaknil bi se samo dveh stvari.</p>
               <p>Najprej, strinjam se z gospodom Brenčičem, da ta zakon ni idealen, pa vendar, upam
               si trditi, da v tem parlamentu idealnega zakona še nismo sprejeli, in mislim, da ga
               tudi ne bomo. Vendar pa smo s tem zakonom zadovoljili, in ga sprejeli torej, 92%
               invalidov Slovenije. Gospod Peče - ga ni tukaj - pravi, da smo padli kot parlament in
               vlada na tem vprašanju, pa mislim, da nismo, ker smo zadovoljili 92% invalidov
               Slovenije.</p>
               <p>In še druga stvar. Ne vem, kako pridete do 60.000 podpisov; verjetno štejete ali pa
               seštevate en in drug referendum. Ja, sicer ne bi predsednik državnega zbora to
               zavrnil in rekel pač, v določenem času ni bilo zbranih 40.000 podpisov, in zato je
               predlog zavrnil. Česeštevate eno in drugo, potem je tisto, kar je gospod Potrč rekel,
               čisto nepravilno - torej vprašanje je bilo drugače postavljeno, nasprotno drugače, ne
               tako, kot vi trdite.</p>
            </sp>
            <sp xml:id="SDZ3-Redna-20-2002-11-26.sp33">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Drobnič, minuta in pol.</p>
            </sp>
            <sp xml:id="SDZ3-Redna-20-2002-11-26.sp34">
               <speaker>MAG. JANEZ DROBNIČ:</speaker>
               <p>No, rad bi hkrati še repliciral gospodu Potrču. Lahko si pogledate
            magnetogram, pa boste videli izsiljevanje in nagajanje; to je pač stvar, ki se je
            pojavila.</p> 
               <p>Bi pa še hkrati govorcu pred menoj repliciral. Bilo je zbranih 60.000
               podpisov za eno referendumsko vprašanju, za drugo pa več kot 10.000, natančnega
               števila ne vem. Ampak to je zagotovo, število je bilo zbrano, vendar se je potem
               tisti, ki je zbiral podpise, odločil, da ne bo vložil, pač ne vem, zaradi česa. V
               zvezi z nabiranjem podpisov je pa ta organizacija porabila ogromno denarja zaradi
               tega referendumskega vprašanja, in bi se vprašal, iz katerega naslova - iz tistega
               naslova, ki je namenjen za integracijo invalidov, za njihovo rehabilitacijo, za
               njihovo usposabljanje, za njihovo normalizacijo v življenju. Žali bog, to je treba
               povedati in to so dejstva. Hvala lepa.</p>
            </sp>
            <sp xml:id="SDZ3-Redna-20-2002-11-26.sp35">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Mislim, da ni več razpravljavcev, zato zaključujem razpravo. O predlogu
               sklepa bomo v skladu s časovnim potekom seje državnega zbora odločali danes ob 20.15.
               S tem prekinjam to točko dnevnega reda. Minuta je še do naslednje točke dnevnega
               reda. Mislim, da ne bo nič narobe, če kar nadaljujemo s sejo.</p>
               <p>Prehajamo na <title>4. TOČKO DNEVNEGA REDA - DRUGA OBRAVNAVA PREDLOGA ZAKONA O
                  PREKRŠKIH.</title> Predlog zakona je v obravnavo zboru predložila vlada Republike
               Slovenije. Besedo dajem predstavnikom vlade za dopolnilno obrazložitev predloga
               zakona. Hkrati pozdravljam gospoda ministra in gospoda državnega sekretarja. Gospod
               Jenull, prosim.</p>
            </sp>
            <sp xml:id="SDZ3-Redna-20-2002-11-26.sp36">

               <speaker>HINKO JENULL:</speaker>

               <p>Hvala lepa. Hvala za besedo. Gre za drugo obravnavo zakona, ki ga je ta državni zbor
               na prvi obravnavi vzel v pregled, tudi na svoji plenarni seji. Takrat je bila
               opravljena obsežna razprava in predlagatelj je tej razpravi sledil in lahko ugotovim,
               da zakon, ki danes z dopolnjenim predlogom prihaja pred vas, sledi tistim ugotovitvam
               in pripombam iz razprave, ki zagotavljajo dodatno spremembo posameznih določb, da bo
               zakonodajni namen uresničen.</p>
               <p>Želim povedati, da zakon ves čas zasleduje osnovni namen, ki izhaja iz odločb
               ustavnega sodišča na tem področju, da je treba z zakonom dokončno in nedvoumno
               uvrstiti sodnike za prekrške med sodno vejo oblasti. Pri tem je rešitev, kakor je
               sedaj v dopolnjenem predlogu, da sodniki za prekrške postanejo sodniki okrajnih
               oziroma višjih sodišč, tudi usklajena z obstoječo mrežo sodišč, z njeno večjo
               transparentnostjo in z oblikovanjem tako okrepljenih sodišč za prekrške omogoča tudi
               večjo mobilnost, večjo odzivnost in lažje obvladovanje zadev.</p>
               <p>Po drugi strani v celoti, tudi v dopolnjenem predlogu, ki ga predlagatelj podpira,
               ostajajo številne določbe, s katerimi se postopki za prekrške poenostavijo in
               pristojnosti v teh zadevah prenašajo na prekrškovne organe. V pristojnosti sodišč pa
               ostaja samo sodno varstvo v teh zadevah in odločanje v tistih zadevah, ko je to
               treba, ker posamezne sankcije posegajo v temeljne človekove pravice in svoboščine.</p>
               <p>Pri tem je pričakovati, da bo teh zadev, o katerih bodo odločali prekrškovni organi,
               na prvi stopnji najmanj za polovico sedaj obravnavanih zadev pred sodniki za
               prekrške, kar pomeni, da se bodo najmanj za polovico teh zadev razbremenili oziroma
               bodo o teh zadevah odločali le v postopku ugovora, ki pa ga na okrajnem sodišču
               rešuje en sodnik in pri čemer zakon tudi omogoča, da v tem postopku posamezna dejanja
               opravlja strokovni sodelavec. To pomeni, da ta koncept vodi tudi k razbremenitvi
               sodišč in sodnikov od tistih opravil, ki se lahko prenesejo na druge.</p>
               <p>Ostaja tudi pritožba, ostaja pa tudi redni postopek sodnikov za prekrške, sedaj kot
               sodnikov sodišč, v tistih zadevah, ko gre za izrek stranskih sankcij, kot je
               kazenskih točk, ko gre za postopke proti mladoletnikom in ko gre za nekatere druge
               posege, kot sem omenil, v temeljne človekove pravice in obveznosti. V teh primerih je
               potem zagotovljena tudi pritožba na višje sodišče, tako da je sodno varstvo popolno
               in v skladu z zahtevami, kot jih postavlja ustava in kot jih postavlja evropska
               konvencija o človekovih pravicah, ki šteje, da gre pri zadevah prekrškov za zadeve
               kazenskopravne narave in so zato konceptualno sedaj tudi tako obravnavane. Hvala
               lepa.</p>
            </sp>
            <sp xml:id="SDZ3-Redna-20-2002-11-26.sp37">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za notranjo politiko kot matično
               delovno telo. Prosim predsednika odbora gospoda Lavrinca, da predstavi poročilo
               odbora. Pet minut je predvidenih za to. Prosim.</p>
            </sp>
            <sp xml:id="SDZ3-Redna-20-2002-11-26.sp38">

               <speaker>MAKSIMILJAN LAVRINC:</speaker>

               <p>Hvala, gospod podpredsednik. Ne bom ponavljal zadev, ki jih je tudi nam na odboru
               predstavil predstavnik vlade, gospod Jenull, mislim pa, da je treba povedati v zvezi
               s spremembami tega zakona, da so te spremembe nastajale devet let. Da seveda nikakor
               predlagatelji, v tem primeru vlada, niso prišli skupaj s tistimi, ki se ponavadi
               predstavljajo kot strokovna javnost, vendar je tako, kot je bilo na odboru povedano,
               so mnogokrat seveda tudi lobisti za svoje področje. Do popolne uskladitve ni prišlo.</p>
               <p>Poleg teh zadev, ki so bile izpostavljene, je bilo na odboru precej diskusije tudi o
               tem, da bi se del prekrškov, torej preprosto črtal, torej da se uvede neke vrste
               amnestija pregona. Na ta način seveda bi morda olajšali delo ob začetku.</p>
               <p>Upoštevali smo opozorilo zakonodajno-pravne službe. V diskusiji članov odbora pa je
               bilo poudarjeno predvsem naslednje. Torej, da je sedanja organizacija prekrškov
               nesmiselna in nesmotrna, saj ne zagotavlja učinkovitega delovanja, da je unikum v
               Evropi, da vse - torej ureditve v Evropi so podobne tej, ki jo uveljavljamo s tem
               zakonom sedaj.</p>
               <p>Poleg tega je treba povedati, da smo v zvezi z amandmaji, ki so jih predlagale štiri
               poslanske skupine, sprejeli kar nekaj amandmajev - mislim, da jih je deset - na
               amandmaje, zato da je bil tekst boljši. In vse to je bilo na podlagi razprave na
               odboru. Povedati moram še to, da je svet sodnikov za prekrške dal nekaj pripomb in
               jih je odbor pri svojem delu in pri oblikovanju amandmajev na amandmaje oziroma pri
               sestavljanju svojih amandmajev tudi upošteval.</p>
               <p>Senat republike za prekrške je predlagal nekaj pripomb in tudi o njih smo se
               izjavili oziroma izjasnili tako, da smo pripravili nekatere amandmaje na amandmaje,
               na primer k 230. členu</p>
               <p>Povedati moram pa, da je na odboru bila izražena tudi bojazen, da tovrstna
               reorganizacija prekrškovnega prava ne bo učinkovita oziroma da se zna zgoditi, da bi
               imeli leta 2005, ko naj bi zakon stopil v veljavo, težave. Takšnega mnenja je bil
               predvsem predsednik vrhovnega sodišča. Tudi predstavnik sodnega sveta, ki je sicer
               izrazil podporo tovrstnim spremembam prekrškovne zakonodaje, je izrazil bojazen, da
               bi prišlo do poslabšanja sodnih statistik. Vendar je bilo v ugovoru na tovrstne
               pomisleke s stranipredlagatelja vedno korektno opozorjeno, tako da se je večina
               odločila tako, kot je razvidno iz predlaganega zakona.</p>
               <p>No, državni svet je tudi sodeloval pri nastajanju tega zakona, s tem da je državni
               svet predlagal neke vrste hitro instanco oziroma instanco za hitre postopke in pa
               predlagal je celo povečanje globe v primeru, če ta ne bi bila sprejeta.</p>
               <p>Ob tem moram povedati, da so bili člani odbora seznanjeni, da je odbor zaprosil za
               stanje zadev republiški senat za prekrške. Predvsem nas je zanimalo to, koliko zadev
               pravzaprav letno zastara, vendar do podatka nismo prišli. Obrazložitev je bila,
               predsednice senata, pismena obrazložitev, da tovrstnih evidenc nimajo. Po tistem, kar
               je priliva in odliva, da tako rečem, na senatu, pa se je dalo ugotoviti, da gre za
               več kot 10.000 zadev. Zato je večina članov odbora sprejela tovrstni postopek, ki naj
               bi bil torej krajši, druge prekrškovne organe in seveda vse sodno varstvo, ki je
               tukaj.</p>
               <p>Ob tem je treba po mojem povedati še to, da se ta zakon v nekem delu prepleta z
               novim kazenskim zakonikom, ki bo uvedel nekatera kazniva dejanja, torej na novo
               opredelil kot kazniva dejanja predvsem tiste hujše prekrške, o katerih je bilo vredno
               razmišljati tudi zato, ker izkušnje v tujini uče, da je z večkratnimi povratniki,
               šeposebej, denimo, na področju alkohola, prehitre vožnje in tistih, ki storijo, bom
               rekel, te hujše prekrške, da je treba ravnati kot z ljudmi, ki so se pregrešili zoper
               kazensko pravo.</p>
               <p>Torej zaključek bi bil, da je odbor, kot ste videli iz poročila <gap n="..."/><stage>/Opozorilni znak
               za konec./</stage><gap n="..."/> - saj zaključujem, ja - sprejel kar precej amandmajev in je tekst
               dodobra popravljen. Predlagam, da takšnega sprejmete. Hvala.</p>
            </sp>
            <sp xml:id="SDZ3-Redna-20-2002-11-26.sp39">

               <speaker>PODPREDSEDNIK DR. MIHA BREJC:</speaker>

               <p>Hvala lepa.</p>
               <p>Prehajamo na razpravo o členih in vloženih amandmajih, ki jo bomo vodili na podlagi
               pregleda amandmajev z dne 19. novembra 2002.</p>
               <p>Najprej je tu 19. člen, torej v razpravo dajem 19. člen in amandma poslanske skupine
               SLS, poslanskega kluba LDS, poslanske skupine Združene liste in poslanske skupine
               DeSUS. Kdo želi besedo? <stage>(Nihče.)</stage> Zaključujem razpravo.</p>
               <p>Prehajamo na 23. člen. V razpravo dajem torej 23. člen in amandma poslanskih skupin
               SLS, LDS, Združene liste in DeSUS. Kdo želi besedo? <stage>(Nihče.)</stage> Zaključujem
               razpravo.</p>
               <p>V razpravo dajem 26. člen in amandma poslanske skupine SLS, LDS, Združene liste in
               DeSUS. Kdo želi besedo? <stage>(Nihče.)</stage> Zaključujem razpravo.</p>
               <p>Prehajamo na 31. člen in amandma poslanskih skupin SLS, LDS, Združene liste in
               DeSUS. Kdo želi besedo? <stage>(Nihče.)</stage> Zaključujem razpravo.</p>
               <p>114. člen in amandma poslanske skupine SLS, LDS, Združene liste in DeSUS. Želi kdo
               besedo? <stage>(Nihče.)</stage> Zaključujem razpravo.</p>
               <p>135. člen in amandmaji poslanskih skupin SLS, LDS, Združene liste in DeSUS. Kdo želi
               besedo? <stage>(Nihče.)</stage> Zaključujem razpravo.</p>
               <p>143. člen. V razpravo dajem 143. člen in amandma poslanske skupine SLS. Kdo želi
               besedo? <stage>(Nihče.)</stage> Zaključujem razpravo.</p>
               <p>V razpravo dajem 207. člen in amandma poslanske skupine SLS, poslanske skupine LDS,
               Združene liste in DeSUS. Kdo želi besedo? <stage>(Nihče.)</stage> Zaključujem razpravo.</p>
               <p>V razpravo dajem 214. člen in amandma poslanske skupine SDS. Ja, gospod Tanko,
               izvolite.</p>
            </sp>
            <sp xml:id="SDZ3-Redna-20-2002-11-26.sp40">

               <speaker>JOŽE TANKO:</speaker>

               <p>Hvala za besedo. Nekoliko bi se dotaknil tega člena oziroma amandmaja, ki smo ga
               vložili. S spremembo zakona se spreminja tudi mreža oziroma lokacija sodnikov,
               ukinjajo se namreč sodniki za prekrške, s tem pa se v nekaterih krajih tudi ukinjajo
               te izpostave.</p>
               <p>Zdaj z ukinitvijo teh lokacij, kjer se obravnavajo tovrstni prekrški, sicer niso
               ravno prijetni, se bodo tudi te obravnave teh stvari prenesle v 20 tudi še več
               kilometrov oddaljene kraje, pa že tako so nekateri sodniki za prekrške v predelih,
               kjer je dostopnost storitev države že tako problematična. In imajo občani izjemno
               velike težave že s prevoznimi zadevami, kajti tudi ta javna mreža prevozov ni
               urejena.</p>
               <p>Zato smo k temu členu predlagali dopolnilo, s katerim bi se ohranjale izpostave tudi
               na lokacijah, kjer so dosedanji sodniki za prekrške. Glede na razpravo gospoda
               Jenulla v prejšnji, na prejšnji seji, pričakujem, da bo vlada ta amandma podprla,
               isto pričakujem tudi od poslancev. S tem bi se člen odprl in bi se potem nekako
               poskušalo najti boljšo rešitev do tretje obravnave.</p>
               <p>Vsekakor pričakujem, da se da s tem drobnim korakom tudi omogočiti predelom in
               krajem, da ohranjajo to oziroma te pridobitve, ki jih imajo s storitvami države.
               Hvala.</p>
            </sp>
            <sp xml:id="SDZ3-Redna-20-2002-11-26.sp41">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Vučko.</p>
            </sp>
            <sp xml:id="SDZ3-Redna-20-2002-11-26.sp42">

               <speaker>DUŠAN VUČKO:</speaker>

               <p>Hvala, predsedujoči, za besedo. Spoštovane kolegice. V poslanski skupini Liberalne
               demokracije bomo temu predlogu amandmaja nasprotovali. In bi rad obrazložil tudi,
               zakaj.</p>
               <p>Poglejte, celoten namen tega, osnovni namen tega zakona med drugim je tudi ta, da z
               reorganizacijo sodišč dosežemo tisto, kar je ustavno sodišče že kar nekajkrat
               zapovedalo. In sicer, tako kot je bilo že danes poudarjeno, da pač sodniki za
               prekrške so del sodne veje oblasti in da tudi prekrški kot taki sodijo v del
               kaznovalnega prava.</p>
               <p>Namen tega amandmaja, kot je predlagatelj povedal, je povsem jasen. Res je, kar so
               ugotovili, da se bo z reorganizacijo v določenih sredinah izgubil sedež teh sodnikov
               za prekrške. Vendar je treba pri tem nekaj upoštevati. Z novim zakonom o prekrških,
               ko bo začel veljati, bo manj prekrškov v rednem postopku. Ocene kažejo, da se zna
               zgoditi, zaradi uvedbe prekrškovnih organov, da bo v prvi stopnji brezkakršnihkoli
               zapletov rešeno več kot polovica zadev. Se pravi, upad teh zadev, s katerimi se
               sedaj, po sedaj veljavnem sistemu ukvarjajo sodniki za prekrške. Ne nazadnje je
               sedanji sistem tudi rodil vse te zaostanke, s katerimi se sodniki za prekrške
               ukvarjajo, jih objektivno niso več sposobni odpravljati, objektivno, ker je pripad
               novih zadev takšen, kot je. Tako je to treba upoštevati. In seveda, če se bo na
               nekaterih lokacijah v nekem obdobju racionalizacija delala tudi glede stavb, to še ne
               pomeni, da bo tovrstna storitev prikrajšana ljudem v določenih sredinah. Prekrškovni
               organi bodo vrsto zadev rešili v prvi stopnji. Če bodo ugovori, jih bodo pa seveda
               obravnavala okrajna sodišča oziroma sodniki okrajnih sodišč v skladu s to novo
               reorganizacijo. Še kaj bi izgubili, če bi podprli ta amandma. Poglejte, ko so se
               pripravljali amandmaji v zvezi s tem, smo ugotovili, da bi ta reorganizacija prinesla
               določene prihranke tudi glede prostorov sedanjih sodnikov za prekrške. Vrsta sodnikov
               za prekrške ima tako kadrovsko in ostalo in je nesmiselno imeti na več strani
               parcelirano toliko ljudi in tudi pomožnega kadra je torej na teh lokacijah veliko.</p>
               <p>S to reorganizacijo bomo to združevali, racionalizirali in tudi sistem bo omogočal
               prekvalifikacije in ostale zadeve. Tako mislim, da bi, če bi podprli ta amandma, vsaj
               te učinke reorganizacije izgubili.</p>
            </sp>
            <sp xml:id="SDZ3-Redna-20-2002-11-26.sp43">

               <speaker>PODPREDSEDNIK DR. MIHA BREJC:</speaker>

               <p>še kdo želi besedo pri tem amandmaju? Gospod Tanko.</p>
            </sp>
            <sp xml:id="SDZ3-Redna-20-2002-11-26.sp44">

               <speaker>JOŽE TANKO:</speaker>

               <p>Hvala. Sicer razumem stališče Liberalne demokracije, vendar bi bilo smiselno, da se
               člen vsaj odpre, da se ponovno da tistih 30 ali pa nekaj dni možnosti, da se te
               zadeve proučijo. Gre za ukinjanje izpostav oziroma sodnikov za prekrške na terenih,
               ki so relativno slabše dostopni. Trenutno je sodnik za prekrške v Ribnici, storitve v
               Ribnici opravljajo občani občine Loški potok, ki ima že do Ribnice 40 km in slabe
               prometne povezave.</p>
               <p>Naslednje sodišče za prekrške je v Kočevju, ki je še 20 kilometrov bolj oddaljeno. In
               mislim, da bi morali pravzaprav pogledati, kje je to krčenje, ta racionalizacija
               primerna in kje ni. Navsezadnje smo pri vsej tej racionalizaciji državne uprave
               ohranili tudi izpostave matičnih uradov, ki so mnogo manj problematični, mnogo manj
               frekventni, pa smo jih ohranili na terenu kot del mreže upravnih enot. Medtem ko v
               tem primeru, ko gre za opravljanje teh stvari, pa se ta zadeva nekako črta in umika v
               druge konce. Mislim, da to ni ravno idealna poteza.</p>
               <p>Zato tudi predlagam, ponovno predlagam, da se amandma podpre in da se potem do
               tretjega branja pripravi boljše besedilo, če to ni ustrezno. Hvala.</p>
            </sp>
            <sp xml:id="SDZ3-Redna-20-2002-11-26.sp45">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Lavrinc.</p>
            </sp>
            <sp xml:id="SDZ3-Redna-20-2002-11-26.sp46">

               <speaker>MAKSIMILJAN LAVRINC:</speaker>

               <p>Hvala lepa za besedo. Tega amandmaja ni mogoče podpreti iz več razlogov.</p>
               <p>Ne gre za storitev uprave, gre za postopek - to je prvo - in to sodni postopek v tem
               primeru.</p>
               <p>Drugo, drugi odstavek 214. člena to možnost dopušča, nikakor je pa ne uzakonja. To
               je čisti lobistični predlog, zato da bi sodniki za prekrške ostali tam, kjer so, in
               bi bili seveda še naprej carji na svojem posestvu.</p>
               <p>Zato mislim, da tovrstnih posegov v zakon ni sprejeti. Dodaten argument: Nemci so
               šli v reorganizacijo sodstva tako, da so rekli, da so sodišča lahko samo sodišča, ki
               imajo deset ali več sodnikov. Pri nas pa to drobimo. Že izkušnje iz leta 1994 nas
               morajo nekaj naučiti - da smo takrat, bom rekel, <q>"naklepali"</q>, po domače rečeno,
               sodišč toliko, da glava boli, zaradi vseh teh suportov, ki jih sodišča potrebujejo.
               Mi pa želimo imeti sodišča, ki bodo operativna, racionalno organizirana, in seveda v
               takem primeru, če bo okrajno sodišče ocenilo, da je cenejše zanj, da se opravijo ti
               postopki izven kraja sedeža, se bo to storilo; če pa ne, pa ne. Ne ugodnosti dajati
               ljudem, ki so se pravzaprav prekršili čez zakon.</p>
            </sp>
            <sp xml:id="SDZ3-Redna-20-2002-11-26.sp47">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo pri 214. členu? <stage>(Nihče več.)</stage> Zaključujem razpravo.</p>
               <p>Prehajamo na 225. člen. Torej, v razpravo dajem 225. člen in amandma poslanskih
               skupin SLS, LDS, Združene liste in DeSUS. Kdo želi besedo? <stage>(Nihče.)</stage> Zaključujem
               razpravo.</p>
               <p>V razpravo dajem 227. člen in amandma poslanskih skupin SLS, LDS, Združene liste in
               DeSUS. Kdo želi besedo? <stage>(Nihče.)</stage> Zaključujem razpravo.</p>
               <p>O amandmajih bomo v skladu s časovnim potekom seje zbora glasovali danes ob 20.15
               uri.</p>
               <p>S tem prekinjam to točko dnevnega reda in tudi sejo državnega zbora. Nadaljevali
               bomo ob 12.05 uri. Hvala lepa gospodu ministru in gospodu državnemu sekretarju.</p>
               <stage type="time">(Seja je bila prekinjena ob 11.32 uri in se je nadaljevala ob 12.07 uri.)</stage>
            </sp>
            <sp xml:id="SDZ3-Redna-20-2002-11-26.sp48">

               <speaker>PODPREDSEDNIK DR. MIHA BREJC:</speaker>

               <p>Prehajamo na <title>5. TOČKO DNEVNEGA REDA, to je na drugo obravnavo O SPREMEMBAH IN
                  DOPOLNITVAH ZAKONA O DRŽAVNEM TOŽILSTVU.</title> Predlog zakona je v obravnavo zboru
               predložila vlada Republike Slovenije. Besedo dajem predstavniku vlade za dopolnilno
               obrazložitev predloga zakona. Gospod minister Bizjak, izvolite prosim. Dve
               minuti.</p>
            </sp>
            <sp xml:id="SDZ3-Redna-20-2002-11-26.sp49">

               <speaker>MAG. IVAN BIZJAK:</speaker>

               <p>Spoštovani gospod podpredsednik, gospe poslanke, gospodje poslanci! Dovolite mi, da
               najprej predlagam državnemu zboru, da se tretja obravnava zakona o državnem tožilstvu
               opravi na podlagi prvega odstavka 138. člena poslovnika, torej na isti seji državnega
               zbora, ker je za drugo obravnavo predlagan sprejem le enega amandmaja. Torej ne bo
               dosežena meja desetine členov. Hkrati pa gre seveda za to, da želimo, da bi ta zakon
               bil čimprej uveljavljen, ker vsebuje nekaterezadeve državnega tožilstva pomembne
               novosti. Prva od teh je seveda ureditev, ki omogoča večjo mobilnost in tudi sicer
               večjo učinkovitost dela državnih tožilcev.</p>
               <p>Druga taka, po naši oceni, pomembna novost je boljša, bolj natančna določitev
               nadzora nad državnimi tožilstvi, vključno z določbo o dolžnosti državne tožilke,
               generalne državne tožilke, da do 31. maja vsako leto obvesti državni zbor o delu
               državnih tožilstev, torej da bo možna razprava o tem še pred parlamentarnimi
               počitnicami.</p>
               <p>Podrobneje je urejen tudi pravosodni nadzor s strani ministrstva za pravosodje,
               seveda v tistem omejenem obsegu, ki ne posega v odločanje in samostojnost državnih
               tožilstev.</p>
               <p>Gre tudi za organizacijske spremembe, o katerih je že bila razprava. Podrobneje in
               ustrezneje pa je urejeno tudi vprašanje vpogleda v spise in vpisnike. Tukaj
               predlagatelj tudi podpira amandma, s katerim se odpravlja pravna praznina, ki je
               doslej pač tudi bila na tem področju. Torej je podrobno določeno, kdaj vpogled ni
               mogoč. Hvala.</p>
            </sp>
            <sp xml:id="SDZ3-Redna-20-2002-11-26.sp50">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za notranjo politiko kot matično
               delovno telo. Prosim podpredsednico odbora mag. Majdo Potrata, da predstavi poročilo
               odbora. Tri minute.</p>
            </sp>
            <sp xml:id="SDZ3-Redna-20-2002-11-26.sp51">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Spoštovani gospod minister, državni sekretar,
               spoštovani kolegice in kolegi! Drugo obravnavo predloga zakona o spremembah in
               dopolnitvah zakona o državnem tožilstvu je odbor državnega zbora za notranjo politiko
               opravil na 27. redni seji 12. novembra. Predstavnik predlagatelja je odboru najprej
               predstavil cilj zakona, ta je zagotavljanje večje učinkovitosti dela državnih
               tožilcev, in pojasnil stališče vlade do vloženih amandmajev.</p>
               <p>Predstavnica zakonodajno-pravne službe je predstavila mnenje službe in opozorila na
               nomotehnično nepravilnost nekaterih amandmajev poslanca Pavla Ruparja, zato bi jih
               bilo treba ustrezno spremeniti. Posebej je opozorila na določbo 3. točke prvega
               odstavka 203. člena zakona o javnih uslužbencih, ki bo z začetkom učinkovanja
               razveljavila 58. člen zakona o državnem tožilstvu. V zvezi s tem opozorilom je odbor
               za notranjo politiko kasneje sprejel dopolnilo.</p>
               <p>Generalna državna tožilka je predlagano novelo zakona podprla, ker je namen zvišati
               učinkovitost državnih tožilcev v noveli zakona ustrezno izražen in jim omogoča boljše
               opravljanje njihovih nalog. Ob dilemi, ohraniti ali ukiniti višja tožilstva, je
               zagotovila, da bodo državni tožilci lahko opravljali svoje delo po obeh rešitvah,
               čeprav so se sami zavzeli za ohranitev višjih tožilstev in dodelitev dodatnih
               pristojnosti na prvi stopnji.</p>
               <p>Z dopolnilom k 18. členu je zagotovljena visoka mobilnost tožilcev. Ta pa bo
               pospešila reševanje problemov in zaostankov. Opozorila je le, da bi bilo morda
               primerno določiti, da se lahko državnega tožilca dodeli v skupino državnih tožilcev
               za posebne zadeve tudi brez njegove pisne privolitve, ker izkušnje kažejo, da se
               zaradi zahtevnosti in napornosti državnih tožilci za to delo ne odločajo radi.</p>
               <p>Za predlagano spremembo 66.č člena, ki ga govori o pravici do vpogleda v spis, pa je
               predlagala ponovno proučitev.</p>
               <p>Člani odbora so predlagano novelo načeloma podprli, opozorili pa so na vprašanje
               financiranja strokovnega centra ustanovljenega pri vrhovnem državnem tožilstvu.
               Predsednik odbora je pojasnil, da je za finančne posledice vloženih zakonskih
               predlogov za državni proračun pristojen odbor državnega zbora za finance in monetarno
               politiko. Temu pa je bil zakonski predlog dodeljen v obravnavo po 124. členu
               poslovnika.</p>
               <p>V nadaljevanju odbor ni sprejel dopolnil Pavla Ruparja. Sprejel je vsa dopolnila
               štirih poslanskih skupin in dve svoji dopolnili. Po končani razpravi in glasovanjih
               je glasoval še o vseh členih zakonskega predloga skupaj in jih sprejel.</p>
               <p>Z vključitvijo sprejetih amandmajev v zakonski predlog je odbor določil besedilo
               dopolnjenega predloga zakona. Hvala.</p>
            </sp>
            <sp xml:id="SDZ3-Redna-20-2002-11-26.sp52">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Najprej gospa Majda
               Zupan, Nova Slovenija, 5 minut.</p>
            </sp>
            <sp xml:id="SDZ3-Redna-20-2002-11-26.sp53">

               <speaker>MAJDA ZUPAN:</speaker>

               <p>Hvala za besedo. Spoštovani gospod minister, gospod državni sekretar, spoštovane
               kolegice in kolegi.</p>
               <p>Z novelacijo zakona o državnem tožilstvu iz leta 1994 želi predlagatelj, kot smo že
               slišali, zlasti omogočiti učinkovitejše izvrševanje pristojnosti in dodatno strokovno
               podporo delovanju državnih tožilcev, določeno uskladitev z drugimi predpisi,
               dopolniti notranje poslovanje in zagotoviti večjo mobilnost državnih tožilcev,
               urediti imenovanja v njihovih vrstah in mednarodno pravno pomoč.</p>
               <p>Predlog umešča državno tožilstvo kot del pravosodja v širšem smislu in za ureditev
               notranjega poslovanja določa sprejem državno tožilskega reda, ki ga sprejme pristojni
               minister.</p>
               <p>Hirarhična organizacija državnega tožilstva naj bi se poenostavila, saj predlagatelj
               ukinja višja državna tožilstva kot nesmotrne drogostopenjske organe. Vendar se
               postavlja resno vprašanje: ali ukiniti višja tožilstva ali ne?</p>
               <p>Spremembe so nujne, vendar vseh pomanjkljivosti, na katere predlagatelj opozarja v
               razlogih za sprejem zakona, s tem nikakor ne bi bilo mogoče odpraviti. Tega se
               ministrstvo nedvomno zaveda. Zato je že leta 2000 oblikovalo komisijo, ki se ukvarja
               s pripravo sprememb zakona o kazenskem postopku.</p>
               <p>Ker gre za sistemski zakon, na katerem temelji tudi zakon o državnem tožilstvu, bodo
               njegove spremembe prinesle spremembe v vlogo državnega tožilca in s tem verjetno tudi
               v organizacijo državnega tožilstva.</p>
               <p>Kot kaže, nas čaka premik v čisti kontradiktorni sistem, s čimer se bo v največji
               meri poseglo v vlogo višjega državnega tožilstva, saj bodo višji državni tožilci iz
               sedanje kombinacije stranke na eni strani in hkrati varuha zakonitosti na drugi
               strani postali stranke z vsemi pravicami in dolžnostmi v kontradiktornem
               postopku.</p>
               <p>Ni se mogoče v celoti strinjati z oceno in razlogi za sprejem zakona, kot jih navaja
               predlagatelj. Sklicevanje na poročilo projekta modernizacije sodstva in izobraževanja
               sodnikov ter na sklepno poročilo računskega sodišča o reviziji smotrnosti poslovanja
               državnih tožilstev v letu 1997, 1998 in 1999 naj bi pomenilo predlagatelju lenapotilo
               za pripravo zakona, ki bi ustrezno obstoječi procesno-kazenski zakonodaji
               organizacijsko uredil status državnih tožilcev, tudi višjih. Ukinitev višjih državnih
               tožilcev, kot ponuja predlog, ob nekonsistentnosti slednjega, ne ponuja vsebinske
               ukinitve tega organa, temveč le z izgubo njegove samostojnosti, ki bi morala biti
               pravilno vpeta državnotožilsko v hierarhijo, povzroča zmedo in nedoročenost pri
               upravljanju funkcije višjih državnih tožilcev.</p>
               <p>Omejitve, ki jih prinaša predlog, so restriktivne ter tako spreminjajo položaj
               državnega tožilca kot prej samostojnega in neodvisnega organa v upravni organ pod
               nadzorom vlade, ki bo zaradi tega odvisen od vsakokratnih političnih razmer v državi.</p>
               <p>Pristojnosti tega organa v celoti, kot pristojnosti in pravice funkcionarjev so v
               predlogu bistveno zožene, s čimer se posega že v obstoječi pravni red. Pomeni pa to
               bistven odstop od ureditve sodne veje oblasti ter tako spremenjena funkcija državnih
               tožilcev in status organov v celoti ne bi bila več primerljiva z večino evropskih
               držav.</p>
               <p>Ker torej ne gre za vsebinsko ukinitev višjih državnih tožilcev, temveč le za izgubo
               njegove samostojnosti, ki bi morala biti pravilno vpeta v državnotožilsko hierarhijo,
               finančni učinek takih sprememb ne bo pozitiven, kot to poskuša prikazati
               predlagatelj. Število zaposlenih se najbrž ne bo zmanjšalo. Trdimo, da nasprotno:
               predvidevata se dve novi zaposlitvi. Prav tako tudi ne njihov delokrog. Na drugi
               strani si sedaj niti približno še ni mogoče predstavljati vseh negativnih finančnih
               posledic, ki jih bo s seboj prinesla potreba po spremembi pisarniškega poslovanja,
               začenši s spremembami vpisnikov, ovitkov spisov, žigov in drugih označb ter
               prilagajanja ob prevzemu zadev in arhivov sedanjih višjih državnih tožilstev.</p>
               <p>Kot je pokazala že praksa ob reformi sodišč, gre za postopek, ki je
               kontraproduktiven in negativno vpliva tudi na čas reševanja zadev. Zato v naši
               poslanski skupini takšen predlog ne podpiramo. Hvala lepa.</p>
            </sp>
            <sp xml:id="SDZ3-Redna-20-2002-11-26.sp54">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Miran Potrč, Združena lista. Prosim.</p>
            </sp>
            <sp xml:id="SDZ3-Redna-20-2002-11-26.sp55">

               <speaker>MIRAN POTRČ:</speaker>

               <p>Hvala lepa, gospod podpredsednik. Spoštovane kolegice in kolegi! Državno tožilstvo
               je del pravosodja in mora v okviru svoje temeljne funkcije, to je pregona kaznivih
               dejanj, delovati v skladu z ustavo in zakonom. Državni tožilci so, posebej je to
               določeno v zakonu, dolžni zadeve, ki so jim dodeljene, reševati brez odlašanja.
               Ustavnost in zakonitost, neodvisnost pri opravljanju svojih nalog in pristojnosti ter
               vestnost, doslednost in ažurnost pri delu sotorej neločljive sestavine
               državnotožilskega delovanja. K uresničevanju teh ciljev naj bi po zagotovilih
               predlagatelja in državnotožilske organizacije prispeval tudi ta zakon.</p>
               <p>To so tudi temeljni kriteriji, ki smo jih v poslanski skupini Združene liste
               socialnih demokratov upoštevali in ocenjevali, ko smo se odločali za podporo zakonu.
               Celotno pravosodje, vključno tudi s prekrškovnimi organi, katerih delovanje smo
               obravnavali pri prejšnji točki, je namreč že dalj časa upravičeno deležno tudi javne
               kritike o ažurnosti svojega delovanja. Res, da je problem zaostankov pri obravnavanju
               kazenskih zadev manjši kot v prekrškovnih organih v civilnih nepravdnih in izvršilnih
               zadevah, toda učinkovitost tožilstva in sodišč, pa tudi policije pri odkrivanju
               kaznivih dejanj in kaznovanju storilcev ni vedno zavidljiva. Policija in tožilstvo
               sicer bolje sodelujeta, to sodelovanje tudi poudarjata v javnosti. Bolj pravočasno
               smo obveščeni tudi o vloženih obtožnicah in tudi o izdanih prvostopenjskih sodbah.
               Žal pa ne katera pomembna kriminalna ravnanja ostajajo nepojasnjena tudi dalj časa,
               občasno pa na pritožbenem sodišču, kot rečemo, <q>"padajo"</q> tudi zelo odmevne
               prvostopenjske sodbe. V javnosti je prisoten vtis - ne trdim, da je v celoti
               upravičen -, da so se zagovorniki, vsaj nekateri, hitreje in učinkoviteje prilagodili
               novim pogojem in uspevajo, tudi ob medijski pomoči, sankcionirati vsako napako
               tožilstva in sodišča, in da je tudi to razlog za včasih nezadovoljstvo nad
               konkretnimi ravnanji.</p>
               <p>Pričakujemo, naj bi del teh vprašanj poskušali učinkoviteje odpraviti tudi s tem
               zakonom.</p>
               <p>Gre predvsem za določbe, da so državni tožilci dolžni brez nepotrebnega odlašanja
               reševati zadeve, ki so jim dodeljene v delo, in da je njihovo nepravočasno in
               nevestno ravnanje disciplinsko sankcionirano; da generalni državni tožilec lahko
               določi za zastopanje v posamezni zadevi drugo krajevno pristojno državno tožilstvo,
               če je očitno, da se bo tako postopek lažje in učinkoviteje izvedel; da sme, zaradi
               izredne povečane delovne obremenitve ali odprave večjih zaostankov, generalni državni
               tožilec za omejen čas državnega tožilca premestiti na delo v drugo ustrezno
               tožilstvo; da v primeru razrešitve s položaja vodja državnega tožilstva najmanj tri
               leta ne more napredovati kot tožilec; in da se - predlagatelj zatrjuje, da po res
               tehtnem premisleku - ukinejo tudi višja državna tožilstva, saj po oceni
               predlagateljev in tudi večine državnotožilskih organizacij dosedanje njihove funkcije
               niso opravičevale samostojne organizacijske oblike.</p>
               <p>Z združevanjem višjih državnih tožilcev v vrhovno državno tožilstvo in ob hkratnem
               ohranjanju dveh stopenj oziroma dveh poimenovanj bi se naj po trditvah predlagatelja
               boljše in bolj enakomerno organiziralo delo v celotni državnotožilski organizaciji.</p>
               <p>To so glavni poudarki, ne edini, zaradi katerih menimo, da je prav, da zakon podpremo
               in da sprejmemo zagotovila predlagatelja, da bodo tudi te predlagane spremembe in
               dopolnitve prispevale k večji učinkovitosti pravosodja. Zato jih tudi podpiramo.
               Hvala lepa.</p>
            </sp>
            <sp xml:id="SDZ3-Redna-20-2002-11-26.sp56">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Rudolf Peta iz Socialdemokratske stranke, prosim.</p>
            </sp>
            <sp xml:id="SDZ3-Redna-20-2002-11-26.sp57">

               <speaker>RUDOLF PETAN:</speaker>

               <p>Hvala za besedo, gospod podpredsednik. Spoštovani! Torej to je že druga sprememba
               tega zakona po letu 1994, kar nekako dokazuje - in to je tudi mnenje naše poslanske
               skupine - da je šlo v prejšnjem primeru za več ali manj za nekatere kozmetične
               spremembe, ki pa niso posegle v bistvo. Lahko bi rekel celo več - da je šlo za
               nekatere škodljive spremembe, ki jih bom potem tudi omenil v nadaljevanju.</p>
               <p>V naši poslanski skupini soglašamo z mnenjem predlagatelja, da je bil zakon že v
               svojem izvirnem besedilu iz leta 1994 podnominiran in v bistvu malo boljši kozmetični
               popravek zakona neke prejšnje države. Intenca zakona ali teh sprememb naj bi bila,
               vsaj cilji, ki jih predlagatelj zasleduje, ureditev določenih vprašanj, katera pač so
               rešena bolj ali manj uspešno. Tako, recimo, pridobivanje osebnih podatkov o ovadenih
               osebah, možnost fakultatitvne delegacije krajevno pristojnega državnega tožilstva,
               spremembo pogojev za imenovanje na mesto okrožnega državnega tožilstva, uvedba
               sejnine za člane profesionalne komisije - kar verjetno ni tista najpomembnejša točka,
               ki bo prinesla bistvene spremembe - potem možnost dodelitev okrožnih državnih
               tožilcev ali pomočnikov državnih tožilcev na dela na Državno tožilstvo Republike
               Slovenije, ustanovitev pravno-informacijskega centra pri Državnem tožilstvu Republike
               Slovenije in potem seveda določitev položaja in nastopa funkcije začasnega vodja
               državnega tožilstva in pa razjasnitve, ali gre za imenovanja ali pa tudi lahko za
               napredovanja.</p>
               <p>Kot sem dejal, nekatera vprašanja so bolj ali manj uspešno rešena. Zakon je s
               spremembami, ki jih je sprejelo matično delovno telo, spremenjen glede na prvotni
               predlog, vendar pa cilji, ki jih je reševal prej, ki jih je zasledoval in ki jih je
               tudi reševal, se s temi spremembami bistveno niso spremenili. Treba pa je
               izpostaviti, da delo državnih tožilcev ne more ustrezno potekati, če nimajo vpogleda
               v osebne podatke oseb, zato je sevedatakšna sprememba bila potrebna. Če pa je to
               tisto vse, je pa drugo vprašanje.</p>
               <p>Posebna pozornost pa velja vprašanju, ki je že dalj časa odprto, to pa je, ali so še
               vedno utemeljeni vzroki za obstoj višjih državnih tožilstev kot drugostopenjskih
               organov znotraj sistema državnega tožilstva. Zato se postavlja vprašanje, zakaj se
               podaljšuje rok za obstoj teh sodišč za pol leta, na 1.7.2003, in pa tudi ta rešitev,
               ki je tu, ki je predlagana, tudi ni tista rešitev, ki je bila mišljena, ampak je - bi
               dejal - nekadruga oblika sedanjega stanja, malo bolj prefinjeno, malo bolj kozmetično
               obdelana. Po drugi strani pa kljub določenim vsebinskim spremembam vse skupaj, vse te
               spremembe še niso tisto, kar bi stanje na tem področju zahtevalo, tudi po tej
               spremembi ne bi zopet vladala poddominiranost na tem področju.</p>
               <p>Po drugi strani pa se je ob delu preiskovalne komisije, ki ugotavlja politično
               odgovornost nosilcev javnih funkcij, se pravi, ozadja in pa vzrokov napada na
               novinarja Mira Petka, pokazalo, ne samo, da je potreba, ampak tudi nujnost, da bi
               skupina državnih tožilcev za posebne zadeve dobila širša pooblastila. Nekaj teh
               pooblastil je ta skupina že imela, vendar se je ob spremembi, ki se je zgodila, v
               bistvu naredilo več škode kot koristi. Takrat je pač šlo za nekopolitično voljo
               večine, kar je seveda nedopustno in je pomenilo takrat poseg politike v sodno vejo.
               Kajti prejšnja rešitev je bila bistveno boljša, bistveno bolj učinkovita, bistveno
               bolj fleksibilna. Sedaj ugotavljamo, kakšne težave imamo, če želimo razjasniti nek
               problem, in se izgovarjamo: tožilska skupina to ni opraviti, to ni mogla opraviti. Če
               bi imeli drugačen zakon, bi to lahko opravila. In sedaj se je pokazalo, da je tista
               sprememba bila škodljiva. In na tem področju bo treba še tudi kaj opraviti.</p>
               <p>Poslanska skupina Socialdemokratske stranke je vložila amandmaje, s katerimi je
               hotela izboljšati predlagano organiziranost tožilstev, ker omenjeni predlogi niso
               bili sprejeti, menimo, da je prišlo do okrnitve učinkovitosti tega predloga, ki je
               pred nami</p>
               <p>In kljub temu da se v teh spremembah zadeve še ne rešujejo v celoti - tako kot bi
               bilo potrebno in tako kot vemo, da bi jih morali že rešiti, se jih nekako izogibamo -
               bomo v naši poslanski skupini vseeno podprli omenjene spremembe.</p>
               <p>Takoj zaključim. Menimo, da to ni tisto, kar pričakujemo, je pa vsekakor dobro in je
               mogoče ena stopnica k končni rešitvi. Tako bomo podprli omenjene spremembe.
               Hvala.</p>
            </sp>
            <sp xml:id="SDZ3-Redna-20-2002-11-26.sp58">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Janez Podobnik, Slovenska ljudska stranka. 5 minut,
               prosim.</p>
            </sp>
            <sp xml:id="SDZ3-Redna-20-2002-11-26.sp59">

               <speaker>JANEZ PODOBNIK:</speaker>

               <p>Hvala, podpredsednik. Kolegice in kolegi, gospod minister.</p>
               <p>V poslanski skupini Slovenske ljudske stranke - dovolite mi, da bolj na kratko podam
               naše stališče, ker so o vsebinskih rešitvah že govorili kolegi pred menoj in tudi
               gospod minister - torej v naši poslanski skupini ocenjujemo, da amandmaji, ki jih je
               sprejelo matično delovno telo k zakonu o spremembah in dopolnitvah zakona o državnem
               tožilstvu, zaokrožujejo in tudi izboljšujejo besedila predloga zakona.</p>
               <p>Prepričani smo, da je predlagana organiziranost tožilstva in tukaj je treba
               poudariti, da je pomembna sprememba - torej organiziranost brez višjih tožilstev - da
               je primerna. Prepričani smo tudi, da bo tožilstvo lahko nemoteno opravljalo svoje
               delo, saj so po zakonu dane tako možnosti ustanavljanja zunanjih oddelkov kot tudi
               široke možnosti mobilnosti tožilcev. Prepričani smo tudi, da bosta ti možnosti, če
               bosta ustrezno izrabljeni, pripomogli k ustrezni organizacij dela tako v krajevnem
               kot tudi v strokovno vsebinskem vidiku.</p>
               <p>Dovolite mi pa, da se dotaknem še ene teme, ki je bila izpostavljena tudi na seji
               delovnega telesa. Namreč, člani odbora ste v razpravi pri noveli predvsem opozorili
               tudi na vprašanje financiranja glede predlagane ustanovitve strokovnega centra pri
               vrhovnem državnem tožilstvu. To določbo o financiranju strokovnega centra razumemo
               tako, da bodo sredstva zagotovljena v okviru proračuna tožilstva. Tožilstvo bo torej
               po uveljavitvi zakona delo in obseg centra moralo organizirati in prilagoditi okviru
               svojih proračunskih sredstev. Prva kadrovska popolnitev bi lahko bila zagotovljena s
               prerazporeditvijo tožilcev in tako ne bi nastali dodatni stroški na postavki plač.
               Ostali stroški pa se bodo morali prilagajati razpoložljivim sredstvom, saj se s
               tovrstno problematiko soočajo tudi drugi proračunski porabniki pri izvajanju novih
               programov. V primeru spremembe proračuna oziroma priprave novega pa bo, tako
               pričakujemo, tožilstvo predlagalo odprtje posebne proračunske postavke za strokovni
               center ter morebitna dodatna sredstva. Če bo vlada našla dodatna sredstva za
               delovanje centra, temu v principu seveda ne bomo nasprotovali. Prepričani pa smo, da
               se ustanovitev centra ne more pogojevati z dodelitvijo dodatnih proračunskih
               sredstev.</p>
               <p>Glede na povedano ne vidimo kakršnihkoli težav pri obstoječem zakonskem besedilu, ki
               ureja tudi vprašanje strokovnega centra pri vrhovnem državnem tožilstvu.</p>
               <p>Kot rečeno, pa bo poslanska skupina podprla predlog zakona. V petek ga bomo, kot je
               predlagano, sprejeli tudi v dokončni verziji, in želimo mu uspešno pot, temu novemu
               zakonu, ki je zelo pomemben, ministrstvu pa se zahvaljujemo za strokovno energijo, ki
               jo je vložilo v pripravo tega zakona. Hvala lepa.</p>
            </sp>
            <sp xml:id="SDZ3-Redna-20-2002-11-26.sp60">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima Marko Diaci, stranka mladih. Prosim.</p>
            </sp>
            <sp xml:id="SDZ3-Redna-20-2002-11-26.sp61">

               <speaker>MARKO DIACI:</speaker>

               <p>Lep pozdrav vsem prisotnim! V poslanski skupini Stranke mladih Slovenije pozdravljamo
               namen predlagatelja novele, torej povišanje učinkovitosti dela tožilcev, in zato tudi
               podpiramo predlog zakona o spremembah in dopolnitvah zakona o državnem tožilstvu.</p>
               <p>Sprememba zakona bo sicer zgolj omogočila učinkovitejše in bolj kvalitetno delo, da
               pa bo temu tako tudi zares, pa je odvisno predvsem od tožilcev samih.</p>
               <p>Veseli smo, da dilema ohraniti višje tožilstvo ali ne ni sprožila prevelikih
               polemik, saj nas je generalna državna tožilka prepričala, da lahko tožilci uspešno
               delajo v eni ali drugi obliki organiziranosti. Drži tudi, da obstoj višjih tožilstev
               brez dodatnih pooblastil ni smiseln in zato se lahko, tako kot predlaga predlagatelj,
               ukinejo.</p>
               <p>Predlog novele zakona ima še nekaj določb, za katere menimo, da so pomembne in več
               kot upravičeno uvrščene v zakon, na primer 32. člen novele, ki govori o obveščanju
               javnosti o delu tožilcev. Upamo le, da to ne bo mrtva določba na papirju in da bo
               javnost v okviru določb kar najbolj in čim večkrat obveščena o delu tožilcev. S tem
               se bo povečalo zaupanje ljudi v delo tožilcev in tudi zaupanje v celoten pravosodni
               sistem. Ta ne uživa ravno velike stopnje podpore oziroma je zaradi ogromnih
               zaostankov med ljudmi in v stroki deležen stalnih kritik, na ta problem pa nas
               opozarjajo tudi v tujini.</p>
               <p>V Stranki mladih Slovenije bomo novelo podprli kot tudi amandma štirih poslanskih
               skupin k 34. členu, ki natančneje določa izvajanje pravice vpogleda v tožilski spis.
               Hvala.</p>
            </sp>
            <sp xml:id="SDZ3-Redna-20-2002-11-26.sp62">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Maks Lavrinc, Liberalna demokracija. Prosi. 5
               minut.</p>
            </sp>
            <sp xml:id="SDZ3-Redna-20-2002-11-26.sp63">

               <speaker>MAKSIMILJAN LAVRINC:</speaker>

               <p>Hvala lepa, gospod podpredsednik. Kolegice in kolegi! V Liberalni demokraciji
               štejemo to spremembo zakona o državnem tožilstvu kot prvi korak na neki poti, ki
               pomeni v kazenskem postopku predvsem večjo uveljavitev načela akuzatornosti. Tiste
               starejše bi spomnil, da je, ko smo se pogovarjali o - bi rekel - večji vrednosti tega
               načela akuzatornosti, da je bilo to načelo akuzatornosti vtaknjeno dobesedno z
               amandmajem v tretjem branju takrat, ko se je ta zakon sprejemal. Pomeni seveda, da je
               treba storiti na tej poti še precej.</p>
               <p>Zakon je po naši presoji predvsem korak v večjo učinkovitost dela državnih tožilcev,
               ki tudi sedaj opravljajo dobro delo. Vendar, treba je povedati, da ob tem, ko se
               naleti na bolj zahtevne oblike kriminala, da je takrat na vrsti stroka, torej samo
               strokovno dovolj dobro podkovani tožilci lahko vodijo postopek. Ker pa vemo da šole,
               ki učijo kader za tožilsko organizacijo, torej pravna fakulteta, ena in druga, ne
               razpolagajo z znanjem, ki je potrebno, oziroma ne poučujejo tega, kar je potrebno
               zato, da se človek spopade z najbolj trdovratnim kriminalom, to je kriminalom belih
               ovratnikov, je po naši presoji ta zakon pomemben korak tudi naprej v tem smislu, ker
               se ustanavljata strokovni center, ki naj bi zagotovil stroko predvsem v
               organizacijskem smislu, zato nas ne skrbijo stroški, sploh ne na začetku. To je prvo.
               Drugo pa, treba je vedeti, da danes velja pri nas trg delovne sile in da za vrhunske
               strokovnjake, ki jih sicer najemajo odvetniki, bo morala tudi tožilska organizacija
               poskrbeti za vrhunske strokovnjake, ki bodo v bran državi in pa ob boku državnih
               tožilcev seveda uspešno zastopali pravno državo.</p>
               <p>Tako menimo, da do zakonodaje oziroma do sprememb zakonodaje bo še prihajalo, saj
               navsezadnje se je koalicija dogovorila, to lahko tudi prvič javno povem, o nekaterih
               korakih na področju ZKP-ja, KZ-ja in tako naprej. Skratka, ta očitek, da se politika
               na nek način meša v stroko, ni utemeljen. Stroka ponuja, politika se odloči in
               politika štirih koalicijskih strank za naslednje obdobje je takšna, da bi zagotovila
               kar najbolj učinkovito delo organov pregona, tožilske organizacije in seveda tudi
               sodstva. Hvala lepa.</p>
            </sp>
            <sp xml:id="SDZ3-Redna-20-2002-11-26.sp64">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Sašo Peče, Slovenska nacionalna stranka. Prosim.</p>
            </sp>
            <sp xml:id="SDZ3-Redna-20-2002-11-26.sp65">

               <speaker>SAŠO PEČE:</speaker>

               <p>Spoštovani! V Poročevalcu v objavi predloga zakona piše, da je predstavnik
               predlagatelja uvodoma povedal, da je cilj predlaganega zakona zagotavljanje večje
               učinkovitosti dela državnih tožilcev. S tem prihajamo do dvakratnega spoznanja:
               prvega, ki ga vlada Republike Slovenije šele v zadnjem času upa vedno glasneje
               povedati, to pomeni, da je našesodstvo v vseh oblikah, najsi bo tudi v obliki
               državnih tožilcev, zelo neučinkovito. In drugič, da je na tem področju potrebno nekaj
               storiti.</p>
               <p>Po naših ocenah, po naši oceni seveda ni dovolj to, kar nam vlada Republike
               Slovenije pripravlja v omenjenem zakonu, in sicer prvič, kjer govori, da bo do
               povečanja učinkovitosti s tega področja prišlo z: sklop ena - terminološko
               uskladitvijo, kar je verjetno lepo in prav, ampak po naši oceni ne bo pripeljalo do
               tistih učinkov, za katere vsi iskreno upamo, da bo prišlo.</p>
               <p>Drugič, da se državno tožilstvo opredeli kot del pravosodja, kar je prav tako zelo
               lepo slišati na uho, kar pa v nadaljevanju seveda že povedo, na kakšen način, s tem
               da se doda v 3. členu, in sicer: <q>"državni tožilci so dolžni brez nepotrebnega
               odlašanja reševati zadeve, ki so jim dodeljene v delo."</q> To mislim, da je tako globoka
               ugotovitev, da jo v letu 2002 sploh upa še kdo napisati, da mora nekdo opravljati
               svoje delo in da mi oziroma vlada Republike Slovenije to napiše celo v zakon in da
               kot enega izmed ukrepov za povečanje učinkovitosti sodstva.</p>
               <p>Če se bomo spravljali na ta način, da bo vlada Republike Slovenije leta 2002 začela
               ugotavljati, da je potrebno področja, ki imajo zaostanke, začeti reševati na ta
               način, da ne bo nepotrebnega odlašanja - ja, ljubi bog, kaj ste pa potem do zdaj
               delali? Do zdaj ste pa potem - zakonsko je bilo omogočeno, da je odlašanje dela, in
               potem se čudimo, zakaj prihaja do sodnih zaostankov. Skratka, po naši oceni zelo
               neprimerno in pa priznavate s tem, da roka nad učinkovitostjo sodstva in pa s tem
               tudi nad učinkovitostjo tožilstva je bila nikakršna in da je imela tudi zakonsko
               potuho.</p>
               <p>Dalje pa govorite o četrtem oziroma po mojem mnenju najpomembnejšem sklopu, in sicer
               ukinitev višjih državnih tožilstev. Toda prišli ste do te ugotovitve iz študije, kot
               jo navajate na 47. strani Poročevalca, ki je bil sicer objavljen za prvo obravnavo in
               kjer se sklicujete na tako imenovani <q>"twining projekt"</q>, <q>"twining projekt"</q>, ki smo ga
               poslanci in pa poslanke pridobili in ki ga verjetno so tudi poslali. Res je. Ta
               <q>"twining projekt"</q> modernizacije sodstva in izobraževanja sodnikov prikazuje vso bedo
               slovenskega sodstva in podrejenih organizacij.</p>
               <p>Primerjalno je sicer narejena študija z nekaterimi nemškimi deželami, ampak seveda,
               vlada Republike Slovenije in pripravljavec gradiva uporablja ta <q>"twining projekt"</q>
               samo izključno v tistih primerih, kadar to <q>"paše"</q> vladi Republike Slovenije, kadar
               gre po naši oceni za zamegljevanje dejstev. Ta <q>"twining projekt"</q> vsebuje vsaj štiri
               pomembnejše točke, ki pa bi resnično pripeljale do učinkovitejšega sistema materije
               današnjega pogovora.</p>
               <p>In nekaj jih bom naštel. Prvič: teritorialno gledano, približno tako velika
               pokrajina kot Slovenija, z 20 tisoč kvadratnimi kilometri ima v primerljivi evropski
               regiji enako število sodnikov, toda ima trikrat več prebivalcev. Torej toliko o
               številu delavcev na tem področju.</p>
               <p>Drugič. Učinkovitost, in sicer je trikrat večja v tej primerljivi evropski regiji
               kot v Sloveniji - po rešenih zadevah. Kar se tiče nepravdnih postopkov: 8-krat večja
               v primerljivi evropski regiji. Kar se tiče plač, so v Sloveniji sorazmerno višje kot
               v primerljivi evropski regiji. In kar se tiče opremljenosti, je v Sloveniji
               neprimerno boljša kot v primerljivi evropski regiji.</p>
               <p>Zakaj se za učinkovitost oziroma za dvig učinkovitosti ne dotaknemo teh področij, ki
               bi dejansko resnično za sabo vlekla področje kvalitetnejšega učinkovanja našega, na
               tem področju tudi tožilskega področja?</p>
               <p>V Slovenski nacionalni stranki žal ne moremo verjeti v realnost teh učinkov oziroma
               ukrepov, kot jih poudarja oziroma kot nam jih v sprejetje ponuja vlada Republike
               Slovenije. Samega zakona sprememb pa seveda ne moremo sprejeti že iz enostavnega
               dejstva, kajti trajnost tožilske funkcije je materija že v osnovnem zakonu In ker se
               nam to zdi nesprejemljivo in ker se nam to zdi - predvsem trajnost tega mandata -
               potuha za vse, za vso neučinkovitost, tudi tega omenjenega zakona ne bomo podprli.
               Hvala.</p>
            </sp>
            <sp xml:id="SDZ3-Redna-20-2002-11-26.sp66">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Končali smo s predstavitvami stališč poslanskih skupin.</p>
               <p>Prehajamo na razpravo o členih in vloženih amandmajih, ki jo bomo vodili na podlagi
               pregleda amandmajev z dne 20.11.2002.</p>
               <p>V razpravo dajem 34. člen in amandma poslanskih skupin SLS, LDS, Združene liste in
               DeSUS. Kdo želi besedo? <stage>(Nihče.)</stage> Zaključujem razpravo.</p>
               <p>Drugih amandmajev ni. Preostalo nam je še precej časa. Kdo želi besedo? <stage>(Nihče.)</stage>
               Torej zaključujem razpravo. O amandmaju bomo v skladu s časovnim potekom seje zbora
               glasovali danes ob 20.15. S tem prekinjam to točko dnevnega reda in sejo. Nadaljujemo
               ob 13.25. Zahvaljujem se ministru in državnemu sekretarju za prisotnost. Hvala.</p>
               <stage type="time">(Seja je bila prekinjena ob 12.44 uri in se je nadaljevala ob 13.27 uri.)</stage>
            </sp>
            <sp xml:id="SDZ3-Redna-20-2002-11-26.sp67">

               <speaker>PODPREDSEDNIK VALENTIN POHOREC:</speaker>

               <p>Kolegice in kolegi, nadaljujemo z delom na 20. seji državnega zbora.</p>
               <p>Prehajamo na <title>6. TOČKO DNEVNEGA REDA - DRUGA OBRAVNAVA PREDLOGA ZAKONA O
                  VARNOSTI NA SMUČIŠČIH.</title>
               </p>
               <p>Predlog zakona je v obravnavo zboru predložila skupina poslancev s prvopodpisanim
               gospodom Jožefom Kavtičnikom. Besedo dajem predstavniku predlagateljev predloga
               zakona za dopolnilno obrazložitev predloga. Prosim.</p>
            </sp>
            <sp xml:id="SDZ3-Redna-20-2002-11-26.sp68">

               <speaker>JOŽEF (JOŽE) KAVTIČNIK:</speaker>

               <p>Hvala lepa, predsedujoči. Spoštovane kolegice in kolegi! Pred nami je predlog zakona
               o varnosti na smučiščih. Predlog zakona smo predlagatelji vložili 27.5. in vesel sem,
               da se je našlo toliko energije in toliko volje, da je zakon še pred zimo v obravnavi.
               Predvsem zaradi tega, ker veljavni zakon o varnosti na smučiščih ne upošteva razvoja
               nastanka novih disciplin v smučanju in novih tehnik, prav tako ne upošteva pomembnih
               pravil in navodil mednarodne smučarske zveze. Obstoječi zakon je star in kot tak
               nezadostno upošteva varnost; varnost je ena najpomembnejših dejavnikov v človekovem
               življenju in tudi pri smučanju.</p>
               <p>Zato smo predlagatelji pripravili novo besedilo zakona, ki sledi novostim na naših
               smučiščih in novostim mednarodne smučarske zveze, predvsem pa potrebam po
               zagotavljanju varnosti vseh udeležencev na naših smučiščih.</p>
               <p>Prav zagotavljanju varnosti smo predlagatelji zakona sledili in v pripravo predloga
               zakona vključili številne organizacije in združenja, pa tudi posameznike, ki so dali
               pomemben prispevek in dopolnila k predlogu zakona. Naj naštejem najpomembnejše, ki so
               se vključili s svojim strokovnim znanjem, in sicer: smučarska zveza Slovenije,
               združenje žičničarjev, ministrstvo za promet, ministrstvo za notranje zadeve in
               ministrstvo za pravosodje.</p>
               <p>Predlog zakona o varnosti na smučiščih jasno opredeljuje, kaj je na smučiščih
               dovoljeno in kaj ne; kaj je smučišče, kaj je urejeno in kaj neurejeno smučišče; kaj
               je smučanje - da je smučanje drsenje s smučmi, podobnimi napravami in različnimi
               tehnikami. Opredeljuje dolžnosti smučarjev, upravljavcev, organizatorjev raznih
               prireditev oziroma vseh udeležencev na smučiščih; pristojnosti inšpektorjev,
               nadzornikov ter reševalcev na smučiščih, njihove naloge in dolžnosti; kakšne so
               sankcije za vse, ki ne upoštevajo navodil tega zakona. Mi ne govorimo o tem, da bodo
               potrebne velike sankcije, govorimo o tem, da bodo nadzorniki in vsi, ki bodo skrbeli
               za varnost, opozarjali kršitelje. Ker imajo ti nadzorniki javna pooblastila, smo
               prepričani, da bodo kršitelji ta navodila prej upoštevali, kot pa če teh javnih
               pooblastil nadzorniki ne bi imeli.</p>
               <p>V zakonu posebej opozarjamo, da je smučanje šport s povečano mero tveganja, zato je
               samoodgovornost posameznega smučarja oziroma udeleženca na smučišču ena od pomembnih
               dejavnosti za varnost na naših smučiščih.</p>
               <p>Zakon o varnosti na smučiščih je sestavljen iz 39 členov, ki so razporejeni v osem
               poglavij</p>
               <p>Najprej je splošni del, kjer smo podrobno opisali posamezne pojme.</p>
               <p>Sledi ureditev smučišča. Tukaj točno določimo, kako morajo biti smučišča urejena,
               označbe na in ob robu smučišč, torej zaščita nevarnih mest.</p>
               <p>Obratovanje smučišča, posamezne prepovedi obratovanja, informacije za udeležence,
               kdo lahko izvaja organizirano poučevanje in pogoje, ki jih moramo izpolnjevati
               oziroma morajo izpolnjevati tisti, ki poučujejo.</p>
               <p>Reševanje na smučiščih, naloge reševalca, red na smučiščih in nadzorna služba. V tem
               poglavju se govori o nalogah inšpektorjev, nalogah nadzornikov ter o pogojih za
               imenovanje nadzornikov in inšpektorja.</p>
               <p>Nesreče na smučiščih, evidentiranje nesreč, postopki ob nesreči, pisanje zapisnika
               in tako naprej.</p>
               <p>Kazenske določbe, sankcije za posamezne kazni. Te opredeljuje tudi nov zakon o
               prekrških. Zato smo morali tudi uskladiti zakon o varnosti na smučiščih z zakonom o
               prekrških.</p>
               <p>Na koncu so še prehodne in končne določbe.</p>
               <p>Pomembne novosti v tem zakonu so: prepoved sprehajanja po smučišču, s psi tudi, če
               jih imamo na povodcu. Obvezna varnostna čelada za otroke do 12 let starosti, prepoved
               vožnje oziroma drsenje po snegu pod vplivom alkohola ali pod vplivom nedovoljenih
               pomirjeval.</p>
               <p>Predlagam, ker zakon sledi temu, da se poveča varnost, da se zakon sprejme.
               Prepričan sem, da bomo s tem pripomogli k večjemu številu smučarjev na naših
               smučiščih in seveda k večji varnosti na naših smučiščih. Hvala.</p>
            </sp>
            <sp xml:id="SDZ3-Redna-20-2002-11-26.sp69">

               <speaker>PODPREDSEDNIK VALENTIN POHOREC:</speaker>

               <p>Hvala, za to podano uvodno razlago. Predstavnikov vlade ni navzočih, tudi niso
               najavili razprave, zato dajem kar besedo predstavnici odbora za notranjo politiko kot
               matičnemu delovnemu telesu, gospe Majdi Širca. Prosim.</p>
            </sp>
            <sp xml:id="SDZ3-Redna-20-2002-11-26.sp70">

               <speaker>MAJDA ŠIRCA:</speaker>

               <p>Hvala lepa. Predlagatelj, prvopodpisani Jožef Kavtičnik, je na odboru v poznih
               popoldanskih urah podal ključne utemeljitve, zakaj je zakon potreben. Nekaj smo jih
               že slišali, sicer ne vseh. Že danes je tudi na odboru izpostavil, da je zakon
               potreben, ker je veljavni zakon zastarel, da ne sledi razvoju smučarskih tehnik, da
               je smučarska dejavnost vse bolj razvejana, da so smučišča vse bolj polna tudi z
               drugimi, ne le športnimi aktivnostmi, pa do tega, da zakon povzema navodila
               mednarodne smučarske zveze etc., etc.</p>
               <p>Na odboru smo razpravljali in glasovali o vseh členih in amandmajih skupaj, domnevno
               skladno s 136. oziroma 56. členom poslovnika. Ob tem so bili izpostavljeni vsaj trije
               členi, in sicer 23. člen, ki bolj jasno opredeljuje ministra, pristojnega za izdajo
               pooblastila nadzorniku na smučišču, 12. člen, ki bolj natančno definira, kdajje
               potrebno smučišče oziroma del smučišča zapreti, pa 2. člen, kjer vloženi amandma ne
               uporabi primerne dikcije za rabo obeh spolih.</p>
               <p>Potekala je tudi razprava o javnih pooblastilih v povezavi z zakonom o prekrških.
               Skratka, zakon je tu, tudi zima je tu. Predlagatelj se seveda zakona veseli oziroma
               vsi ostali naj bi se ga veselili, ker menda že diši po snegu, kot je dejal gospod
               Kavtičnik. Edino, kar manjka, je sneg. Hvala.</p>
            </sp>
            <sp xml:id="SDZ3-Redna-20-2002-11-26.sp71">

               <speaker>PODPREDSEDNIK VALENTIN POHOREC:</speaker>

               <p>Hvala za to razlago in sledi predstavitev stališč poslanskih skupin. Najprej dajem
               besedo kolegu Ivanu Kebriču za stališče poslanske skupine DeSUS.</p>
            </sp>
            <sp xml:id="SDZ3-Redna-20-2002-11-26.sp72">

               <speaker>IVAN KEBRIČ:</speaker>

               <p>Hvala za besedo, gospod podpredsednik. Spoštovane kolegice, kolegi! Smučanje je
               slovenski nacionalni šport. Začelo se je na Blokah v Sloveniji in zato menimo v naši
               poslanski skupini, da je skrajni čas, da na smučiščih, saj je frekvenca iz dneva v
               dan oziroma iz zime v zimo, če so te količkaj ugodne, glede na umetno zasneženje pa
               narava ni več tako vplivna, ampak šport kot tak, predvsem vrhunskipa tudi
               rekreativni, se vedno bolj in bolj razvija in postaja množičnejši. Zato je ta zakon
               nujno potreben, da se uvede na smučiščih red. Osebno, ne glede na to, da sem bil
               dolgoletni smučar in funkcionar, menim, da je prav, ko sem se pogovarjal z direktorji
               oziroma upravljavci žičnic, tako kot s funkcionarji smučarskih klubov in vsi
               podpirajo to, in menijo, da je prav, da dobimo ta zakon še pred začetkom letošnje
               prave zimske sezone.</p>
               <p>V naši poslanski skupini podpiramo predlog, kakršen je pred nami na poslanskih
               klopeh, in menimo, da ni razlogov, da bi karkoli osporavali, pozdravili pa bomo, če
               bo kdorkoli v stanju katerokoli postavko iz tega našega zakona še izboljšati, vse v
               interesu, da bi bil na smučiščih red, predvsem da bi ta red zagotavljal določeno
               varnost. Vemo, da razni <q>"divjaki"</q> na smučiščih povzročajo, milo rečeno, nered,
               posledično pa znatne telesne poškodbe. Te poškodbe potem bremenijo zavod za
               zdravstveno zavarovanje, imamo izpade z dela, zato menimo, da je skrajni čas, da
               zakon v taki obliki, kakor je predložen, sprejmemo. Zahvaljujem se vam za
               poslušanje.</p>
            </sp>
            <sp xml:id="SDZ3-Redna-20-2002-11-26.sp73">

               <speaker>PODPREDSEDNIK VALENTIN POHOREC:</speaker>

               <p>Hvala. Sledi stališče poslanske skupine Nove Slovenije, kolega Janez Drobnič.</p>
            </sp>
            <sp xml:id="SDZ3-Redna-20-2002-11-26.sp74">

               <speaker>MAG. JANEZ DROBNIČ:</speaker>

               <p>Vsi lepo pozdravljeni! Dovolite, da povem mnenje poslanske skupine Nove Slovenije k
               predlogu zakona o varnosti na smučiščih. Čeprav sem sam iz opozicijskih vrst, sem dal
               podpis k temu zakonu.</p>
               <p>Razlogov je bilo več: da se to področje uredi, večja varnost udeležencem, da se
               poveča in uredi odgovornost lastnikov in upravljavcev smučišč ter da se določijo
               jasni pogoji gospodarjenja z vsem tem, kar spada k smučanju v Sloveniji. To so te
               ključne tri stvari, na katere velja opozoriti.</p>
               <p>Smučanje se nekako ohranja v Sloveniji. Morda je bilo prej bolj množično, zdaj pa
               postaja bolj organizirano, oprema postaja zahtevnejša, smučarji so zahtevnejši, in s
               tem lahko pride tudi do več poškodb. Zato je treba v skladu z razvojem dejavnosti in
               razvojem tehnologije prilagoditi tudi zakonodajo.</p>
               <p>Žal so naprave, pa tudi smučišča v Sloveniji, ki so bila do nedavna primerjalno
               dobro urejena, nazadovala, pač zaradi tranzicijskih težav, zaradi problemov glede
               lastninjenja, kjer se je predvsem pri nekaterih gledalo, kako bodo na cenejši način
               prišli do lastništva, ne pa da bi omogočalinormalno investiranje tudi tujih
               investitorjev, tudi če ni zadostnega kapitala, da bi ostali smučarji tukaj, da bi
               ostali davki tukaj, da bi pač imeli dejavnost in s tem tudi delovna mesta. Žal smo
               doživeli neko čudno usodo, kar se tiče žičničarskih kapacitet, in to je lahko
               napotilo, da je treba razmišljati predvsem na gospodarskem ministrstvu bolj smelo za
               razvoj te dejavnosti.</p>
               <p>Tu omenjam horizontalne pomoči, državne pomoči, ki bi jih lahko več investirali v
               promocijo dejavnosti na tujih trgih. To je možno, to je dovoljeno, to ni nič v opreki
               s tržno konkurenco, in morda tudi izobraževanje kadrov, standardov in še kaj drugega.</p>
               <p>Sodobna ureditev tega področja gre pravzaprav v dveh smereh te regulative. Po eni
               strani v splošno, z zakonom predpisano regulacijo, na drugi strani, da se prepušča
               organizatorjem smučišč, lastnikom smučišč in upravljavcem, da v okviru svojih
               pristojnosti in odgovornosti organizirajo na takšen način, da je smučanje varno,
               dobro, in to imamo priložnost videti tudi v evropskih državah. Vendar pa se je zaradi
               nekaterih kar hudih nesreč začelo razmišljati, da se tudi regulativa na državnih
               nivojih bolj jasno postavi in morda tudi bolj jasna pravila glede na Evropsko unijo,
               kateri se približujemo in želimo vstopiti.</p>
               <p>V Novi Sloveniji smo v bistvu naklonjeni tej pobudi. Seveda se pa z vsemi določbami
               ne strinjamo. Že v času procedure postopka, prvega, je prišlo do dosti pobud z
               amandmaji, ki kažejo na to, da besedilo terja popravke in izboljšave.</p>
               <p>Morda so nekatere določbe, kar se tiče obveznosti smučarjev, prenormirane. Ko smo se
               s prijatelji pogovarjali glede teh določb, je nehote sledilo razmišljanje, da bi
               morali pravzaprav uvesti za smučarje, ki smučajo po teh terenih, izpite za smučanje,
               glede na vse obveznosti in znanja in vedenje predpisov. Mislim, da kaj dosti jih ni
               manj, vsaj če pogledamo v tisti spisek, kot je cestnoprometnih predpisov. To je lahko
               v šali rečeno, vendarle bomo morali razmišljati, kako k temu pristopiti. Ali je
               organizator in upravljavec smučišča dolžan to zagotoviti skozi izobraževanje ljudi,
               skozi usposabljanje, skozi informiranje. Konec koncev v Sloveniji želimo imeti
               dejavnost, ki bo vezala in bo pritegnila mnoge naše državljane k tej dejavnosti, da
               se bo turistična dejavnost odvijala, hkrati pa bo smučanje tudi varno in zdravo.
               Hvala lepa.</p>
            </sp>
            <sp xml:id="SDZ3-Redna-20-2002-11-26.sp75">

               <speaker>PODPREDSEDNIK VALENTIN POHOREC:</speaker>

               <p>Hvala. Naslednjo predstavitev ima Združena lista in Bojan Kontič, ki bo to
               predstavitev podal. Imate besedo.</p>
            </sp>
            <sp xml:id="SDZ3-Redna-20-2002-11-26.sp76">

               <speaker>BOJAN KONTIČ:</speaker>

               <p>Kolegice in kolegi! Predlog zakona, ki so ga najprej sopodpisali poslanci
               koalicijskih strank in so se jim kasneje pridružili še poslanci opozicijskih strank,
               je glede na vsebino pripomb zakonodajno-pravne službe državnega zbora,
               nenasprotovanja pristojnih ministrstev in glede na sprejete amandmaje na matičnem
               delovnem telesu, kvalitetno pripravljen.</p>
               <p>V poslanski skupini Združene liste socialnih demokratov kljub temu, da v evropskih
               državah nimajo posebnega zakona o varnosti na smučiščih, ocenjujemo, da je zakonska
               ureditev potrebna in bo ta predlog zakona tudi podprli.</p>
               <p>Število smučarjev, ki se po znanju in spretnosti zelo razlikujejo, se v zadnjih
               letih povečuje. To seveda vpliva na povečano verjetnost nesreč, ki se pri drsenju po
               snegu pojavljajo in s tem na varnost smučišč. Urejeno in varno smučišče pa je eden
               izmed pogojev za dober obisk in s tem nadaljnji razvoj zimskega turizma pri nas.</p>
               <p>Smučanje je zaradi naravnih danosti in množičnosti slovenski nacionalni šport, ki pa
               ne pomeni več zgolj uporabo smuči, temveč se vedno bolj uporabljajo smučem podobni
               športni rekviziti. To pa seveda pomeni, da je veljavni zakon zastarel in je potrebno
               način zagotavljanja varnosti prilagoditi novim razmeram. Pri tem je pomemben podatek
               o številu nesreč, ki se pripetijo na naših smučiščih.</p>
               <p>V Združeni listi socialnih demokratov soglašamo z namenom predlagateljev, da mora za
               red in varnost na smučiščih skrbeti predvsem upravljavec smučišča oziroma prireditelj
               tekmovanja. Seveda je pri tem potrebno zagotoviti tudi pomoč policije pri hujših
               kršitvah in nesrečah. Pomembno je tudi, da zakon uvaja načelo samoodgovornosti
               smučarja za ravnanje na smučišču in pogoje za organizirano poučevanje smučanja.</p>
               <p>Namen zakona, da za varnost na smučišču zainteresira tako upravljavca smučišča kot
               njihovega uporabnika, je garancija, da se bodo razmere na smučiščih izboljšale.
               Seveda bo svoje prispeval tudi kvaliteten nadzor in kazni, ki so za kršitelje
               predvidene.</p>
               <p>Dopolnjeni predlog zakona o varnosti na smučiščih odpravlja tudi nejasnosti in
               nesporazume glede podeljevanja posebnih pooblastil.</p>
               <p>V želji po urejenosti smučišč, večji varnosti in posledično manj nesrečami bomo
               poslanke in poslanci Združene liste socialnih demokratov predlagani zakon podprli.
               Hvala.</p>
            </sp>
            <sp xml:id="SDZ3-Redna-20-2002-11-26.sp77">

               <speaker>PODPREDSEDNIK VALENTIN POHOREC:</speaker>

               <p>Hvala za to stališče. Sledi stališče poslanske skupine Socialdemokratske stranke.
               Franc Sušnik, prosim.</p>
            </sp>
            <sp xml:id="SDZ3-Redna-20-2002-11-26.sp78">

               <speaker>FRANC SUŠNIK:</speaker>

               <p>Hvala lepa. V poslanski skupini Socialdemokratske stranke bomo podprli predlog
               zakona o varnosti na smučiščih. Sam sem tudi eden od sopodpisnikov zakonskega
               predloga. Dejstvo, da v Sloveniji smuča preko 400.000 smučarjev, da je smučarija
               pomemben del zimsketuristične ponudbe v Sloveniji, da je smučarija pomemben del
               dopolnilnih dejavnosti v našem alpskem svetu, da imamo petdeset smučišč na več kot
               1.500 hektarih, preko 800 km prog, razvejan sistem žičnic, ki lahko prepeljejo več
               kot 150.000 oseb na uro, in pa predvsem že tudi smrtne žrtve na smučiščih in pa preko
               tisoč nesreč, ki spremljajo to dejavnost, kaže na to, da je potrebno, področje
               varnosti na smučiščih ustrezno pravno urediti. Zaradi tega smo tudi podprli in
               podpiramo sprejetje tega modernega zakona.</p>
               <p>Veseli smo, da je zakon plod sodelovanja vseh, ki se s smučarijo v Republiki
               Sloveniji ukvarjajo. Veseli smo tudi, da je deležen take enotne podpore v odboru in
               pa v sami fazi sprejemanja.</p>
               <p>Podpiramo osnovni cilj zakona, to pa je ustvariti več reda in več varnosti na
               smučiščih ter posledično zmanjšati varnostna tveganja, ki se bodo sigurno pozitivno
               rezultirala z manj poškodbami udeležencev-smučarjev. Pozdravljamo, da se zaostri in
               podrobneje definirajo dolžnosti smučarjev, predvsem smučarjev samih, potem tudi
               upravljavcev smučišč, organizatorjev prireditev, učiteljev smučanja. Pozdravljamo
               osnovni namen zakona, da se zahteve in pooblastila postavijo strožje na stran
               nadzornikov in inšpektorjev, ter tudi strožje zahteve, ki jih morajo izpolnjevati
               smučišča, predvsem z vidika ustreznejšega označevanja in pa z vidika zavarovanja
               nevarnih oziroma rizičnih mest na smučiščih.</p>
               <p>To bi bilo približno vse, kar sem želel v imenu poslanske skupine povedati. Mi bomo
               ta zakon podprli in prepričan sem, da bo prinesel več reda in varnosti na smučiščih.
               Hvala lepa.</p>
            </sp>
            <sp xml:id="SDZ3-Redna-20-2002-11-26.sp79">

               <speaker>PODPREDSEDNIK VALENTIN POHOREC:</speaker>

               <p>Hvala tudi za to predstavitev. In na vrsti je poslanska skupina Slovenske ljudske
               stranke in kolega Janez Podobnik, prosim.</p>
            </sp>
            <sp xml:id="SDZ3-Redna-20-2002-11-26.sp80">

               <speaker>JANEZ PODOBNIK:</speaker>

               <p>Hvala za besedo. Kolegice in kolegi! V poslanski skupini Slovenske ljudske stranke
               čestitamo skupini kolegic in kolegov in prvopodpisanemu Jožetu Kavtičniku za dober
               zakonski tekst. Mi ga bomo podprli v prepričanju, da bo s tem postalo smučanje varna
               in prijetna rekreacija.</p>
               <p>Ta zakon in na njegovi osnovi izdani podzakonski akti bodo v celoti nadomestili
               sicer že zastarel, a še vedno veljaven zakon iz daljnega leta 1977. Kot razberemo iz
               samega zakonskega naslova, pa je poudarek zakonskega predloga predvsem na varnosti.</p>
               <p>S pojavom novih načinov in drugačnih tehnik drsenja na snegu, novih pripomočkov in
               opreme, hitrega in znatnega porasta števila smučarjev, posledičnega porasta števila
               poškodb ter pravnih nedorečenosti pri reševanju zapletenih škodnih dogodkov na
               smučiščih ter tudi odškodninskih zahtevkov se je že v desetih letih po sprejetju
               zakona o javnih smučiščih pojavila potreba po sodobnejšem in bolj preciznem zakonu, s
               poudarkom na varnosti in tudi soodgovornosti smučarja za nespoštovanje pravil dobrega
               in obzirnega obnašanja na snegu.</p>
               <p>V poslanski skupini ocenjujemo, da je zakonski predlog te zahteve izpolnil. Ustvaril
               je mehanizme, ki bodo na eni strani zagotavljali varnost, na drugi strani pa
               sankcionirali neodgovorno uporabo in vedenje na smučišču. Upravljavec smučišča mora
               zagotavljati varno smučanje, seveda pod pogojem, da tudi smučarji sami spoštujejo
               pravila varnega smučanja ter se temu primerno obnašajo na snegu. Prav kršitev
               smučarskih pravil je bila, žal, večinoma vzrok za številne lahke in tudi hude telesne
               poškodbe na smučiščih v Sloveniji. Teh je okrog tisoč na leto.</p>
               <p>Na nedorečenost in togost starega zakona je opozarjala tudi sodna praksa, ki je
               imela predvsem težave pri interpretaciji pojmov in izrazov, ki jih srečujemo pri
               uporabi smučišč. Pomembno je, da je zakonski predlog definiral smučanje in priprave
               za drsenje po snegu, smučišče in njegove meje, označenost teh meja. Prav tako je
               ločil organiziran smučarski prostor od neorganiziranega. Definiral je urejene od
               neurejenih smučarskih površin, pogoje za obratovanje smučišča in podobno. Važen pa je
               predvsem 24. člen zakona, ki taksativno našteva, kaj smučar mora spoštovati in česa
               ne sme delati.</p>
               <p>Kot je bilo že povedano, zakon ni zakon, če za kršilce niso predvidene sankcije.
               Tako je pač vedno, kadar neko področje ureja zakon. Kajti za to področje, vezano na
               žičnice in vlečnice, je še vedno v veljavi stari zakon o varnosti na žičnicah in
               vlečnicah. In mnenja smo, da bo tudi ta zakon zelo kmalu potreben posodobitve Kolega
               Kavtičnik, pripravite se, da boste vi vložili zakon, če se vlada ne bo opogumila.</p>
               <p>Podzakonski akti, izdani na podlagi tega zakona, pa bodo morali reševati zavarovanje
               trase vlečnic, zavarovanje stebrov žičnic na smučiščih ter varnost pri vstopu in
               sestopu z žičniških naprav.</p>
               <p>In še nekaj. Veljavna zakonodaja, predlagana zakonodaja, ki sledi po vsem svetu
               uveljavljenim FIS pravilom, je tudi skladna z deželo zakonodaje držav Alpskega loka
               in skandinavskih držav. Hvala lepa.</p>
            </sp>
            <sp xml:id="SDZ3-Redna-20-2002-11-26.sp81">

               <speaker>PODPREDSEDNIK VALENTIN POHOREC:</speaker>

               <p>Hvala. Sledi poslanska skupina Stranke mladih. Marko Diaci, imate besedo, prosim.</p>
            </sp>
            <sp xml:id="SDZ3-Redna-20-2002-11-26.sp82">

               <speaker>MARKO DIACI:</speaker>

               <p>Hvala za besedo. Bom kratek. Zakon o varnosti na smučiščih, ki je pred nami, v
               poslanski skupini Stranke mladih Slovenije ocenjujemo kot odgovor na razvoj smučanja
               in kot temelj za dvig kvalitete zimskošportnega turizma, ki ima pri nas nedvomno še
               ne dovolj izkoriščene potenciale in smo zato z veseljem pristopili kot
               sopredlagatelji na podlagi pobude gospoda Kavtičnika.</p>
               <p>Veljavni zakon o varnosti na smučiščih je seveda zastarel, saj je bil pripravljen v
               drugačnih okoliščinah in drugačnem družbeno-ekonomskem sistemu. Smučanje ni samo
               nenevaren šport, ki ob normalnem tveganju nudi užitek zabav, sprostitev, ampak je ob
               pojavu novih tehnik in nove opreme ter povečanja števila smučarjev postala prava
               gospodarska panoga. Ta pa terja tudi moderno ureditev pravil in zaradi varnosti ne
               tolerira neodgovornega obnašanja, tako upravljavcev smučišč kot tudi samih smučarjev.
               To dokazuje tudi podatek o poškodbah na slovenskih smučiščih, med katerimi so tudi
               nesreče s smrtnim izidom, hude in lahke telesne poškodbe in pa tudi trajne
               invalidnosti. Vse to dokazuje, da je smučišče, v narekovaju seveda, <q>»prometna
               površina«</q> in kot taka zahteva tudi urejenost in red na tej površini. Zakon po našem
               mnenju zasleduje cilj postavitve temeljnih pravil za uporabo smučišč definira pogoje,
               ki morajo ustrezati površinam smučišč, tako da bo zagotovljena varnost smučarjev.
               Seveda pa še tako dobra pravila ne izključujejo možnosti poškodb in nesreč, če ni
               prisotne samoodgovornosti smučarja za obnašanje in ravnanje na smučišču. 24. člen
               zato po našem mnenju primerno definira dolžnosti smučarjev in drugih oseb. V želji po
               večji varnosti na smučiščih, po razvoju zimskošportnega turizma v Sloveniji in po
               dobri smučarski sezoni bomo zakon tudi podprli z vsemi dobrimi pripombami.</p>
            </sp>
            <sp xml:id="SDZ3-Redna-20-2002-11-26.sp83">

               <speaker>PODPREDSEDNIK VALENTIN POHOREC:</speaker>

               <p>Hvala lepa, Marko Diaci. Besedo dajem predstavnikom poslanske skupine LDS, Dušanu
               Vučku. Tako sta se med tem zmenila s predlagateljem. Hvala.</p>
            </sp>
            <sp xml:id="SDZ3-Redna-20-2002-11-26.sp84">

               <speaker>DUŠAN VUČKO:</speaker>

               <p>Hvala, podpredsednik. Spoštovane kolegice, spoštovani kolegi! Zakaj v LDS podpiramo
               zakon o varnosti na smučiščih? Prvič zato, ker je veljavni zakon zastarel, saj ne
               upošteva razvoja in nastanka novih tehnik in ne upošteva vseh pravil mednarodne
               smučarske zveze.</p>
               <p>Drugič, ker zakon zaostruje odgovornost za varnost vseh tistih, ki se na smučišču
               pojavljajo, tako upravljavcev, kot tudi uporabnikov smučišč.</p>
               <p>Tretjič, ker bodo naša smučišča po sprejetju tega zakona bolje označena, urejena in
               s tem tudi bolj varna.</p>
               <p>Četrtič, ker zakon daje večja pooblastila tistim, ki so odgovorni za vzdrževanje
               reda na smučišču.</p>
               <p>Petič, ker zakon zahteva tako od smučarjev kot tudi od drugih uporabnikov več
               resnosti, strpnosti in še posebej tudi treznosti.</p>
               <p>In kot zadnje, ker bo zakon dal in daje vse možnosti za večjo varnost na naših
               smučiščih.</p>
            </sp>
            <sp xml:id="SDZ3-Redna-20-2002-11-26.sp85">

               <speaker>PODPREDSEDNIK VALENTIN POHOREC:</speaker>

               <p>Hvala. In še poslanska skupina Slovenske nacionalne stranke. Kolega Sašo Peče,
               prosim.</p>
            </sp>
            <sp xml:id="SDZ3-Redna-20-2002-11-26.sp86">

               <speaker>SAŠO PEČE:</speaker>

               <p>Spoštovani! Še enkrat. Nočem, da se poslanske skupine preveč ponavljamo glede
               kvalitete in pa vsebine tega zakona, toda tudi po naši oceni gre za kar velik
               prispevek k varnosti na smučišču. Posebej, če gledamo, da je osnovni zakon s tega
               področja zelo star. Po mojih podatkih naj bi bil nekako 35 let. Že ta historični
               pogled pa pomeni, da se je v tem obdobju marsikaj spremenilo, predvsem v smislu
               kvalitete tehnik in pa seveda vsega ostalega na smučišču.</p>
               <p>Zato pravimo, da je zakon v svojih petih novostih oziroma v petih področjih, kolikor
               jih je notri, dober, in sicer na področju preciziranja dolžnosti smučarjev po eni
               strani, po drugi strani upravljavcev smučišč, pa različnih organizatorjev oziroma
               organizatorjev raznih prireditev in podobno.</p>
               <p>Prav tako pozdravljamo strožje zahteve za nadzornike in inšpektorje, katerim se po
               noveli zakona nalagajo tudi nova pooblastila - naloge in pa reševanje samo na
               smučišču. Prav tako pozitivno ocenjujemo strožje zahteve za obratovanje smučišč,
               predvsem zaradi varnosti in tudi kvalitete smuke in tega športa, kajti le to lahko
               pripelje k še večji masovnosti tega športa, kar je eden izmed mojih predgovornikov
               pravilno ugotovil, da smučanje postaja slovenski nacionalni šport. Mislim, da se je
               to začelo pred nekako petnajstimi leti in da moramo tovrstno športnodejavnost v naši
               državi spodbujati.</p>
               <p>Prav tako se strinjamo glede pristojnosti policije v zvezi s sumom smučanja pod
               vplivom alkohola in pa ostalih psihoaktivnih substanc, kar mislim, da je v zadnjih
               nekaj letih postal kar - v narekovajih, <q>»množičen pojav«</q> na smučiščih.</p>
               <p>Kar se tiče kaznovalne politike oziroma kazni, moram pritrditi govorniku oziroma
               predstavniku Slovenske ljudske stranke, rad pa bi spomnil še na eno zadevo, in sicer
               glede na to, da je omenjeni zakon predviden za tretjo obravnavo, v petek 29.11.,
               zaradi poslovniške možnosti pa bi v Slovenski nacionalni stranki zaprosili tudi odbor
               za infrastrukturo, okolje in prostor, če preuči materijo zakona. Prepričan sem, da
               smo z omenjeno vsebino posegli na področje varnosti aktivnih udeležencev v tem
               športu, torej smo zagotovili njihovo varnost.</p>
               <p>Bojim pa se oziroma ocenjujem, da bi bilo smiselno, da bi mogoče poglavje ali pa
               kakšen sklep zraven zakona sprejeli tudi na področju varovanja okolja. Prepričan sem,
               da bo masovnost tega športa imela tudi marsikateri nedovoljen poseg v naravo in s tem
               dolgoročne posledice. Po moji oceni bi bilo zato smiselno, da bi sklep na tem
               področju, varovanje okolja, kot vemo, se smučarski šport odvija v naravi, bilo
               smiselno sprejeti v smislu zaščite okolja tudi na tem odboru in pa na tem državnem
               zboru, kjer bi ta sklep spremljal materijo tega zakona.</p>
               <p>Sam zakon bomo podprli, resnično pa v imenu Slovenske nacionalne stranke upamo, da
               se bo odbor sestal še pred petkom in podal stališče oziroma kakšen sklep v zvezi z
               varovanjem in pa nedopustnim posegom v prostor. Hvala.</p>
            </sp>
            <sp xml:id="SDZ3-Redna-20-2002-11-26.sp87">

               <speaker>PODPREDSEDNIK VALENTIN POHOREC:</speaker>

               <p>Hvala tudi za to stališče.S tem smo končali s predstavitvijo stališč poslanskih
               skupin. K dopolnjenemu predlogu zakona ni bilo vloženih nobenih amandmajev, zato tudi
               razprava o členih ni možna in jo zaključujem.</p>
               <p>V skladu s 139. členom poslovnika bo zbor tretjo obravnavo predloga zakona opravil v
               petek, 29.11.2002. Pričakujem, da bo predlagatelj podani predlog kolega Saša Pečeta
               proučil do tega termina.</p>
               <p>S tem prekinjam to točko dnevnega reda. Ostalo nam je deset minut časa, zato odrejam
               odmor. Ob 14.10 uri bomo nadaljevali s <title>7. TOČKO DNEVNEGA REDA, PREDLOGOM ZAKONA
                  O SPREMEMBAH IN DOPOLNITVAH ZAKONA O VARSTVU POTROŠNIKOV.</title> Hvala za
               sodelovanje.</p>
               <stage type="time">(Seja je bila prekinjena ob 14.01 uri in se je nadaljevala ob 14.12 uri.)</stage>
            </sp>
            <sp xml:id="SDZ3-Redna-20-2002-11-26.sp88">

               <speaker>PODPREDSEDNIK VALENTIN POHOREC:</speaker>

               <p>Nadaljujemo z drugo obravnavo predloga zakona o spremembah in dopolnitvah zakona o
               varstvu potrošnikov. Pozdravljam gospo Vesno Berk, v.d. direktorico urada za varstvo
               potrošnikov, in gospoda Janeza Šinkovca, generalnega sekretarja v ministrstvu za
               gospodarstvo.</p>
               <p>Predlog zakona je v obravnavo predložila vlada Republike Slovenije in dajem besedo
               predstavniku vlade za dopolnilno obrazložitev zakona. Prosim.</p>
            </sp>
            <sp xml:id="SDZ3-Redna-20-2002-11-26.sp89">

               <speaker>VESNA BERK:</speaker>

               <p>Hvala za besedo. Spoštovani gospod podpredsednik državnega zbora, spoštovane
               poslanke in poslanci!</p>
               <p>Potrebe po spremembi obstoječega zakona o varstvu potrošnikov, ki je bil sprejet
               leta 1998, je pokazala praksa, hkrati pa je potrebna uskladitev zakona s pravom
               Evropske skupnosti, k čemer se je Republika Slovenija zavezala z zakonom o
               ratifikaciji evropskega sporazuma o pridružitvi ter s protokolom, s katerim se ta
               spreminja, in sicer tako, da bo brez prehodnega obdobja oziroma izjem področje
               varstva potrošnikov uskladila s pravom skupnosti in pričela z izvajanjem zakonodaje
               do konca leta 2002.</p>
               <p>Spremembe in dopolnitve zakona so tako nastale z namenom izpopolnitve sistema
               pravnega varstva potrošnikov in implementacije evropske zakonodaje.</p>
               <p>V zahtevani meri smo v materialne določbe zakona povzeli vsebino naslednjih
               direktiv: o nepoštenih pogodbenih pogojih prodaje na daljavo, pogodbah, sklenjenih
               zunaj poslovnih prostorov, tožbah zaradi opustitve dejanja na področju zaščite
               interesov potrošnikov, zavajajočem in primerjalnem oglaševanju, časovnem zakupu
               nepremičnin, odgovornosti za hibne proizvode, prodaje blaga za široko potrošnjo in
               garancijah in o elektronskem poslovanju. Posledica sprememb materialnih določb so
               seveda tudi spremembe kazenskih določb.</p>
               <p>Pričakujemo, da bo sprememba le-teh pripomogla k učinkovitejšemu nadzoru nad
               izvajanjem zakona, tako da zakonska določila ne bodo ostala le mrtva črka na papirju.
               Ves čas priprave in oblikovanja sprememb in dopolnitev smo si prizadevali za dialog z
               vsemi zainteresiranimi stranmi. Predvsem smo se dogovarjali in usklajevali z
               nevladnimi potrošniškimi organizacijami, gospodarsko zbornico Slovenije, slovensko
               oglaševalsko zbornico, tržnim inšpektoratom, upoštevali pa smo tudi pripombe in
               mnenja zakonodajno pravne službe državnega zbora.</p>
               <p>Po opravljeni obravnavi na odboru za gospodarstvo je le-ta naložil predlagateljici,
               naj dodatno prouči nekatera vprašanja in predlaga morebitne ustreznejše rešitve.
               Predlagateljica je seveda napotilu sledila in je preoblikovala prvotno predlagane
               rešitve k členu 5, v zvezi z odgovornostjo za proizvod, k členu 17, zaradi določitve
               začetka teka roka, v kateremje proizvajalec dolžan zagotavljati vzdrževanje,
               nadomestne dele in priklopne aparate, potem k členu 63, zaradi črtanja sankcije, ki
               je že predpisana z zakonom o poštnih storitvah, ter k členu 14, zaradi preoblikovanja
               opredelitve blaga, za katero je obvezna garancija. V povezavi z njim se predlagata
               dodatno še člen 66a, ki določa šestmesečni rok za izdajo podzakonskega akta, in člen
               66 b, zaradi spremembe navedbe številke člena, v katerem je določba o podzakonskem
               aktu.</p>
               <p>Skladno z napotilom odbora za gospodarstvo so navedene rešitve v amandmajih, ki
               imajo podporo vlade, povzeli kvalificirani predlagatelji. Poslanke in poslance zato
               prosim, da jih podprejo tudi pri glasovanju. Hvala.</p>
            </sp>
            <sp xml:id="SDZ3-Redna-20-2002-11-26.sp90">

               <speaker>PODPREDSEDNIK VALENTIN POHOREC:</speaker>

               <p>Hvala vam za uvodno razlago. Sledi stališče odbora za gospodarstvo. Prosim
               podpredsednika, gospoda Kavčiča, da poda stališče odbora oziroma poročilo odbora.
               Prosim.</p>
            </sp>
            <sp xml:id="SDZ3-Redna-20-2002-11-26.sp91">

               <speaker>BLAŽ KAVČIČ:</speaker>

               <p>Spoštovani! Odbor državnega zbora Republike Slovenije za gospodarstvo je na 32. seji,
               dne 5.11.2002, kot matično delovno telo obravnaval predlog zakona o spremembah in
               dopolnitvah zakona o varstvu potrošnikov, ki ga je državnemu zboru Republike
               Slovenije v obravnavo in sprejetje po rednem postopku predložila vlada Republike
               Slovenije.</p>
               <p>Obravnava na odboru je bila opravljena ob prisotnosti precejšnjega števila
               predstavnikov zainteresirane javnosti. Tako so bili prisotni poleg predstavnikov
               predlagatelja zakona in zakonodajno-pravne službe še predstavniki tržnega
               inšpektorata, gospodarske zbornice Slovenije - združenja za trgovino, gospodarske
               zbornice Slovenije - obrtne zbornice Slovenije, zveze potrošnikov Slovenije, zveze
               potrošniških združenj Slovenije in slovenske oglaševalske zbornice.</p>
               <p>Veliko pozornosti je odbor posvetil mnenju zakonodajno-pravne službe, ki je k
               posameznim členom podala vrsto konkretnih pripomb. Te pripombe so bile upoštevane v
               amandmajih poslanskih skupin LDS, združene liste socialnih demokratov, SLS in DeSUS.
               Odbor je kasneje v okviru razprave in glasovanja o posameznih členih predloga zakona
               te amandmaje tudi sprejel.</p>
               <p>V razpravi je bilo med drugim največ pozornosti posvečene naslednjim temeljnim
               vprašanjem tega zakona, in sicer: vprašanju pooblastila vladi za sprejem
               spreminjajočih se tolarskih zneskov, potem problematiki škode na drugi stvari, ki je
               bila ena izmed točk, za katero je bilo dogovorjeno, da jo vlada ponovno prouči in
               poda mnenje preko kvalificiranih predlagateljev; potem vprašanju dokaznega bremena,
               vprašanju zakonske podlage za ustanovitev oziroma za obstoj oglaševalske zbornice,
               potem določbi v zvezi z garancijo za brezhibno delovanje. Obravnavana je bila tudi
               dilema o tem, ali naj bo za osnovo vzet čas po preteku garancijskega roka ali po
               prenehanju proizvodnje blaga v prodaji. To so samo nekatera od vprašanj, ki jim je
               odbor posvetil pri obravnavi največ pozornosti.</p>
               <p>Odbor je po podrobni razpravi sprejel vrsto amandmajev in v skladu s 128. členom
               poslovnika tudi glasoval o posameznih členih predloga zakona ter vse člene sprejel.</p>
               <p>Na podlagi prvega odstavka 133. člena pa je glede na sprejete amandmaje na seji
               odbora pripravljen in dopolnjen predlog zakona. V dopolnjen predlog zakona, ki je
               sestavni del tega poročila, so vključeni tudi vsi sprejeti amandmaji. Hvala lepa.</p>
            </sp>
            <sp xml:id="SDZ3-Redna-20-2002-11-26.sp92">

               <speaker>PODPREDSEDNIK VALENTIN POHOREC:</speaker>

               <p>Hvala podpredsedniku Blažu Kavčiču. Prehajamo na stališča poslanskih skupin. Sam se
               odpovedujem razpravi, ker v tej vlogi ne morem podati stališča. Zato dajem besedo
               naslednjemu, za stališče Nove Slovenije, dr. Andreju Bajuku. Prosim.</p>
            </sp>
            <sp xml:id="SDZ3-Redna-20-2002-11-26.sp93">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Ključna naloga slovenske države je, da svojo
               obstoječo zakonodajo približa, dejansko uskladi s pravnim redom Evropske zveze. Na
               gospodarskem področju pa je vprašanje varstva potrošnikov eno najpomembnejših
               temeljev uspešnosti tržnega gospodarstva. Zato je prav gotovo samoumevno, da je prav
               to področje med tistimi, ki so našteti med najbolj pomembnimi in občutljivimi v 71.
               členu sporazuma. Slovenija je v predpristopni strategiji sprejela obvezo, da bo
               področje varstva potrošnikov uskladila s pravom skupnosti ter pričela z izvajanjem
               zakonodaje do konca leta 2002.</p>
               <p>Obstoječi zakon o varstvu potrošnikov, ki je bil sprejet leta 1998, je uzakonil
               nekatere bistvene določbe direktiv Evropske skupnosti. Kljub temu pa so nekateri
               instituti, kot sama vlada priznava v svojem predlogu sprememb, ostali
               neusklajeni.</p>
               <p>Državni zbor je na svoji redni seji februarja 2002 obravnaval predlog zakona o
               spremembah in dopolnitvah zakona o varstvu potrošnikov in sprejel sklep, da je
               predlog zakona primerna podlaga za nadaljnjo obravnavo. Vlada ni pravočasno
               pripravila predloga zakona za drugo obravnavo na podlagi pripomb in stališč državnega
               zbora pred uveljavitvijo novega poslovnika. Zato imamo danes nadomestni predlog in ga
               tudi po posebni proceduri obravnavamo.</p>
               <p>Poslanska skupina Nove Slovenije temu ni nasprotovala in je v bistvu takšen pristop
               podprla. Čeprav ugotavljamo, da je od februarja meseca vlada imela dovolj časa, da bi
               ta predlog oblikovala in predstavila državnemu zboru pred uveljavitvijo novega
               poslovnika. S tem bi odpravili potrebe sklicevanja posebne procedure.</p>
               <p>Nova Slovenija bo podprla ta zakon, čeprav se dobro zavedamo, da je varstvo
               potrošnikov eno najbolj dinamičnih področij te zakonodaje, gospodarske zakonodaje, ki
               zahteva stalno pozornost in nadaljnjo usklajevanje.</p>
               <p>Vstop v skupni trg očitno zahteva usklajeno zakonodajo, ki bo uveljavila enake
               možnosti in pogoje za vse, saj gre za konkurenčnost vseh podjetij v tem novem skupnem
               trgu, predvsem pa naših podjetij. Predvsem je to jasno na določenih področjih, kot na
               primer poenotenje pogojev za oglaševanje na skupnem trgu, jasnejša pravila glede tako
               imenovanega zavajujočega oglaševanja, uveljavitev določenih pogojev za primerjalno
               oglaševanje, kot je v interesu tako potrošnikov kot konkurentov in končno širše
               javnosti.</p>
               <p>Pomembno je tudi usklajevanje na področju zatiranja nelojalne konkurence,
               odgovornosti proizvajalca za škodo, ki jo povzroči, in napaka na njegovem
               proizvodu.</p>
               <p>Obžalujemo, da v delovnem telesu ni bil sprejet amandma, ki ga je ponudila Nova
               Slovenija, in sicer v 4. členu, da bi odpravili vsako nižjo mejo za povrnitev škode,
               ko do tega pač pride. Predlagali smo amandma, da bi to popolnoma črtali. To smo
               utemeljevali na dejstvu, da sedanja, kot je bil sprejet, je v nasprotju s 155. členom
               obligacijskega zakonika, ki za povrnitev škode ne postavlja nobene vrednostne škode.
               Vendar ta predlog ni bil sprejet.</p>
               <p>Ne glede na to, bomo v celoti poslanci Nove Slovenije ta predlog podprli. Hvala
               lepa.</p>
            </sp>
            <sp xml:id="SDZ3-Redna-20-2002-11-26.sp94">

               <speaker>PODPREDSEDNIK VALENTIN POHOREC:</speaker>

               <p>Hvala dr. Bajuk. Sledi poslanska skupina Združene liste socialnih demokratov.
               Stališče bo podala gospa Silva Črnugelj. Prosim.</p>
            </sp>
            <sp xml:id="SDZ3-Redna-20-2002-11-26.sp95">

               <speaker>SILVA ČRNUGELJ:</speaker>

               <p>Lepo pozdravljeni spoštovani kolegi in kolegice, spoštovani predstavniki vlade in vsi
               ostali prisotni! Danes imam to prijetno dolžnost, da predstavim mnenje poslanske
               skupine Združene liste o spremembah in dopolnitvah zakona o varstvu potrošnikov v
               drugi obravnavi.</p>
               <p>Pravice in določila s področja varstva potrošnikov gotovo sodijo med tiste, ki
               zadevajo vse prebivalce Slovenije in se hitro spreminjajo, zato jih je treba zelo
               pozorno spremljati in ugotavljati vse potrebne spremembe.</p>
               <p>Področje varstva potrošnikov v Sloveniji je zakonsko relativno dobro urejeno pa tudi
               institucionalno področje je formalno ustrezno pokrito. Združena lista socialnih
               demokratov se je vedno zavzemala za ohranitev oziroma zvišanje doseženega nivoja
               pridobljenih pravic s področja varstva potrošnikov, pa tudi za ohranitev in zvišanje
               standardov kakovosti življenja, na katere gotovo vplivajo določila sprememb in
               dopolnitev zakona o varstvu potrošnika, katerega danes obravnavamo.</p>
               <p>Ugotovili smo, da sta vlada Republike Slovenije in odbor državnega zbora Republike
               Slovenije upoštevala mnenje zainteresirane javnosti, tržnega inšpektorata,
               gospodarske zbornice, združenja za trgovino, gospodarske zbornice Slovenije, obrtne
               zbornice Slovenije, zveze potrošnikov Slovenije, zveze potrošniških združenj
               Slovenije in oglaševalske zbornice Slovenije. Enako so bila upoštevana mnenja
               zakonodajno-pravne službe in komisije državnega sveta za gospodarstvo.</p>
               <p>Poslanska skupina Združene liste podpira kompromisni predlog v zvezi z določbo 4.
               člena, s katerim je predvideno, da je proizvajalec proizvoda dolžen povrniti škodo na
               drugi strani, namenjeno za osebno rabo le, če presega vrednost 10.000 tolarjev, saj
               so menili, da je predlog, ki ga je predvidevala vlada, 110.000 tolarjev, močno
               precenjen, saj imamo kar veliko število proizvodov, ki so v dnevni uporabi v tem
               cenovnem razredu.</p>
               <p>V zvezi z določili 5. člena poslanska skupina združene liste podpira tako rešitev,
               ki določa, da je dokazno breme na proizvajalcu in da se šteje, da škoda izvira iz
               napake stvari, razen če proizvajalec ne dokaže nasprotnega. Saj ne more potrošnik kot
               oškodovanec dokazovati napak in škode, ki izvira iz stvari, saj je obravnavani zakon
               zakon o varovanju potrošnika in je treba varovati njegove dosežene pravice in ne
               pravic proizvajalca. Proizvajalcu je mnogo lažje dokazovati obstoj napake, ker
               razpolaga z vso potrebno tehnično dokumentacijo, ki potrošniku ni dostopna.</p>
               <p>Tudi v tem zakonu se srečujemo s problematiko zborniškega združevanja, in sicer z
               oglaševalsko zbornico, za katero se s črtanjem 14. člena veljavnega zakona ukinja
               enega pravnih temeljev za ustanovitev že obstoječe. Vendar to ni ovira za interesno
               združevanjevseh oglaševalcev, ne glede, ali so to pravne oziroma fizične osebe. Bo pa
               po trditvah vlade na ta način dana možnost tudi drugim subjektom, da se združujejo.
               Spremembe in dopolnitve tega zakona dokončno razrešujejo določeno neusklajenost z
               akti na lokalni ravni, na katero so potrošniki opozarjali že vrsto let. In sicer,
               ceno vode je treba obračunavati po dejanski dobavi, izkazani na njegovem števcu
               oziroma merilniku, vodomeru, kar pa se v praksi večinoma ni izvajalo oziroma ni bilo
               izvedljivo. Zakaj? Oskrba s pitno vodo je namreč bila v pristojnosti lokalne
               skupnosti in je tako tudi odgovornost za izvajanje javne gospodarske službe v celoti
               poverjena lokalnim skupnostim. Pogoji o načinu dobave pitne vode, odjemu pitne vode,
               tehničnih pogojih priključevanjana omrežje, tehnična izvedba odjemnega mesta,
               dostopnost vodomerov, pogoji za gradnjo vodomerov, lokacije merilih mest in drugi
               tehnični ter ostali so določeni z akti na lokalni ravni. Sprememba 40. člena pa bo
               omogočila potrošnikom, da si na svoje stroške vgradijo ustrezne merilnike, če seveda
               to dopuščajo tehnične možnosti, ker tehnične možnosti so pač različne od objekta do
               objekta. Tako se bo porabnikom omogočilo plačevanje energije in vode na podlagi
               dejanske porabe in s tem se bo spodbujala tudi racionalna raba teh virov, konkretno
               vode.</p>
               <p>Poslanska skupina združene liste mnogo pričakuje tudi od podzakonskih aktov, zlasti
               tistega, ki naj bi se nanašal na drugi odstavek 15. člena in obravnava podrobnejšo
               opredelitev in ureditev garancijske obveznosti. Poslanska skupina meni, da je to
               problematiko treba zelo jasno <stage>/opozorilni znak za konec/</stage> in nedvoumno obdelati ter
               opredeliti.</p>
               <p>Žal poslanci poslanske skupine združene liste ugotavljamo, da zakon sam ne bo
               razrešil celovitega področja varovanja potrošnikov, zlasti pa ne vprašanja premajhnih
               in neučinkovito porabljenih proračunskih sredstev, namenjenih za varstvo potrošnikov,
               kar je posledica neustreznega načina sofinanciranja programov varstva potrošnikov,
               zlasti na segmentu javnih sredstev. Hvala lepa.</p>
            </sp>
            <sp xml:id="SDZ3-Redna-20-2002-11-26.sp96">

               <speaker>PODPREDSEDNIK VALENTIN POHOREC:</speaker>

               <p>Hvala. Ura je pač kruta zadeva in se je, prosim, držite.</p>
               <p>Besedo dajem Branku Kelemini za stališče poslanske skupine socialdemokratske
               stranke.</p>
            </sp>
            <sp xml:id="SDZ3-Redna-20-2002-11-26.sp97">

               <speaker>BRANKO KELEMINA:</speaker>

               <p>Hvala lepa za besedo, še enkrat. Spoštovani! Poslanska skupina socialdemokratske
               stranke ne bo nasprotovala sprejemu predloga sprememb in dopolnitev zakona o varstvu
               potrošnikov.</p>
               <p>Menimo, da se je z večino sprememb zakona o varstvu potrošnikov položaj potrošnikov
               nekako izboljšal. Seveda se zavedamo, da je sam proces spremljanja varstva
               potrošnikov dinamičen proces in da so potrebna večkratna usklajevanja in spremembe,
               zato da se prilagodimo vsem novim, sodobnim spoznanjem, ki izhajajo predvsem iz
               prakse, in da sledimo tudi novim tehničnim rešitvam, ki na tem področju nastajajo.</p>
               <p>Čeprav ni najbolj primerno, ampak vseeno bi spomnil na to, da vlada nekako še vedno
               mogoče ne pozna novega poslovnika najbolje oziroma tudi državni zbor velikokrat krši
               poslovnik, predvsem pa delovna telesa, in gradiva, ki mogoče niso niti primerna za
               nadaljnjo obravnavo, kar je bilo posebej velikokrat poudarjeno, vseeno dajemo v
               obravnavo in potem dejansko celoten tekst tako rekoč z amandmaji, ki jih predloži
               predvsem vladna koalicija, popolnoma spremenimo. Mislim, da je to nedopustno in da bi
               bilo take predloge zakonov treba vračati vladi v popolno uskladitev in pripravo
               boljšega besedila. Ne bi razpravljal o vsebini samega zakona, kot sem povedal, naša
               poslanska skupina bo tudi določene amandmaje podprla, predlogu zakona pa ne bo
               nasprotovala. Hvala lepa.</p>
            </sp>
            <sp xml:id="SDZ3-Redna-20-2002-11-26.sp98">

               <speaker>PODPREDSEDNIK VALENTIN POHOREC:</speaker>

               <p>Hvala tudi za to stališče. Najavljam stališče poslanske skupine Slovenske ljudske
               stranke in kolega Stanislava Brenčiča. Se odpoveduje. Zato dajem besedo Igorju
               Štembergerju za stališče Stranke mladih Slovenije.</p>
            </sp>
            <sp xml:id="SDZ3-Redna-20-2002-11-26.sp99">

               <speaker>IGOR ŠTEMBERGER:</speaker>

               <p>Hvala za besedo. Poleg prilagajanja zakona direktivam Evropske unije prinašajo te
               spremembe tudi določene novosti s področja elektronskega poslovanja, posebnih
               prodajnih pogodb in dodatno zaščito potrošnikov, kar je po vključitvi Slovenije v
               Evropsko zvezo z razširitvijo trga, globalizacijo in novimi načini kupovanja blaga in
               storitev tudi nujno potrebno.</p>
               <p>Zato podpiramo spremembe 7. člena zakona, ki nalaga proizvajalcu dokazovanje
               primernosti izdelka v primeru, da ima kupljen izdelek določeno stvarno napako. Moramo
               se zavedati, da je v razmerju prodajalec-kupec slednji tisti, ki je v podrejenem
               položaju.</p>
               <p>V poslanski skupini Stranke mladih Slovenije se tudi strinjamo s črtanjem 12. člena,
               ki ohranja 14. člen zakona in je zakonska podlaga za obstoj slovenske oglaševalske
               zbornice. Slovenska oglaševalska zbornica združuje vse najpomembnejše oglaševalce,
               oglaševalske agencije in tudi medije. Slovenska oglaševalska zbornica je sprejela
               slovenski oglaševalski kodeks, ki pomeni dopolnitev obstoječih pravnih aktov, ki
               regulirajo dejavnost oglaševanja. S kodeksom so poenoteni kriteriji za delo vseh
               posameznikov in organizacij, ki so vključeni v proces oglaševanja na območju naše
               države in z njimi je oglaševalska dejavnost opremljena s samoregulativnim mehanizmom.</p>
               <p>Slovenija je z zakonodajo na področju zavajajočega in nedostojnega oglaševanja
               vključena v zakon o varstvu potrošnikov v enem samem členu. Predlog sprememb, ki jih
               imamo danes pred sabo, ta člen sicer razširja in bolj podrobno ureja materijo, a še
               vedno preširoko.</p>
               <p>Po oglaševalskem kodeksu pa so podrobno opisani dejavniki dopustnega oglaševanja,
               poštenost in resničnost oglasa, oglaševanje za otroke in mladostnike, dostojno
               oglaševanje in podobno. Kodeks zavezuje vse fizične in pravne osebe, ki sodelujejo v
               procesu oglaševanja v Sloveniji, tako oglaševalcev, oglaševalske agencije kot tudi
               medije.</p>
               <p>Postopek ocene skladnosti oglasa s kodeksom pred oglaševalskem razsodiščem pa lahko
               sproži vsakdo, tako pravne kot fizične osebe. Sam postopek pritožbe na oglaševalsko
               razsodišče je enostaven, hiter in brezplačen, kar je za potrošnika še posebej
               pomembno. Oglaševalsko razsodišče je dolžno sprejeti razsodbo v 30 dneh od prejema
               pritožbe. V primeru, da ugotovijo, da je oglas sporen, je oglaševalec deležen
               takojšnjih sankcij: Zahteva po popravku ali umiku spornega oglasa, pobuda tržnemu
               inšpektorju ali drugim državnim organom za ustrezno ukrepanje, pobuda za sprožitev
               kazenskega postopka in podobno.</p>
               <p>Vsi člani slovenske oglaševalske zbornice so zavezani k spoštovanju razsodb tega
               razsodišča. Seveda mora biti v zakonu podana možnost, da osebe, ki imajo pravni
               interes za prepoved zavajajočega ali ureditev primerjalnega oglaševanja, imajo
               možnost sprožiti pravni postopek.</p>
               <p>Sistem prostovoljne samoregulative služi tako oglaševalski industriji kot
               potrošnikom. V večini držav z visoko razvito oglaševalsko stroko so prišli do
               spoznanja, da samo zakonska določila ne morejo uspešno urejati odnosov v
               oglaševalskem trikotniku oglaševalec-oglaševalska agencija-medij. Še zlasti pa samo
               zakonska določila ne morejo zagotoviti popolnoma poštenega, dostojnega in resničnega
               oglaševanja, pa če so še tako podrobna, in s tem tudi zagotoviti varstva potrošnikov.
               Oglaševanje je dejavnost, kjer je potrebno slediti smernicam razvoja iz dneva v dan.
               Kodeks pa se lahko po potrebi spreminja in prilagaja novemu dogajanju neprimerno
               hitreje, kot lahko spreminjamo zakonodajo.</p>
               <p>Zaradi navedenega v poslanski skupini Stranke mladih Slovenije menimo, da je
               potrebno obstoječi 14. člen zakona o varstvu potrošnikov, ker je pravna podlaga za
               obstoj zbornice kot pravne osebe, nujno ohraniti. Tudi odbor za gospodarstvo je
               ocenil, da člen ne omejuje pravice drugih subjektov, da se združujejo in delujejo na
               tem področju.</p>
               <p>Prav tako podpiramo spremembe zakona, ki določajo pravice potrošnikov v poslovanju
               preko interneta, elektronske pošte in ostalih novejših komunikacijskih sredstev. Kako
               pomembno je varstvo potrošnikov, se je pokazalo tudi ob zadnjih primerih oporečnih
               živil. V današnjem svetu, ko je potrošnik po donkihotovsko prepuščen bojevanju z
               velikimi proizvajalci blaga in storitev, so zakoni, ki ščitijo njegove pravice,
               zdravje in življenje, še toliko bolj pomembni, zato bomo predlog zakona seveda
               podprli. Hvala lepa.</p>
            </sp>
            <sp xml:id="SDZ3-Redna-20-2002-11-26.sp100">

               <speaker>PODPREDSEDNIK VALENTIN POHOREC:</speaker>

               <p>Hvala lepa tudi za to stališče. In še stališče poslanske skupine LDS. Kolega Blaž
               Kavčič bo predstavil to stališče. Prosim.</p>
            </sp>
            <sp xml:id="SDZ3-Redna-20-2002-11-26.sp101">

               <speaker>BLAŽ KAVČIČ:</speaker>

               <p>Hvala za besedo, gospod podpredsednik. V Liberalni demokraciji Slovenije vidimo cilj
               tega zakona predvsem v prilagajanju ureditve na področju varstva potrošnikov
               direktivam Evropske unije. Ob tem pa smo v procesu obravnavanja konkretnih določil
               imeli pred očmi na eni strani varovanje potrošnikov, na drugi strani pa omogočanje
               konkurenčnega poslovanja podjetij.</p>
               <p>Dosežena raven varstva potrošnikov je v Sloveniji že dokaj visoka. To dejstvo, ta
               ocena je zahtevala pazljiv odnos pri prenašanju področnih direktiv v slovenski
               gospodarski prostor. Nekatere spremembe in dopolnitve tega zakona pa predstavljajo po
               svoji vsebini predvsem odpravo ugotovljenih napak in pomanjkljivosti, ki so se
               pokazale pri dejanski uporabi potrošniške zakonodaje v preteklosti oziroma do tega
               trenutka, torej do trenutka priprave tega predloga zakona.</p>
               <p>Pri tem bi lahko še posebej izpostavili ureditev na področju oglaševanja, stvarnih
               napak, na področju posebnih prodajnih pogodb, na področju elektronskega poslovanja in
               na področju učinkovitega pravnega varstva.</p>
               <p>Ocenjujemo, da je predlagatelj s predlogom tega zakona seveda šele v tisti fazi, ko
               mu dodamo predloge amandmajev, ki bodo tudi predmet odločanja na tem državnem zboru,
               da smo s tem skupaj izpolnili zahtevo iz pridružitvenega sporazuma na eni strani, na
               drugi strani pa bomo omogočili potrošnikom, da njihove pravice v obdobju
               gospodarskega razvoja ostanejo varovane tako, da se ne izkorišča njihovo morebitno
               manjše poznavanje problematike ali neizkušenost, hkrati pa naj ta zakon omogoča
               razvoj gospodarstva in vključitev slovenskega trga v enotni evropski trg.</p>
               <p>Mislim, da je dobro, da je vlada prisluhnila stališčem matičnega delovnega telesa,
               zato bomo v poslanski skupini LDS podprli predlog zakona skupaj z amandmaji štirih
               poslanskih skupin koalicije. Hvala lepa.</p>
            </sp>
            <sp xml:id="SDZ3-Redna-20-2002-11-26.sp102">

               <speaker>PODPREDSEDNIK VALENTIN POHOREC:</speaker>

               <p>Hvala. To so bila stališča poslanskih skupin. Prehajamo na razpravo o členih in
               vloženih amandmajih, ki jih bomo vodili na podlagi pregleda amandmajev z dne
               20.11.2002. Pri tem bi samo opomnil, da je najavljeni čas razprave posamezne
               poslanske skupine LDS 5 minut, SDS 5 minut, SLS 3 minute, Nova Slovenija 10 minut in
               vlada 10 minut. SMS je sicer planiral, pa se je odpovedal.</p>
               <p>Prehajamo k 5. členu. Dajem v razpravo 5. člen in amandma poslanske kluba LDS,
               poslanskih skupin združene liste, SLS in DeSUS. Kdo želi besedo? <stage>(Nihče.)</stage> Zaključujem
               razpravo o členu 5 in amandmaju k temu členu.</p>
               <p>V razpravo dajem člen 14 in amandma istih poslanskih skupin k členu 14. Kdo želi
               besedo? Ne vidim želje po razpravi, zato jo zaključujem. V razpravo dajem 17. člen in
               amandma prej navedenih poslanskih skupin k 17. členu. Kdo želi besedo? <stage>(Nihče.)</stage>
               Zaključujem razpravo k 17. členu.</p>
               <p>V razpravo dajem 63. člen in amandma poslanskih skupin koalicijskih strank, če tako
               rečem, k 63. členu. Kdo želi besedo? <stage>(Nihče.)</stage> Zaključujem razpravo k 63. členu.</p>
               <p>V razpravo dajem novi 66. a/ člen poslanskih skupin LDS, Združena lista, SLS in
               DeSUS. Želi kdo besedo? <stage>(Nihče.)</stage> Zaključujem razpravo k novemu 66. a/ členu.</p>
               <p>V razpravo dajem še novi 66. b/ člen istih poslanskih skupin. Kdo želi besedo
               prosim? <stage>(Nihče.)</stage> Zaključujem razpravo o členih in amandmajih.</p>
               <p>V skladu s časovnim potekom seje zbora bomo glasovali o teh amandmajih danes zvečer
               ob 20. uri in 15 minut. S tem prekinjam to točko dnevnega reda in bomo sejo
               nadaljevali ob 15. uri 40 minut z 8. točko dnevnega reda. Hvala za sodelovanje in
               odrejam odmor.</p>
               <stage type="time">(Seja je bila prekinjena ob 14.44 uri in se je nadaljevala ob 15.42 uri.)</stage>
            </sp>
            <sp xml:id="SDZ3-Redna-20-2002-11-26.sp103">

               <speaker>PODPRESEDNIK VALENTIN POHOREC:</speaker>

               <p>Spoštovane kolegice in kolegi, predstavniki vlade.</p>
               <p>Nadaljujemo sejo in prehajamo na <title>8. TOČKO DNEVNEGA REDA, TO JE NA DRUGO
                  OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O REVIZIJI POSTOPKOV
                  JAVNEGA NAROČANJA.</title> Predlog zakona je v obravnavo zboru predložila vlada
               Republike Slovenije. Predstavniki vlade so tu navzoči, vendar se k razpravi naprej
               niso prijavili.</p>
               <p>Šli bomo na obravnavo poročila matičnega delovnega telesa, to je komisija za nadzor
               proračuna in drugih javnih financ. Prosim predsednika te komisije, dr. Andreja
               Bajuka, da predstavi poročilo komisije. Prosim.</p>
            </sp>
            <sp xml:id="SDZ3-Redna-20-2002-11-26.sp104">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Lepo pozdravljeni vsi.</p>
               <p>Pobudo za spremembo zakona o reviziji postopkov javnega naročanja, ki je danes pred
               državnem zborom, je načela komisija za nadzor proračuna in drugih javnih financ, in
               sicer na podlagi ugotovitev k poročilu o delu državne revizijske komisije za leto
               2000.</p>
               <p>Ugotovilo se je, da dosedanje določbe ne zagotavljajo zadostnega varstva postopkov
               javnega naročanja. To pobudo za spremembo zakona o reviziji postopkov javnega
               naročanja je komisija predlagala državnemu zboru skupaj s pobudo, da bi istočasno
               obravnavali tudi spremembo zakona o javnih naročilih, saj sta oba močno povezana in
               sprememba enega zahteva spremembo ali usklajevanje tudi z drugim.</p>
               <p>Na svoji 9. redni seji, dne 25. oktobra 2001, je ta državni zbor te sklepe sprejel.
               Opozarjamo, da vlada do sedaj še ni pripravila zakona o javnih naročilih in to delo
               nas neizogibno še čaka.</p>
               <p>Ker na komisiji za nadzor proračuna in drugih javnih financ ni bil sprejet sklep, da
               bi se ta zakon obravnaval po normalnem postopku, je komisija le sprejela sklep za
               javno predstavitev mnenj, ki je potekala 17. junija leta 2002. Razprava je vsebovala
               pet vprašanj, na katere so odgovarjali udeleženci te javne razprave mnenj.</p>
               <p>Prvič. Ustavnopravni položaj državne revizijske komisije za revizijo postopkov
               javnih naročil ob upoštevanju našega pravnega reda in direktive Evropske unije.</p>
               <p>Drugič. Po kakšnem postopku naj odloča državna revizijska komisija, pravdnem ali
               upravnem oziroma o katerih zadevah odloča, ali o dispozitivu pritožnika ali tudi o
               kršitvi drugih določb postopkov javnega naročanja, za katere pritožnik ne ve, ali jih
               ni vključil v dispozitiv?</p>
               <p>Tretjič. Ali naj državna revizijska komisija zagotavlja samo pravno varstvo
               ponudnikov ali tudi ščiti javni interes in nadzira celotno zakonitost spornega
               postopka javnega naročanja? Četrtič. Ali naj urad vlade Republike Slovenije za javna
               naročila kot organ izvršilne veje oblasti pridobi aktivno legitimacijo za vlaganje
               zahtevkov za revizijo ali naj ima revizijo za vlaganje zahtevkov poleg tega urada
               tudi kakšen drug organ, na primer državno pravobranilstvo ali urad za varstvo
               konkurence ali podobno?</p>
               <p>In petič. Vloga računskega sodišča Republike Slovenije pri nadzoru javnih naročil z
               vidika zakonitosti, gospodarnosti, učinkovitosti in uspešnosti javne porabe.</p>
               <p>Zapisnik te javne razprave je bil posredovan vladi, ki je pripravila določene
               amandmaje.</p>
               <p>Predlog zakona je bil ponovno obravnavan na seji komisije za nadzor proračuna in
               drugih javnih financ, na njeni 20. redni seji, 14. novembra tega leta. Predlog, ki je
               sedaj pred državnim zborom, je bil v celoti sprejet. Ostala so tri odprta vprašanja,
               o katerih smo se uskladili s službo za zakonodajo, in sicer glede amandmaja k 1.
               členu ter amandmaja k 7. in 8. členu. Opozarjam le, da so zaradi časovne stiske bili
               ti amandmaji vloženi kot amandmaji poslanske skupine Nove Slovenije, čeprav
               predstavljajo po moji oceni usklajeno mnenje članov komisije. Hvala lepa, gospod
               podpredsednik.</p>
            </sp>
            <sp xml:id="SDZ3-Redna-20-2002-11-26.sp105">

               <speaker>PODPREDSEDNIK VALENTIN POHOREC:</speaker>

               <p>Hvala tudi vam za podano poročilo.</p>
               <p>Prehajamo na razpravo o členih in vloženih amandmajih, ki jo bomo vodili na podlagi
               pregleda amandmajev z dne 25.11.2002.</p>
               <p>Naj vas opomnim na planirani čas, maksimalni čas razprave: LDS 15 minut, SDS 10
               minut, združena lista 5 minut, SLS 3 minute, Nova Slovenija 25 minut, DeSUS 5 minut
               in SNS 10 minut.</p>
               <p>V razpravo dajem 1. člen in amandma poslanske skupine Nove Slovenije k 1. členu.
               Besedo želi dr. Bajuk. Prosim, imate besedo.</p>
            </sp>
            <sp xml:id="SDZ3-Redna-20-2002-11-26.sp106">

               <speaker>DR. ANDREJ BAJUK:</speaker>

               <p>Hvala lepa, gospod podpredsednik. To je eden od treh amandmajev, ki sem jih omenil v
               svoji predstavitvi kot predsednik komisije.</p>
               <p>Dejansko je bil pripravljen v službi za zakonodajo, gre pa za to, da se v 1. členu
               mora vključiti tudi dejstvo, da je po vseh spremembah zakona, ki je zdaj v obravnavi,
               nujno treba vključiti, da gre za varstvo pravic ponudnikov in javnega interesa. Ta
               dodatek, da gre tudi za javni interes, je ključnega pomena, ker vsi drugi amandmaji
               tega zakona in predloga, ki ga imamo danes pred seboj, zahtevajo, da se to tudi
               omeni. Hvala lepa.</p>
            </sp>
            <sp xml:id="SDZ3-Redna-20-2002-11-26.sp107">

               <speaker>PODPREDSEDNIK VALENTIN POHOREC:</speaker>

               <p>Hvala vam. Želi še kdo besedo? V razpravi je še vedno 1. člen in amandma. Gospod
               Vučko, prosim.</p>
            </sp>
            <sp xml:id="SDZ3-Redna-20-2002-11-26.sp108">

               <speaker>DUŠAN VUČKO:</speaker>

               <p>Hvala za besedo, predsedujoči. Glede na stališče zakonodajno-pravne službe in pregled
               amandmajev, ki jih je vložila Nova Slovenija, lahko rečemo, da so amandmaji v tistem
               delu, kjer dopolnjujejo obstoječi tekst tako 7. kot 8. člena, pa tudi 1. člena,
               povsem korektni in jih bomo tudi v poslanski skupini LDS podprli.</p>
               <p>Seveda pa bi rad tudi izrabil to priložnost in povprašal vlado, kaj meni v zvezi s
               pripombo k 5. členu zakonodajno-pravne službe, ker seveda zakonodajno-pravna služba
               nasprotuje aktivno, to se pravi legitimacijo za vložitev zahtevka, urad za javna
               naročila in urad za varstvo konkurence. Tako da <gap n="..."/></p>
            </sp>
            <sp xml:id="SDZ3-Redna-20-2002-11-26.sp109">

               <speaker>PODPREDSEDNIK VALENTIN POHOREC:</speaker>

               <p>Bomo na koncu, ko bo ostal še čas za razpravo. Niste najavili razprave, ampak
               domnevam, da ne bo čas razprave izkoriščen 100%, pa vam bom dal na koncu besedo. Želi
               še kdo razpravo k 1. členu? Dr. Bajuk.</p>
            </sp>
            <sp xml:id="SDZ3-Redna-20-2002-11-26.sp110">

               <speaker>DR. ANDREJ BAJUK:</speaker>

               <p>Če mi dovolite, gospod predsednik, rad bi morda odgovoril na vprašanje kolege Vučka,
               kar se tiče 5. člena. Lahko? K 5. členu. Predvsem gre za to, da je bilo v celotni
               diskusiji, ali naj to aktivno vlogo ima samo en organ, ki je v izvršilni oblasti, in
               to je urad za javna naročila, ali naj glede pravnega varstva in zaradi dejstva, da je
               v celotnem zakonu tudi ključen javni interes, da se tudi to razširi in se razširi
               tako, da lahko tudi glede tega nastopajo državno pravobranilstvo in pa urad za
               varstvo konkurence. Komisija se je za to odločila. To je dejansko razlog, zakaj je ta
               predlog bil tudi sprejet na komisiji. Hvala lepa.</p>
            </sp>
            <sp xml:id="SDZ3-Redna-20-2002-11-26.sp111">

               <speaker>PODPREDSEDNIK VALENTIN POHOREC:</speaker>

               <p>Nihče ne želi več razpravljati o 1. členu, zato zaključujem razpravo k 1. Členu.
               Prehajamo k členu 7. in amandmaju poslanske skupine Nove Slovenije k členu 7. Kdo
               želi razpravljati o členu 7. in amandmaju? <stage>(Nihče.)</stage> Zaključujem razpravo k 7. členu
               in dajem v razpravo 8. člen in amandma poslanske skupine Nove Slovenije k 8. členu.
               Kdo želi besedo? <stage>(Tudi nihče.)</stage> Zato zaključujem tudi to razpravo o 8. členu.</p>
               <p>Jaz moram pojasniti, da 5. člen v bistvu ni več v razpravi, da je zaprt. Jaz bi
               kljub temu dal besedo predstavniku vlade, gospodu Igorju Šoltesu direktorju urada za
               javna naročila besedo, da to pojasni.</p>
            </sp>
            <sp xml:id="SDZ3-Redna-20-2002-11-26.sp112">

               <speaker>IGOR ŠOLTES:</speaker>

               <p>Gospod predsednik, hvala za besedo. Kot je bilo že rečeno, je predlog vlade in tudi
               usklajen potem v sami komisiji, da se podeli aktivna legitimacija tudi uradu za javna
               naročila in tudi družbenemu pravobranilstvu ter uradu za varstvo konkurence predvsem
               v smislu zaščite tudi javnega interesa, ki s sedanjim zakonom ni bil ustrezno
               zavarovan. Kot veste, je zakon o reviziji postopkov javnega naročanja izrecno
               navajal, da je pravno varstvo namenjeno zgolj in samo ponudnikom, ne pa, če rečem,
               javnemu interesu, praksa pa je pokazala potrebo tudi po varovanju javnega interesa,
               to je, če rečemo, vsebinska utemeljitev, zakaj tak predlog podpiramo. Se pravi, da ga
               tudi vlada predlaga.</p>
               <p>Drugi del, bom rekel mogoče formalnih zadržkov s strani sekretariata za zakonodajo
               pa po našem mnenju ni povsem utemeljeno, ker zakon lahko da posebno pooblastilo za
               določene pristojnosti, kljub temu da sam organ v svoji osnovi teh pristojnosti nima.
               Zato vlada meni, da je tekst, o katerem teče razprava, ustrezen.</p>
            </sp>
            <sp xml:id="SDZ3-Redna-20-2002-11-26.sp113">

               <speaker>PODPREDSEDNIK VALENTIN POHOREC:</speaker>

               <p>Hvala lepa. S tem zaključujem razpravo o tej točki dnevnega reda. O amandmajih
               bomo<gap n="..."/> Še dr. Bajuk.</p>
            </sp>
            <sp xml:id="SDZ3-Redna-20-2002-11-26.sp114">

               <speaker>DR. ANDREJ BAJUK:</speaker>

               <p>Hvala lepa, gospod predsednik. Jaz bi samo rad splošni komentar, ker mislim, da je
               nujno potreben, in sicer v imenu poslanske skupine Nove Slovenije in ne kot
               predsednik komisije. Dejstvo je, da eno od ključnih vprašanj tega zakona po naši
               oceni ni rešeno. To je vprašanje sodnega varstva, ki je bilo označeno za eno od
               odprtih vprašanj glede usklajevanja z evropsko zakonodajo. Dejstvo je, da ko smo se
               končno odločili, da bomo obdržali pravdni postopek, nismo še našli, ne vlada in tudi
               ne mi sami, nekega pravega odgovora, kako to stvar rešiti. Če bi šli po poti
               upravnega postopka, bi potem bilo v nekem smislu samoumevno in tudi možno. Sedaj pa
               to še ni. Upamo, da bo, ko bo vlada predstavila, kot nam je bilo obljubljeno že
               večkrat, da bomo v kratkem času dobili v obravnavo spremembo zakona o javnih
               naročilih, da bomo utegnili to vprašanje še rešiti v sklopu tistega zakona.
               Ocenjujemo, da bomo glede vprašanja sodnega varstva se še morali vrniti k temu
               zakonu. Predvsem zato, ker zaenkrat, tako kot je zdaj predvideno, bo nekdo, ki se
               pritoži, nima druge možnosti, kot da začne postopek za odškodnino, ne pa da bi lahko
               razveljavil odločbo državne revizijske komisije. V pravdnem postopku je to s pravnega
               vidika silno komplicirana zadeva. Rešitev ni samoumevna. Pričakujemo pa, da se bo
               morda možno na to vprašanje ponovno osredotočiti, ko bomo obravnavali zakon o javnih
               naročilih in morda se bo tam možno tega problema lotiti. Hvala lepa, gospod
               podpredsednik.</p>
            </sp>
            <sp xml:id="SDZ3-Redna-20-2002-11-26.sp115">

               <speaker>PODPREDSEDNIK VALENTIN POHOREC:</speaker>

               <p>Hvala lepa, dr. Bajuk. S tem zaključujemo to razpravo. O amandmajih bomo v skladu s
               časovnim potekom seje odločali ob 20.15 uri. Prekinjam to točko dnevnega reda.</p>
               <p>Zdaj bi pa prosil za malo posluha. Ob 16.55 bi sicer nadaljevali z 9. točko dnevnega
               reda, to je predlog zakona o maturi. Med tem časom je bil vložen proceduralni predlog
               poslanca italijanske narodnosti, gospoda Battellija, da želi k temu predlogu soglasje
               oziroma obravnavo s strani poslanske skupine narodnostne skupnosti in zato ta predlog
               zakona nima zdaj proceduralnih možnosti, da gre v razpravo. O tem sklepu bomo
               glasovali vključno z glasovanjem o ostalih točkah dnevnega reda ob 20.15 uri. Zato
               zdaj seje ne bomo nadaljevali ob 16. uri 55 minut kot je bilo predvideno, temveč z
               10. točko dnevnega reda ob 18. uri in 55. Prekinjam sejo državnega zbora.</p>
               <stage type="time">(Seje je bila prekinjena ob 15.58 uri in se je nadaljevala ob 18.57 uri.)</stage>
            </sp>
            <sp xml:id="SDZ3-Redna-20-2002-11-26.sp116">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke, nadaljujemo z delom. Med nami lepo
               pozdravljam predstavnico in predstavnika vlade.</p>
               <p>Prehajamo na <title>10. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA
                  O OMEJEVANJU PORABE ALKOHOLA.</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavniku vlade za dopolnilno obrazložitev predloga zakona. Gospod minister,
               dr. Dušan Keber, izvolite.</p>
            </sp>
            <sp xml:id="SDZ3-Redna-20-2002-11-26.sp117">

               <speaker>DR. DUŠAN KEBER:</speaker>

               <p>Spoštovana podpredsednica, spoštovane poslanke in poslanci.</p>
               <p>Pred vami je v drugem branju zakon, ki je v tem letu doživel na različne načine
               številne obravnave. Svoj začetek in krst pravzaprav že pri razpravah o omejevanju
               oglaševanja alkohola.</p>
               <p>Dovolite mi, da na začetku tega branja izrečem zahvalo vsem poslancem, s poudarkom
               tudi opozicijskim poslancem, ki so pravzaprav zelo tvorno prispevali, da je pred vami
               različica zakona v drugem branju, ki je po naši presoji najboljša, ki ni prišla v
               svojo kompromisno obliko, ki je zadržala vsa tista sporočila, ki smo jih hoteli
               doseči s tem zakonom in ki jo lahko s strani predlagatelja predajamo temu parlamentu
               v nadaljnjo obravnavo s čisto vestjo.</p>
               <p>Zakon je namenjen snovi, ki je tradicionalno med nami prisotna in ki v svoji
               pretirani uporabi pomeni tudi drogo in vodi k zasvajanju ter je posebno nevarna
               mladim ljudem.</p>
               <p>Zato ta zakon, čeprav seveda samo s tistim, kar zakon omogoča, želi prispevati k
               temu, da bi bil naš pristop in naš poskus omejevanja tega zla v tej državi uspešen.
               Lahko bi na splošno razdelili zakon na dva dela: gre za ukrepe za omejevanje porabe
               alkohola in ukrepe za preprečevanje škodljivih posledic alkohola.</p>
               <p>Pri ukrepih za omejevanje porabe alkohola so seveda ti ukrepi skoraj v vseh
               izvedbah, v vseh členih vezani tudi na določene sankcije za tiste, ki teh odredb ne
               spoštujejo.</p>
               <p>Kljub temu pa bi želel povedati, zlasti spodbujen z razpravami, ki so bile v
               javnosti, da ta zakon nikakor ne bo deloval represivno, ampak bo skušal s temi
               svojimi omejitvami vplivati - in to se je že zgodilo pri drugem podobnem zakonu,
               kadilskem - na spremenjen pogled na alkohol, na spremenjene oziroma bolj oprezne
               poglede tistih, ki prodajajo in ki točijo alkohol, na njihovo zavedanje, da so dolžni
               vsaj pri najbolj občutljivi populaciji, pri mladih ljudeh do 18. leta, sami od sebe,
               ne zaradi tega, ker bi bili pod pritiskom grožnje kazni, omejevati prodajo in ponudbo
               alkohola. In da bodo tudi ljudje, vsi državljani, ki bodo priče taki ponudba
               alkohola, lahko ustrezno odreagirali v vsakdanjem življenju.</p>
               <p>Mislimo, da bo ta omejitveni del zakona imel največji vpliv samo na to oziroma
               predvsem na to. In da bodo sankcije v posameznih primerih, ki bodo sledile, najbrž
               zgolj izjeme, ki bodo potrjevale prvo pravilo.</p>
               <p>Na drugi strani zakon odpira konsistentno stalno politiko na področju delovanja za
               zmanjševanje porabe alkohola, podpira ustanavljanje telesa, ki bo na ravni
               ministrstva za zdravje koordinirano skrbelo, da bodo nastajali redni projekti,
               programi in bo tudi bedelo nad učinkovitostjo teh programov, s katerim želimo
               zmanjšati porabo alkohola.</p>
               <p>Treba je seveda vedeti, da mi res želimo zmanjšati porabo alkohola. Ta poraba je res
               prevelika v primerjavi z večino držav v Evropi, ampak želimo hkrati povedati, kar se
               ekonomskih posledic tiče, da bo ta zmanjšana poraba, ki jo pričakujemo, prinesla
               povečano ekonomsko blagodat, ker vsaka velika poraba alkohola tudi na ekonomski plati
               prinaša državi izgubo in te izgube so drastično večje, kot pa je ekonomski učinek
               same prodaje alkohola.</p>
               <p>Dovolite samo še dve besedi, kaj se je zgodilo med prvim in drugim branjem. Zakon je
               pravzaprav doživel izboljšave v odboru za zdravstvo in socialno politiko. V zakonu
               smo na novo opredelili mejo za žgane pijače pri 15%, kar je v skladu z definicijami,
               ki smo jih vmes sprejeli. Zelopomembno določilo je dodajanje alkoholnih pijač v
               nealkoholne pijače, kar pomeni, da skušamo odpraviti tisto, kar je najbolj perverzno,
               da se preko nealkoholnih pijač, ki sem jim dodaja alkohol, skuša vplivati na mlade
               ljudi, da se naučijo na v bistvu na začetku slab okus alkohola.</p>
               <p>In da končam, opredelili smo tudi, da vsak ponudnik alkoholne pijače mora ponujati
               dve različni nealkoholni pijači, ki sta cenejši od najcenejšega alkohola. In to ne
               samo v gostilnah, temveč tudi v trgovinah. Hvala lepa.</p>
            </sp>
            <sp xml:id="SDZ3-Redna-20-2002-11-26.sp118">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za zdravstvo, delo, družino, socialno
               politiko in invalide kot matično delovno telo. Prosim predsednika odbora gospoda
               Stanislava Brenčiča, da predstavi mnenje.</p>
            </sp>
            <sp xml:id="SDZ3-Redna-20-2002-11-26.sp119">

               <speaker>STANISLAV BRENČIČ:</speaker>

               <p>Hvala za besedo, gospa podpredsednica. Predlog zakona o omejevanju porabe alkohola je
               obravnaval odbor državnega zbora za zdravstvo, delo, družino, socialno politiko in
               invalide kot matično telo na svoji 25. redni seji dne 6.11. Člani odbora smo se
               seznanili z mnenjem zakonodajno-pravne službe, ki je zakon dodobro preučila in tudi k
               predlogu navedla konkretne pripombe k 5., 9.in 15. členu predloga zakona. V skladu s
               poslovnikom je odbor opravil razpravo o posameznih členih predloga zakona in vloženih
               amandmajih, pri čemer sta vložili kvalificirani predlagateljici, poslanski skupini
               Liberalne demokracije in Združene liste Slovenije, svoje amandmaje ter tudi kolega
               poslanec Cukjati.</p>
               <p>Pri delu odbora so sodelovali tudi predstavniki združenja za trgovino pri gospodarski
               zbornici Slovenije in predstavniki obrtne zbornice Slovenije. Oboji so imeli
               konkretne pripombe k 2., 5., 10. členu, in to predvsem z vidika vsebnosti alkohola v
               živilih ter pripombe na naloge Sveta za zdravje in na čas omejitve prodaje alkoholnih
               pijač.</p>
               <p>V razpravi so člani odbora največ pozornosti namenili vprašanju, kako spremljati
               uresničevanje določb zakona v praksi, kako zaščititi potrošnika oziroma porabnika in
               posredno s tem zmanjšati škodljive posledice prekomerne porabe oziroma uživanja
               alkohola.</p>
               <p>Ob konstruktivni razpravi o posameznem členu je odbor sprejel amandmaje dveh
               poslanskih skupin, to je Liberalne demokracije Slovenije in Združene liste socialnih
               demokratov k 2., 10. in 13. členu, ter amandmaje poslanskega kolega dr. Cukjatija k
               12. in 13. členu. Odbor ni sprejel amandmajev poslanca Cukjatija k 4. in 7. členu.
               Poslanec Cukjati pa je tudi umaknil amandmaje k 7. in 9. členu. Brezpredmetna sta
               postala amandmaja dr. Cukjatija k 5. členu, ker je odbor oblikoval in sprejel svoj
               amandma, brezpredmeten pa je tudi amandma poslanskih skupin k 12. členu.</p>
               <p>Odbor pa je glede na tehtne ugotovitve, ki izhajajo iz mnenja sekretariata,
               oblikoval svoje amandmaje k 5. oziroma dva amandmaja k 5., dva amandmaja k 7.,
               amandma k 9., amandma k 15. členu.</p>
               <p>Odbor je po končani razpravi tudi glasoval o vseh členih in tudi vse člene
               izglasoval. Hvala lepa.</p>
            </sp>
            <sp xml:id="SDZ3-Redna-20-2002-11-26.sp120">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prehajamo na razpravo o členih in vloženih amandmajih, ki jih bomo
               vodili na podlagi pregleda amandmajev z dne 20.11.2002. K razpravi so se priglasile
               poslanske skupine, in sicer LDS 5 minut, SDS 15 minut, Združena lista 3 minute, SLS 3
               minute, Nova Slovenija 15 minut, DeSUS 5 minut, SNS 10 min, SMS 10 minut in vlada 10
               minut. Amandmirani so trije členi.V razpravo dajem 5. člen in amandma poslanskih
               skupin DeSUS, LDS, SLS in poslanske skupine Združene liste socialnih demokratov. Želi
               kdo besedo? <stage>(Ne.)</stage> Zato zaključujem razpravo in dajem v razpravo 7. člen in amandma
               poslanske skupine SDS. Želi kdo razpravljati? Gospod Cukjati, izvolite.</p>
            </sp>
            <sp xml:id="SDZ3-Redna-20-2002-11-26.sp121">

               <speaker>FRANCE CUKJATI:</speaker>

               <p>Hvala za besedo. Zagotovo se pri vsakem zakonu, ki ga sprejemamo, sprašujemo o
               možnih učinkih. Če je možno od zakona pričakovati pozitivni učinek, se ga splača
               sprejeti. Tudi če ni pričakovati, ne vem, kakšnih drastičnih zmanjšanj alkoholizma na
               Slovenskem, ampak če le za nekaj procentov zmanjšamo alkoholizem ali če vsaj za nekaj
               promilov premaknemo javno mnenje glede te slovenske značilnosti, potem se splača
               sprejemati zakon. Vendar če ga sprejemamo, bi želeli, da smo dosledni v posameznih
               dikcijah. Med razpravo na odboru je bilo sprejeto v nekaterih členih načelo, da kar
               se prepoveduje ali zapoveduje ali kjer se postavljajo pravila igre v gostinskih
               obratih, naj to velja tudi za vse prodajalne alkoholnih pijač, ne samo za gostinske
               obrate, ampak tudi za bencinske črpalke ali trgovine in druge.</p>
               <p>Primer: v 13. členu se je prej glasilo: <q>»Gostinski obrati, ki prodajajo alkoholne
               pijače, morajo imeti vsaj dve različni vrsti brezalkoholnih pijač.«</q> Mi smo na odboru
               sprejeli, da to pozitivno načelo naj ne velja samo za gostinske obrate, ampak tudi za
               bencinske črpalke. Tudi tam, če prodajajo alkohol, naj bo tudi sok na razpolago. In
               podobno tudi v trgovinah. Če prodajajo alkohol, naj imajo zapovedano tudi
               brezalkoholne pijače.</p>
               <p>Tega načela pa nekako nismo uspeli sprejeti v 7. členu, ki v drugem odstavku govori,
               da je v gostinskih obratih prepovedana prodaja alkoholnih pijač osebam, ki kažejo
               očitne znake opitosti od alkohola. Zagotovo je to pametna določba, čeprav se tukaj
               pojavljajo pomisleki.</p>
               <p>Najprej, pametna določba zaradi tega, ker očitno opita oseba, bi lahko rekli, je v
               tistem trenutku vendarle premalo kritična, je skoraj da na nek način opravilno
               nesposobna in če bi ji še dodatno ponujali ali prodajali alkoholno pijačo, se lahko
               zgodi, ne samo za njega, ampak za okolico, tako družinsko kot socialno okolico, lahko
               velika napaka. Da ne omenjam prometnih nesreč in podobno.</p>
               <p>Vendar se tu pojavljati dve dilemi. Kako ugotoviti očitno opitost? Menim, da tukaj
               ni bistvenih dilem. Kajti so znaki, dvomljivi znaki opitosti, a o tem zakon ne
               govori. Zakon govori o tistih očitnih znakih, ko vsak lahko na hitro ugotovi, ali
               oceni, da gre resnično za zelo opitega človeka. Vendar, če je to v gostinskih
               obratih, zakaj ne bi to načelo veljalo tudi v trgovini in tudi na bencinski črpalki.
               Tam prav tako nastopajo ti argumenti, te utemeljitve, ki naj bi jih upoštevali pri
               preprečitve dodatne škode, tako za kupca kot za okolico.</p>
               <p>In še en pomislek se včasih pojavlja. Kaj pa, če bo posameznik zahteval nakup
               alkoholne pijače? Kako naj se prodajalka temu upre? Menim, da možnost izsiljevanja ne
               more biti razlog, da mi take zakonske določbe ne bi sprejeli.</p>
               <p>Zaradi tega smo mi predlagali amandma k 7. členu, kjer ta določba, da se očitno
               opitim osebam ne sme še nadalje ponujati, prodajati alkohola, ne velja samo za
               gostinske obrate, ampak na splošno pri vseh prodajalcih alkoholnih pijač. Upam, da bo
               amandma sprejet. Hvala.</p>
            </sp>
            <sp xml:id="SDZ3-Redna-20-2002-11-26.sp122">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Širca, izvolite.</p>
            </sp>
            <sp xml:id="SDZ3-Redna-20-2002-11-26.sp123">

               <speaker>MAJDA ŠIRCA:</speaker>

               <p>Hvala lepa. V tretjem branju smo soočeni zgolj s tremi amandmaji, od katerih sta dva
               redakcijske narave, v bistvu vsebinske oziroma deloma problematičen je ostal samo
               sedaj ta 7. člen oziroma amandma k 7. členu. To je člen, ki govori o tem, kdaj se
               lahko prepove prodaja in ponudba alkoholnih pijač in pijač, ki so ji dodani razni
               tudi alkoholni dodatki.</p>
               <p>Mislim, da vsebinsko ne gre za zelo sporno dilemo in predpostavljam, da bomo
               poslanke, poslanci vsak po svoji lastni presoji tukaj glasovali. Pravzaprav se bomo
               odločali med manj in bolj restriktivnim pristopom. Tako kot je že poslanec,
               predlagatelj amandmaja, razložil, je nekaj, ne rečem soli, ampak logike v predlogu,
               ki ga podaja. Konec koncev, resnično, zakaj? Če bi šli po analogiji, če v gostinskem
               lokalu ne, zakaj potem v trgovini, ki je lahko samo dva metra oddaljena od lokala, pa
               lahko prodajamo in so te alkoholne pijače dostopne. Ampak vendarle mislim, da mogoče
               pri presoji tega amandmaja se velja nekoliko obrniti tudi na prakso oziroma
               razmišljanje, kako uveljaviti potem v praksi eno dosledno izpeljavo nekega načela,
               kjer ne bi puščali razlik med pitjem alkohola v gostinskih lokalih in pridobivanjem
               in nabavo alkohola v trgovinah.</p>
               <p>Na samem odboru je bilo podanih s strani vlade nekaj tovrstnih argumentov v tem
               smislu, da v gostinskem lokalu je sledljivost količine porabe alkohola in pitja
               lažja. Ampak tudi ta ne vzdrži, če vemo, da se pač lahko lokal zamenja iz trenutka v
               trenutek.</p>
               <p>Osebno se bom ravnala po praktični logiki oziroma po upoštevanju možnosti, da se
               lahko soočamo tudi z zelo majhnimi trgovinami oziroma prodajalnami, kjer je
               pravzaprav zelo malo kadra, ki bi lahko bilo kos morebitnim neprijetnostim, ki se
               lahko zgodijo ob konec koncev najbrž res izsiljevanju pri poskusu nakupa alkohola, če
               tudi ne bi bil po zakonu kupec s tem upravičen.</p>
               <p>Poleg tega pa tudi kazenske sankcije nekako nimamo. Res, da je po zakonu o prekrških
               oziroma zoper javni red in mir že druga alinea, se pravi gostinski lokal, pokrit s
               pravili igre, ki so tukaj na dosegu. Ampak če bi danes prebrali kroniko v osrednjem
               časopisju, potem bi videli dogodek iz nekega takega segmenta, kjer naj bi domnevno
               šlo za nekulturno konzumiranje alkohola, če se blago izrazim, kakšne posledice lahko
               to ima, kjer tudi policija ni kos konzumentom, ki pač presežejo korektno pitje
               alkohola.</p>
               <p>Skratka, dilema mislim, da zagotovo ni usodna in tudi ta zakon v svojih intencah ne
               bo obrnila na glavo. Logično, kar je, je mogoče, da lahko zgolj presojamo, kaj je v
               praksi lažje. V velikih veleblagovnicah in trgovinah zagotovo to ne bi bilo težko
               uveljavljati načela, ki ga predlagate, mogoče v enih drugih bolj specifičnih in tudi
               zelo pogostih situacijah pa bi bilo težko.</p>
               <p>Vsekakor ta zakon ni bil narejen s predpostavko, da je v Sloveniji kultura pitja,
               bom rekla, na visoki ravni, drugače tudi ne bi šli v tako restriktivne omejitve, kot
               so tiste, ki prepovedujejo konzumacijo alkohola tudi v enem kozarcu vina ob kosilu na
               delovnem mestu. Ampak mi se ne soočamo s to kulturo, se še ne bomo tudi pojav samega
               prekomernega uživanja alkohola oziroma škodljivega, zagotovo ni odvisen samo od črk
               zakona, ampak predvsem od splošne osveščenosti. Te poti pa vemo in smo že večkrat
               povedali, da so dolge, vpete v tradicije, v družbeni, socialni vrednosti in drug
               kontekst.</p>
               <p>Dokler tega konteksta ne bo, ne bomo tudi kozarca vina dojemali kot zdravilo, ampak
               kot nekaj, kar lahko se spremeni v dva kozarca, v tri kozarce ali pa v kakšne mogoče
               še bolj obremenjujoče in delu nevarne pijače.</p>
               <p>Osebno bom za manj restriktivno obliko predloga, kot je v osnovnem zakonu, mislim
               pa, da ni usodno, če bo vaš predlog potrjen. Hvala.</p>
            </sp>
            <sp xml:id="SDZ3-Redna-20-2002-11-26.sp124">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, izvolite, potem gospod Drobnič.</p>
            </sp>
            <sp xml:id="SDZ3-Redna-20-2002-11-26.sp125">

               <speaker>JOŽEF JEROVŠEK:</speaker>

               <p>Hvala lepa. Glede tega, komu se naj prepove prodaja alkoholnih pijač, je seveda
               izredno pomembno vprašanje in vredno je narediti marsikaj ali pa vse, da bi tudi z
               nekaterimi ukrepi, ki so prohibicijske narave, vendar morajo biti čim manj
               prohibicijski, zmanjšali alkoholizem na Slovenskem. Alkoholizem je v tem trenutku
               rak-rana Slovencev in bojim se, da bo zaradi socialnega razpada družbe, teh izrednih
               socialnih razlik v naši družbi, ki so se pojavile v zadnjih desetih letih,
               alkoholizem se samo še povečeval. Tu mislim, da vlada ne kaže dovolj odgovornosti,
               dovolj resnosti in da ne priznava svojih zaslug za to, da se število alkoholikov na
               Slovenskem povečuje.</p>
               <p>Splošno politiko delitve dobrin bi bilo možno v Sloveniji peljati popolnoma drugače
               in pripomoči k temu, da bi na podlagi neke pametne politike zmanjševali število
               ljudi, ki se zatekajo v alkoholizem. To ni bil cilj te politike, te politične opcije,
               ki vlada v Sloveniji.</p>
               <p>Jaz seveda podpiram ta amandma, ki ga je naša poslanska skupina postavila. Postavlja
               pa se še eno drugo vprašanje, ki je v osnovi na nek način etično vprašanje, tudi v
               zvezi s tem amandmajem.</p>
               <p>Glejte, ali je etično, da prepovemo šilce alkohola človeku, ki v veliki bedi, veliki
               stiski ali pa v smrtni grozi poseže po tem. Navedel bom primer. Jaz domnevam, da je v
               zadnjih petih, šestih letih na Celjskem bilo do 200, 300 ljudi z akutnim rakom, ki so
               jim v bolnici odklonili zdravljenje. Niso jih pregledali, so jih imeli za
               zdravljenje, čeprav je to temeljna ustavna pravica in tudi dolžnost ministrstva, da
               poskrbi za takšne primere. Če tak človek v smrtni grozi, ki kaže očitne znake
               bolanosti in je podoben alkoholiziranemu človeku, pride v nek lokal in zaprosi, da v
               tej smrtni grozi dobi šilce alkohola, ali mu je etično odkloniti. Jaz ne vem, ali se
               ministrstvo sprašuje o kakšni etiki, da se v bistvu posveti zgolj prohibiciji, v
               tisti zadevi celjske bolnišnice pa ni ukrenilo čisto nič. Ali je tu kakšna morala
               prisotna?</p>
               <p>Jaz upam, da bo gospod minister povedal, tudi v zvezi s tem amandmajem, kaj so bile
               prioritete njegovega ministrstva. Ali ni tisto bolj temeljna pravica, kot pa se
               ukvarjati na tak rigorozen način s prohibicijo. Čeprav pravim, da je vredno storiti
               karkoli, da se predvsem mladi ne bodo v to podajali. Primarne instrumente je imela
               vlada v vseh teh letih:preprečiti vzroke za alkoholizem. Na tem pa ni delala. Jaz ne
               vem<gap n="..."/></p>
               <p>Še enkrat ponavljam. Je tisti upravičen, ki mu zdravstvena institucija v tej državi
               ni pregledala niti rakastega tkiva, ki ga je poslala v smrt, smrtno grozo, da se
               tolaži vsaj s šilcem alkohola? Hvala lepa.</p>
            </sp>
            <sp xml:id="SDZ3-Redna-20-2002-11-26.sp126">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite. Lepo prosim za mir v dvorani! Gospod Drobnič
               ima besedo. Izvolite.</p>
            </sp>
            <sp xml:id="SDZ3-Redna-20-2002-11-26.sp127">

               <speaker>MAG. JANEZ DROBNIČ:</speaker>

               <p>Hvala lepa za besedo. Zdaj nekako razpravljamo s kakšno mero, ostro mero bi se
               lotili zmanjševanje uporabe alkohola oziroma zlorabe alkohola, ker stojimo nekako na
               meji, da je po svoje vino in ne vem kaj še vse, hrana, po drugi strani se pa v tej
               čudodelni hrani skriva tudi hudič.</p>
               <p>Glede na to, da je naša družba razmeroma tolerantna in naklonjena do uživanja
               alkohola<gap n="..."/></p>
            </sp>
            <sp xml:id="SDZ3-Redna-20-2002-11-26.sp128">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim za mir v dvorani.</p>
            </sp>
            <sp xml:id="SDZ3-Redna-20-2002-11-26.sp129">

               <speaker>MAG. JANEZ DROBNIČ:</speaker>

               <p>Saj imamo, saj imamo <gap n="..."/></p>
            </sp>
            <sp xml:id="SDZ3-Redna-20-2002-11-26.sp130">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke, poslanci, lepo prosim. Hvala lepa. Izvolite.</p>
            </sp>
            <sp xml:id="SDZ3-Redna-20-2002-11-26.sp131">

               <speaker>MAG. JANEZ DROBNIČ:</speaker>

               <p>Težko razpravljam, res ne morem.</p>
            </sp>
            <sp xml:id="SDZ3-Redna-20-2002-11-26.sp132">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim, spoštovane poslanke in poslance, poslovnik govori o tem, da govornik
               ima pravico do miru v dvorani.</p>
            </sp>
            <sp xml:id="SDZ3-Redna-20-2002-11-26.sp133">

               <speaker>MAG. JANEZ DROBNIČ:</speaker>

               <p><gap n="..."/>da deluje tudi sivi trg, tako da nimamo prave predstave o porabi alkohola, da je
               naša kultura zelo naklonjena uživanju alkohola. No, naj mimogrede povem, gospod
               Bajuk, ki je videl, kako se te stvari odvijajo v Sloveniji, ob teh praznikih, je
               rekel: <q>"Kamorkoli pridem ali pa mi pridejo, mi prinesejo flašo."</q> Torej neka kultura,
               ki tudi v državah, deželah, ki so vinske, ni tako razvita.</p>
               <p>Glede na to, se sam osebno nagibam k ukrepom, ki so bolj restriktivni. Sam osebno bi
               podprl amandma Socialdemokratske stranke in to obrazložitev, ki jo je podal gospod
               Cukjati.</p>
               <p>Gre pa tudi za to, kako postaviti v enako razmerje trgovino in pa gostinski lokal,
               ki se znajdeta v neposredni bližini. To je tudi zagotavljanje nekih tržnih enakosti.</p>
               <p>V tem smislu bi bil naklonjen temu ostrejšemu pristopu. Seveda, da se dobiti pa
               argumente za to, da se gostilniške lokale obravnava enako, trgovine pa enako. Tako da
               ravno 100-procentno ti argumenti, ki jih dam, mi jih lahko tudi kdo spodbija.</p>
               <p>Vendar se jaz nagibam, glede na to, da moramo neko odločitev sprejeti, pa bi se bolj
               nagibal za to rešitev, ki jo je podal gospod Cukjati. Podprl bi ga s ciljem, da se
               Slovenija normalizira, kar se tiče uživanja alkohola, na tisto raven, da postane to
               kulturno in pa prehrambeno doživetje. Hvala.</p>
            </sp>
            <sp xml:id="SDZ3-Redna-20-2002-11-26.sp134">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Črnugelj, izvolite.</p>
            </sp>
            <sp xml:id="SDZ3-Redna-20-2002-11-26.sp135">

               <speaker>SILVA ČRNUGELJ:</speaker>

               <p>Hvala lepa. Za razliko od mojih kolegov, jaz tega člena in tudi zakona ne berem tako
               skrajno restriktivno in ne kot težko prohibicijo, ampak predvsem kot izrazito in
               predvsem zelo poudarjeno zaščito zdravja, zaščito tudi javnega interesa za ohranitev
               tega zdravja, zdravja kot zelo pomembne vrednote in dobrine nacionalnega pomena.</p>
               <p>Kakor vam je znano, gospod Drobnič, je to ena od najbolj pomembnih in visokih
               vrednot znotraj javnega interesa. Zaradi tega je treba tudi ta člen in vse ostale
               člene v tem sklopu tako brati.</p>
               <p>Če ugotavljamo, da kulture pitja nimamo, lahko tudi ugotovimo, da tukaj je vrsta,
               zlasti v predhodnih členih, 3. in tako naprej, ukrepov in aktivnosti, ki na en način
               pripomorejo k dvigovanju tudi kulture pitja. Osveščanje, informiranje, obveščanje,
               tudi izobraževanje sodijo v ta sklop. Skozi izobraževanje, verjetno bo naslednje leto
               ali pa čez 5 let gospod Bajuk, ko bo prišel na eno tako kmetijo, ko bo na obisku, mu
               bodo ponudili, ne eno flašo, ampak bodo mogoče tri različne vrste pijač, in sicer
               samo en kozarček ob določeni dobri hrani. Ker Slovenci vemo, da to hrano tudi imamo
               in jo znamo tudi dobro pripraviti.</p>
               <p>Zato jaz mislim, da zakon je skrajno odmerjeno skušal ene zadeve začrtati, ker
               zavedajmo se, da problemi, ki izhajajo iz pretiranega užitja alkohola, so na žalost
               preveliki. Sami ste preverjali podatke, da je procent, ki je tukaj iz nacionalnega
               bruto dohodka, je skoraj 2 do 5 procentov po podatkih Svetovne zdravstvene
               organizacije. Jaz sem nekje celo zasledila, da recimo zdravljenje enega alkoholnega
               odvisneža stane toliko, kot izobraževanje desetih nadarjenih otrok. Zato jaz mislim,
               da ob vsem tem je treba temu zakonu nameniti bolj poudarek in ga brati kot izrazito
               in ekstremno zaščito. Če tudi določen člen prepoveduje konzumiranje alkoholne pijače
               v določenem obdobju in določenih prostorih, je to gledano samo kot perspektiva za ene
               boljše čase, ko pa bo zdravje kot temeljni cilj tudi tega zakona zvišan nivo
               zdravstvenega varstva kompletnega prebivalstva Slovenije. Hvala lepa.</p>
            </sp>
            <sp xml:id="SDZ3-Redna-20-2002-11-26.sp136">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Lenko, izvolite.</p>
            </sp>
            <sp xml:id="SDZ3-Redna-20-2002-11-26.sp137">

               <speaker>FRANC LENKO:</speaker>

               <p>Hvala lepa za besedo. V Sloveniji imamo ljudje čuden odnos do alkohola. Imamo visoko
               porabo alkohola na prebivalca in tako je alkohol pravzaprav nepogrešljiv pri
               tradicionalnih obredih in nas spremlja od rojstva do smrti. Ko pogledamo stvar bolj
               podrobno, hitro ugotovimo, da ima alkohol zelo negativne posledice na okolico pivca.
               Dokazano vpliva na poslabšanje zdravstvenega stanja uživalca alkohola, v mnogih
               primerih pa alkohol vpliva tudi na razpad družine in nemalokrat tudi vodi v
               prezgodnjo smrt alkoholika.</p>
               <p>Posebej moram tu izpostaviti vpliv alkohola na otroke in odraščajočo mladino.
               Raziskave so pokazale, da je dnevno pitje alkohola med mladimi bolj razširjeno kot
               kajenje. Zaskrbljujoče je, da se nenehno povečuje odstotek 15-letnikov, ki uživajo
               alkohol in se pri tem opivajo. Na ta problem moramo biti še posebej pozorni, ker
               raziskave kažejo da se pri tistih, ki začnejo uživati alkohol pred 15. letom,
               štirikrat hitreje razvija odvisnost alkohola. To pa so zaskrbljujoče ugotovitve.</p>
               <p>Predvsem zaradi zaščite mladih v naši poslanski skupini DeSUS in tudi jaz osebno
               podpiramo sprejetje tega zakona, kot tudi vse amandmaje, ki jih je sprejel odbor za
               zdravstvo, delo, družino, socialno politiko in invalide kot matično delovno telo.
               Podpiram tudi sprejetje 7. člena v prvotni dikciji. Hvala lepa.</p>
            </sp>
            <sp xml:id="SDZ3-Redna-20-2002-11-26.sp138">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Cukjati, izvolite.</p>
            </sp>
            <sp xml:id="SDZ3-Redna-20-2002-11-26.sp139">

               <speaker>FRANCE CUKJATI:</speaker>

               <p>Glede na to, da imamo še pet minut časa, bi izkoristil v podporo temu členu in v
               amandmaju z dvema, samo z dvema primeroma iz življenja, tudi vi jih najdete lahko sto
               ali tisoč.</p>
               <p>Ko sem dežural v splošni urgentni službi na Vrhniki, je policija poklicala, da je
               nek avto v meji ob cesti, tam proti Horjulu in je šoferja kap. Seveda smo takoj šli,
               leteli, ker lahko je kap dokončna, lahko je samo delna in podobno. Ko pridemo tja, je
               bil voznik tako rekoč v komi, vendar nekako je srce delalo normalno, utripi normalni,
               dihal je normalno, tudi ni bilo znakov ne srčne ne možganske kapi, ampak bil je v
               komi. Za volanom gospodje. V komi. K sreči je na tistem ovinku bila meja, mehka meja,
               poraščena in je avto kratko malo zaril naprej v zemljo. V komi, gospodje. Seveda po
               dolgem času, ko smo pregledali kri, da ni morda koma zaradi hipoglikemije ali česa
               drugega, smo ugotovili, da je pravzaprav totalka pijan.</p>
               <p>Gospodje, sto metrov od gostilne. In ko smo šli v gostilno, je natakarica rekla, ja
               saj je že sem prišel totalka pijan. Ampak so ga še nalivali. Naj bi slučajno ta šofer
               zapeljal ne v mejo, ampak v neko mamico z vozičkom ob cesti. Gospodje, to so resne
               zadeve. In to je kaznivo.</p>
               <p>Drug primer. Vsak mesec nekajkrat imamo blizu nas neko žurko celo noč in sicer neki
               sosed se ga napije, ampak dokler je pijan, pošteno pijan, je še nekako znosen. Ko pa
               je totalka pijan, pa ne ve, kaj dela in žena se seveda zapre v hišo, zaklene, on
               robanti celo noč, nazadnje uspe vlomiti in pretepa ženo inimamo žurko takšno, da
               človek samo se sprašuje, kako.</p>
               <p>Ta človek, se dobro ve, ko je pijan, gre od soseda do soseda in sosedje mu s kančkom
               zlobe ponujajo žgano pijačo. In gre nazadnje še v bife, pijan, komaj opotekajoč in
               dobi še dodatno pijačo. Vsi vedo, kakšne bodo posledice. Vsi vedo, da bo ženo
               pretepal. Vsi vedo, da bo vlomil, da bo morda tudi s sekiro šel nad živino v hlevu,
               vsi to vedo. Gospodje, to je zame kaznivo. Čeprav ta zakon ne bo dosegel tega, da bi
               tiste sosede kaznoval, ampak nekaj te mentalitete, nekaj te resnosti, resnega odnosa
               do pijanega človeka, govorimo, ne do tistega, ki je malo vesel, do očitno pijanega,
               nekaj te resnosti se pa splača zapisati.</p>
            </sp>
            <sp xml:id="SDZ3-Redna-20-2002-11-26.sp140">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Se opravičujem. Gospod Brenčič, izvolite.</p>
            </sp>
            <sp xml:id="SDZ3-Redna-20-2002-11-26.sp141">

               <speaker>STANISLAV BRENČIČ:</speaker>

               <p>Hvala lepa za besedo. Mi razpravljamo zdaj o celotnem zakonu, ne o 7. členu.
               Podpiram predlog amandmaja, kot ga navaja v pregledu dr. Cukjati, ker je bolj
               dosleden oziroma bolj je v praksi tudi določen.</p>
               <p>S tem tudi povem, da podpiram, zelo podpiram namen zakona in koncept kot takšen.
               Vendar pa nisem za to, da bi vsepovprek zganjali neko stanje, kot da smo narod
               pijancev in še ne vem kaj. Nekaj je v tem zakonu, česar jaz ne sprejemam kot povsem
               nekako potrebno. Če samo pogledamo naturistično sezono in vzemimo si dejstvo, da se
               do 10.00 ure ne sme nikakršne žgane pijače dodajati v čaj, v druge napitke in tako
               naprej, je to v praksi težko izvedljivo ali tudi morda celo nepotrebno. Človek bi
               razumel tam nekje do 8.00 ure, do 9.00, ko se pač odhaja v službo in na delo. Ampak,
               samega sebe vprašam, kako bom jaz zdaj, ko pritečem gor na Slivnico in nič ne nosim s
               seboj, ko pridem zjutraj ob 6.00, 7.00 gor, popijem čaj z eno mero ruma. Zdaj
               praktično ta gostinec tega meni ne bo smel dati. Jaz bom seveda nosil tisto neko
               flaško, ki so za to prirejene in jih nosimo vsi ljubitelji gora s seboj, od zdaj
               naprej s seboj.</p>
               <p>Hočem reči, zakon je dober, ima dober namen, ampak v nekaterih segmentih pa nekoliko
               predimenzioniramo zadevo, glede na praktično življenje, ki ga pač živimo, tako je, pa
               z najboljšo preventivo in odnosom do preprečevanja prekomerne uporabe alkohola. Hvala
               lepa. Podpiram pa predlog amandmaja dr. Cukjatija.</p>
            </sp>
            <sp xml:id="SDZ3-Redna-20-2002-11-26.sp142">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp xml:id="SDZ3-Redna-20-2002-11-26.sp143">

               <speaker>DR. DUŠAN KEBER:</speaker>

               <p>Dovolite mi, da bi podal samo nekaj komentarjev. Najprej, kar je najpomembneje v
               zvezi s predlogom poslanca Cukjatija. Jaz sam sem prispeval nekatere argumente za in
               proti njegovemu predlogu. Prenesel sem jih iz poprejšnje razprave, ko smo tako
               rešitev že vključili v enega od osnutkov in v resnici je osnovni pomislek zgolj
               prepoznavnost, hitra prepoznavnost vinjene osebe pred blagajno, za razliko od
               prepoznavnosti vinjene osebe v gostilni.</p>
               <p>Vendar dovolite, moje osebno mnenje, v resnici se tudi po novih argumentih, ki sem
               jih slišal tudi danes, nagiba k rešitvi, ki jo predlaga poslanec Cukjati, zlasti, če
               ga razumemo v pozitivnem smislu, da to ne pomeni zdaj iskanja teh nesrečnih
               blagajničark, ki morda ne bodo prepoznale vinjene osebe in bodo kaznovane, ampak da
               velja prepoved, ki jo poznajo vsi Slovenci, da se vinjeni osebi ne streže alkohol. Če
               bomo na ta način to razumeli, če bodo to razumele tudi inšpekcijske službe, potem jaz
               mislim, da to prinaša k večji doslednosti in k temu, mislim namenu tega člena. V
               resnici pa, jasno, tako kot se tudi sicer zgodi, prepuščam poslancem, da z lastno
               presojo pri tem členu odločajo, kot se jim zdi razumno.</p>
               <p>Nekatere druge zadeve seveda, alkohol in trpeči bolniki, dovolite, da rečem na
               kratko - če že gre za to in če gre v nekaterih primerih tudi za to, kar sprejemam,
               potem seveda ti trpeči bolniki imajo na razpolago trgovine, ki delujejo od zjutraj
               naprej in ni potrebno, da v bližnji gostilni do desete ure svoje trpljenje v družbi
               doživljajo.</p>
               <p>Enak argument seveda velja za to jutranjo prepoved. Ta jutranja prepoved pravzaprav
               ni namenjena tistim, ki želijo šilce žganja. Rad bi to ponovil. Namenjena je, da
               tisti, ki potrebujejo šilce žganja, ne popeljejo s seboj drugih, ki ga ne
               potrebujejo, da v družbi z njimi zaužijejo šilce žganja. V bistvu smisel
               preprečevanja točenja v gostilni na neki način je, da prekinjata v narekovajih,
               kulturni fenomen druženja ob jutranjem šilcu žganja. To je cilj.</p>
               <p>Seveda so pa vse trgovine odprte in individualna poraba je možna. In navsezadnje,
               hotelske sobe imajo svoje bifeje in v hotelskih sobah bodo tisti, ki bodo hoteli
               imeti jutranje šilce, gotovo našli pijačo, ki jo bodo lahko zaužili. Hvala lepa.</p>
            </sp>
            <sp xml:id="SDZ3-Redna-20-2002-11-26.sp144">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ni več želja za razpravo o 7. členu in amandmaju k 7. členu,
               zaključujem razpravo in v razpravo dajem še 15. člen in amandma poslanskih skupin
               DeSUS, LDS, SLS in Združene liste. Želi kdo besedo? Gospod Diaci, izvolite.</p>
            </sp>
            <sp xml:id="SDZ3-Redna-20-2002-11-26.sp145">

               <speaker>MARKO DIACI:</speaker>

               <p>Hvala za besedo. Jaz bi imel v bistvu eno vprašanje k 15. členu obstoječega teksta.
               In sicer, piše naslednje: <q>"Policija opravi nadzor nad prodajo in ponudbo alkoholnih
               pijač"</q> potem druga alinea, <q>"prodaja alkoholnih pijač"</q> in tretja in četrta alinea so
               pa malce diskutabilne. In sicer piše naslednje: <q>"Prodaja oziroma ponudba alkoholnih
               pijač v gostinskih obratih osebam, za katere se upravičeno domneva, da jih bodo
               posredovale osebam, mlajšim od 18 let."</q> In naslednja alinea, <q>"prodaja oziroma ponudba
               alkoholnih pijač v gostinskih obratih osebam, za katere se upravičeno domneva, da jih
               bodo posredovale osebam, ki kažejo očitne znake opitosti od alkohola"</q>.</p>
               <p>Mene zanima tole. Besedna zveza <q>"upravičeno domnevati"</q> je po mojem mnenju malce
               nedefiniran pojem. Kajti, če se malce pošalimo, vsak moški je lahko potencialni
               posiljevalec, ker se upravičeno domneva, da nosi orodje sabo. In ta besedna zveza, če
               mi lahko, prosim, obrazložite.</p>
            </sp>
            <sp xml:id="SDZ3-Redna-20-2002-11-26.sp146">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dr. Keber, izvolite.</p>
            </sp>
            <sp xml:id="SDZ3-Redna-20-2002-11-26.sp147">

               <speaker>DR. DUŠAN KEBER:</speaker>

               <p>Gre za pojasnilo tega člena. V bistvu gre za konkretne okoliščine, v katerih se to
               zgodi. Recimo za mizo sedi mladina in nekdo, ki je starejši od 18 let, med njimi
               naroča pijačo. Ali drug primer. Pred trgovino se zbere mladina in pošlje nekoga po
               zaboj pijače.</p>
               <p>Jasno je, da v prvem trenutku in ob prvem takem poskusu tega ne bo mogoče upravičeno
               domnevati. Ampak recimo pri naslednjem poskusu bi prodajalec morda lahko domneval, da
               se bo to zgodilo.</p>
               <p>Skratka, gre za okoliščine, ki jih seveda interpretira vsakdo zase. Ne pa da bi bilo
               to, skratka mislimo, da se z razumnim pristopom, in dokaz, ki sledi, ta člen, da
               smiselno uporabljati. In bi ga tudi bilo dosti težko drugače napisati.</p>
            </sp>
            <sp xml:id="SDZ3-Redna-20-2002-11-26.sp148">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, razpravo zaključujem. O amandmajih
               bomo v skladu s časovnim potekom seje zbora glasovali danes ob 20.15 uri. S tem
               prekinjam to točko dnevnega reda. Ob 20. uri in 15 minut bomo nadaljevali z
               glasovanjem o predlogih odločitev današnjega dne. Hvala lepa.</p>
               <stage type="time">(Seja je bila prekinjena ob 19.43 uri in se je nadaljevala ob 20.17 uri.)</stage>
            </sp>
            <sp xml:id="SDZ3-Redna-20-2002-11-26.sp149">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke, predstavniki in predstavnice vlade! Lep
               pozdrav vsem. Prehajamo na glasovanja zbora o predlogih odločitev.</p>
               <p>Najprej prehajamo na odločanje o predlogih sklepov, ki sta bila predlagana na
               včerajšnji seji zbora v zvezi <title>z vprašanji poslank in poslancev.</title> In sicer
               je poslanec dr. Andrej Bajuk predlagal sklep, ki se glasi: Državni zbor bo na
               naslednji redni seji opravil razpravo o odgovoru ministra za finance mag. Antona Ropa
               na poslansko vprašanje dr. Andreja Bajuka v zvezi z izvrševanjem državnega proračuna
               za leto 2001, za katero je računsko sodišče v revizijskem poročilu ugotovilo, da je
               bilo v pomembnem neskladju s predpisi. O navedenem<gap n="..."/> Ugovarjate proceduri? Izvolite,
               gospod Jerovšek.</p>
            </sp>
            <sp xml:id="SDZ3-Redna-20-2002-11-26.sp150">

               <speaker>JOŽEF JEROVŠEK:</speaker>

               <p>Hvala lepa, gospa podpredsednica. Mislim, da govorite netočne stvari. Poslansko
               vprašanje kolega Bajuka je bilo postavljeno predsedniku vlade, dr. Drnovšku. In če on
               ni vedel odgovora na poslansko vprašanje, ki je bilo napovedano, je to njegov problem
               in tudi liberalne demokracije. Vendar ne zamenjevati, da bodo eksperti sedaj
               odgovarjali na tako vprašanje.</p>
               <p>Politična odgovornost predsednika vlade je, da na poslansko vprašanje, ki je celo
               napovedano, odgovori. Če zanika to dolžnost, pač ponižuje ta državni zbor in včeraj
               se je to ponižanje zgodilo. Vendar to pač kaže neko politično voljo in politični
               obraz. Ne zdaj lepšati lik in podobo predsednika vlade na tak način, da na neki način
               ponaredite to, komu je vprašanje postavljeno. Hvala lepa.</p>
            </sp>
            <sp xml:id="SDZ3-Redna-20-2002-11-26.sp151">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dovolite, da razložim poslovnik in tudi besedilo. 246. člen pravi, da če
               poslanec ni zadovoljen z odgovorom, ki ga je dobil na seji, lahko zahteva dopolnitev
               odgovora, in na predlog poslanca, ki je postavil vprašanje, lahko državni zbor
               sklene, da bo na naslednji seji opravil razpravo o odgovoru vlade. Tako, da besedilo
               sklepa je korektno. Odgovor vlade je bil podan v osebi ministra za finance in o tem
               predlogu sklepa našega spoštovanega kolega dr. Andreja Bajuka bomo glasovali. O
               predlogu sklepa, kot je bil predstavljen, glasujemo. Glasujemo. Navzočih je 63
               poslank in poslancev. Za je glasovalo 18, proti 40.</p>
               <p><stage>(Za je glasovalo 18.)</stage> <stage>(Proti 40.)</stage></p>
               <p>Ugotavljam, da zbor predlaganega sklepa ni sprejel.</p>
               <p>Prehajamo na odločanje o predlogu sklepa poslanca Saša Pečeta, ki se glasi: Državni
               zbor bo na naslednji redni seji opravil razpravo o odgovoru predsednika Vlade
               Republike Slovenije dr. Janeza Drnovška na naslednje vprašanje Saša Pečeta: Oblika
               državne pomoči, viri državne pomoči v smislu zagotavljanja skladnega regionalnega
               razvoja ob preteklih ukrepih Vlade Republike Slovenije in bodočih ukrepih. O tem
               glasujemo. Glasujemo. Se opravičujem. Obrazložitev glasu, gospod Jerovšek. Izvolite.
               V imenu poslanske skupine.</p>
            </sp>
            <sp xml:id="SDZ3-Redna-20-2002-11-26.sp152">

               <speaker>JOŽEF JEROVŠEK:</speaker>

               <p>Hvala lepa. Podprl bom ta predlog kolega poslanca Pečeta, kajti področje
               regionalnega razvoja in neizpolnjevanje zakona, ki je bil na tem področju sprejet z
               velikimi obljubami, je pravzaprav ena od najhujših kršitev sprejete politike v tej
               državi, negiranje državnega zbora in prioritet v tej državi. Vidim, da imajo poslanci
               Liberalne demokracije dosti za povedati na to temo, ampak takrat, ko pa razpravo
               zahtevamo, je pa ne želijo. Ne vem, upam,da bo danes drugače. <stage>(Glas iz ozadja.)</stage> To mi
               kradete čas. Se opravičujem.</p>
            </sp>
            <sp xml:id="SDZ3-Redna-20-2002-11-26.sp153">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim, gospod Jakič, da ne segate v govornikovo besedo. Hvala lepa.</p>
            </sp>
            <sp xml:id="SDZ3-Redna-20-2002-11-26.sp154">

               <speaker>JOŽEF JEROVŠEK:</speaker>

               <p>Nekatere regije Slovenije se zaradi tega, ker se v Sloveniji ne izvaja politika
               enakomernega regionalnega razvoja, praznijo. Tudi to je napad na strategijo države.
               Ko sem bil priča pred tremi tedni soočenju predstavnikov strank, je predstavnik
               Liberalne demokracije, uradni predstavnik, tako nezaslišane teze, kako bo vlada s
               podzakonskimi akti spreminjala ta zakon, da je trosil take nesprejemljive teze, da je
               bilo srhljivo. Jaz ne vem, kaj vse še vlada pripravlja na tem področju.</p>
               <p>Torej misli enostavno zopet kršiti po Kopačevem vzorcu sprejeti zakon, ne
               izpolnjevati zakonskih obveznosti in z nekimi podzakonskimi akti napoveduje neke
               spremembe, ki seveda ne bodo šle v prid temu, da bodo Podravje, Štajerska, Prekmurje,
               Posočje nekoč postale regije, kjer bo tudi primerljivo, znosno življenje. Hvala
               lepa.</p>
            </sp>
            <sp xml:id="SDZ3-Redna-20-2002-11-26.sp155">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Kangler. Izvolite.</p>
            </sp>
            <sp xml:id="SDZ3-Redna-20-2002-11-26.sp156">

               <speaker>FRANC KANGLER:</speaker>

               <p>Hvala za besedo. Spoštovane poslanke, spoštovani poslanci! Tudi sam osebno bom podprl
               ta predlog. Zavedam se, da smo o problemu, katerega je načel spoštovani poslanski
               kolega gospod Peče, nazadnje spregovorili več leta 1999, ko smo sprejemali zakon o
               skladnejšem regionalnem razvoju.</p>
               <p>Tudi sam osebno ugotavljam, da nekateri statistični podatki, ki so skrbno obdelani
               in so shranjeni na Zavodu za statistiko Republike Slovenije, kažejo na to, da v
               zadnjem času prihaja do nekaterih razlik med enimi in drugimi regijami. Bodisi da
               primerjamo demografske podatke ali katerekoli druge podatke. Osebno me zanima kot
               poslanca in mislim, da bi bilo prav, da nas tudi na to temo v državnem zboru vlada
               seznani s svojimi ukrepi in aktivnostmi, ki jih pelje, da bi zmanjšala nekatere
               razlike med enimi in drugimi regijami.</p>
               <p>Tudi želim ugotoviti, kateri so tisti projekti in naloge, ki so bile s strani regij
               dobro ali slabo zastavljene, so pa bile s strani vlade podprte ali obratno, pa niso
               bile izpeljane. In mislim, da v zvezi s tem nas vlada lahko temeljito seznani in da
               končno po letu 1999 o tem temeljito v državnem zboru spet spregovorimo. Zato bom ta
               predlog tudi podprl.</p>
            </sp>
            <sp xml:id="SDZ3-Redna-20-2002-11-26.sp157">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Obrazložitev glasu, gospod Anderlič. Izvolite.</p>
            </sp>
            <sp xml:id="SDZ3-Redna-20-2002-11-26.sp158">

               <speaker>ANTON ANDERLIČ:</speaker>

               <p>Glasoval bom proti temu predlogu sklepa, zato, ker je bilo iz vašega predloga
               nerazumljivo, na kaj naj bi se ta razprava nanašala. Namreč gospod Peče je
               rekel:<q>"Hvala za to možnost. Jaz bom izkoristil priložnost in prosil, če damo na
               glasovanje, da se ta problematika razvoja mesta Maribor in pa širitve širšega kroga
               partnerjev, ki bi pri tem sodelovali, torej ne izključno vlado Republike Slovenije in
               pa aktualna mestna oblast, ki se je žal izkazala za neustrezno, uvrstimo tudi na sejo
               državnega zbora in s tem pomagamo preko 200.000 ljudem v tem okolju. Hvala."</q></p>
               <p>O tem vprašanju, o tem vprašanju, se mi zdi, da ni mogoče jasno razpravljati v
               državnem zboru, ker tukaj naj bi sodelovala mestna oblast in tudi širši neki
               partnerji in dokler ni vprašanje jasno definirano, ni mogoče kar tako uvrščati točke
               na dnevni red, kajti jutri bom jaz predlagal problematiko drugih 200.000 državljanov,
               nekdo drug pojutrišnjem in tako naprej. Mislim, da za razpravo na državnem zboru
               morajo biti stvari bolje pripravljene, bolje definirane in v tistem primeru seveda bi
               tudi jaz lahko to podprl. V tem primeru pa tega ne morem. Hvala.</p>
            </sp>
            <sp xml:id="SDZ3-Redna-20-2002-11-26.sp159">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Peče, izvolite. Obrazložitev glasu.</p>
            </sp>
            <sp xml:id="SDZ3-Redna-20-2002-11-26.sp160">

               <speaker>SAŠO PEČE:</speaker>

               <p>Hvala za besedo. Poglejte, je nekaj več kot mesec dni nazaj, ko je gospod Kelemina
               poskušal z enako zadevo. Vse kar bi osebno jaz rad in zaradi česar sem včeraj sprožil
               to poslovniško možnost, je, da bi v tem državnem zboru v sodelovanju z vlado
               Republike Slovenije in pristojnimi ministrstvi spregovorili o skladnem regionalnem
               razvoju. Najsi gre za mesto Maribor ali najsi gre za katerokoli drugo občino, ki je v
               slabši poziciji, ki je v slabši poziciji kot povprečje Slovenije.</p>
               <p>Prepričan sem, da je smiselno, da tako točko obravnavamo, se o njej pogovorimo in da
               vlada Republike Slovenije pripravi ukrepe, kako se bo spodbujal skladen regionalni
               razvoj.</p>
               <p>Ta državni zbor, gospodje in gospe, je pred leti sprejel zakon o spodbujanju
               skladnega regionalnega razvoja, ki se ga vlada ne drži. Ne drži se ga po informacijah
               zaradi tega, ker ni dovolj finančnih sredstev. Po drugi strani je v tem trenutku v
               proceduri zakon o pomoči gospodarskim družbam v težavi. Gre približno za enako
               materijo, toda tudi ta zakon za sabo ne vleče ustreznih finančnih sredstev.</p>
               <p>In če hočemo, da se bo Slovenija enakomerno razvijala, in kar mislim, da bi moralo
               biti v prid in pa ponos vsem nam, mislim, da je potrebno ta predlog za to obravnavo
               tudi sprejeti.</p>
               <p>Lahko pa se odločijo da posamezni poslanci, da lovijo jajce v dlaki, dlako v jajcu.
               To je seveda njihova legitimna pravica in pa njihov odnos do Republike Slovenije.
               Hvala.</p>
            </sp>
            <sp xml:id="SDZ3-Redna-20-2002-11-26.sp161">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dovolite samo pojasnilo. Vprašanje, ki ga je poslanec Sašo Peče naslovil
               na predsednika vlade v pisni obliki, je besedilo, ki je zapisano v tem delu. In sicer
               vprašanje o obliki državne pomoči, viri državne pomoči v smislu zagotavljanja
               skladnega regionalnega razvoja ob preteklih ukrepih vlade Republike Slovenije in
               bodočih ukrepih.</p>
               <p>To je, in poslovnik pravi, da na predlog poslanca, ki je postavil vprašanje, lahko
               državni zbor sklene, da bo na naslednji seji opravil razpravo o odgovoru vlade, ali
               generalnega sekretarja ali ministra. O tem odloči državni zbor brez razprave in v
               skladu s poslovnikom je ta sklep tudi izoblikovan.</p>
               <p>Obrazložitev glasu, gospod Rupar. Izvolite.</p>
            </sp>
            <sp xml:id="SDZ3-Redna-20-2002-11-26.sp162">

               <speaker>PAVEL RUPAR:</speaker>

               <p>Hvala lepa. Točno tako kot ste prebrali, sem tudi jaz razumel ta predlog in ga bom
               podprl. Pa tudi če bi ga tako napačno razumel, kot ga je kolega Anderlič, bi ga ravno
               tako podprl. Predvsem zato, ker gre za 200 tisoč ljudi. Oprostite, zame teh 200 tisoč
               ljudi ni nepomembnih. In če se bomo enkrat začeli pogovarjati o prvi skupini 200
               tisoč ljudi, pa drugič o drugi, bomo na desetih sejah morda predelali celo Slovenijo.</p>
               <p>Ne vedno ene in iste grupacije, 200 tisoč privilegirancev v tej državi, okoli
               katerih se vrtijo vsi zakoni, vse debate in vsa odločanja, samo njim v prid. Podprl
               bom ta predlog, samo zato, ker gre za 200 tisoč drugih ljudi.</p>
            </sp>
            <sp xml:id="SDZ3-Redna-20-2002-11-26.sp163">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ni več želja po obrazložitvi glasu, prehajamo na odločanje o
               predlogu sklepa, kot sem ga prebrala.</p>
               <p>Samo trenutek, prosim. Glasujemo. Navzočih nas je 60. Za je glasovalo 28, proti
               29.</p>
               <p><stage>(Za je glasovalo 28.)</stage> <stage>(Proti 29.)</stage></p>
               <p>Ugotavljam, da zbor predlaganega sklepa ni sprejel.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>2. točko dnevnega reda - obravnava predloga odloka o
                  razpisu predhodnega zakonodajnega referenduma o predlogu zakona o preoblikovanju
                  in privatizaciji javnega podjetja Slovenske železnice, d.d.</title> Prehajamo na
               odločanje o proceduralnem predlogu poslanca Janeza Podobnika, da na podlagi tretjega
               odstavka 73. člena poslovnika odbor za infrastrukturo in okolje poda mnenje o
               predlogu odloka glede jasnosti postavljenega vprašanja v skladu s 15. členom zakona o
               referendumu in ljudski iniciativi. O predlogu proceduralnega sklepa glasujemo.
               Glasujemo. Navzočih je 60 poslank in poslancev. Za je glasovalo 51, proti 7.</p>
               <p><stage>(Za je glasovalo 51.)</stage> <stage>(Proti 7.)</stage></p>
               <p>Ugotavljam, da je predlog sprejet,</p>
               <p>Zato prekinjam to točko dnevnega reda.</p>
               <p>Nadaljujemo s prekinjeno <title>3. točko dnevnega reda - obravnavo predloga za razpis
                  predhodnega zako nodajnega referenduma o predlogu zakona o invalidskih organizacijah.</title>
               Prehajamo na odločanje o predlogu sklepa, ki se glasi: Razpiše se predhodni
               zakonodajni referendum o predlogu zakona o invalidskih organizacijah. Še enkrat.
               Razpiše se predhodni zakonodajni referendum o predlogu zakona o invalidskih
               organizacijah. To je predlog sklepa, o katerem glasujemo. Glasujemo. Navzočih nas je
               60. Za je glasovalo 9, proti 48.</p>
               <p><stage>(Za je glasovalo 9.)</stage> <stage>(Proti 48.)</stage></p>
               <p>Ugotavljam, da predlagani sklep ni bil sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>4. točko dnevnega reda - druga obravnava predloga
                  zakona o prekrških.</title> Prehajamo na odločanje o vloženih amandmajih. Glasujemo
               o amandmaju k 19. členu. Predlagateljice so poslanske skupine SLS, LDS, Združene
               liste in DeSUS. Če dovolite, jih v prihodnje imenujem štiri poslanske skupine
               pozicije. Glasujemo. Navzočih nas je 60, za je glasovalo 49, proti 4.</p>
               <p><stage>(Za je glasovalo 49.)</stage> <stage>(Proti 4.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 23. členu istih poslanskih skupin. Glasujemo. Navzočih nas
               je 57, za je glasovalo 46, proti 3.</p>
               <p><stage>(Za je glasovalo 46.)</stage> <stage>(Proti 3.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 26. členu istih poslanskih skupin. Glasujemo. Navzočih nas
               je 58, za je glasovalo 46, proti 1.</p>
               <p><stage>(Za je glasovalo 46.)</stage> <stage>(Proti l.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 31. členu istih poslanskih skupin. Glasujemo. Navzočih nas
               je 56, za je glasovalo 45, proti 1.</p>
               <p><stage>(Za je glasovalo 45.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 114. členu istih poslanskih skupin. Glasujemo. Navzočih nas
               je 56, za je glasovalo 45, proti 1.</p>
               <p><stage>(Za je glasovalo 45.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju k 135. členu istih poslanskih skupin. Glasujemo.
               Navzočih nas je 59, za je glasovalo 45, proti 1.</p>
               <p><stage>(Za je glasovalo 45.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 143. členu. Predlagateljica je poslanska skupina Slovenske
               ljudske stranke. Glasujemo. Navzočih nas je 61, za je glasovalo 49, proti nihče.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 207. členu štirih poslanskih skupin pozicije. Glasujemo.
               Navzočih nas je 62, za je glasovalo 51, proti nihče.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju k 214. členu poslanske skupine Socialdemokratske
               stranke. Glasujemo. Navzočih nas je 64. Za je glasovalo 18, proti 39.</p>
               <p><stage>(Za je glasovalo 18.)</stage> <stage>(Proti 39.)</stage></p>
               <p>Ugotavljam, da amandma ni bil sprejet.</p>
               <p>Glasujemo o amandmaju k 225. členu, predlagateljice so poslanske skupine pozicije.
               Glasujemo. Navzočih nas je 61. Za je glasovalo 45, proti 5.</p>
               <p><stage>(Za je glasovalo 45.)</stage> <stage>(Proti 5.)</stage></p>
               <p>Ugotavljam, da je amandma sprejet.</p>
               <p>In še o zadnjem amandmaju, in sicer o amandmaju k 227. členu istih predlagateljev.
               Glasujemo. Navzočih nas je 56. Za je glasovalo 42, proti 4.</p>
               <p><stage>(Za je glasovalo 42.)</stage> <stage>(Proti 4.)</stage></p>
               <p>Ugotavljam, da je amandma sprejet.</p>
               <p>S tem smo končali glasovanje o amandmajih. Zbor bo tretjo obravnavo predloga zakona
               opravil na naslednji seji zbora. Zato na podlagi tretjega odstavka 137. člena
               poslovnika predlagam zboru, da sprejme naslednji sklep: Predlog zakona za tretjo
               obravnavo pripravi vlada Republike Slovenije. Glasujemo. Navzočih nas je 61. Za je
               glasovalo 51, proti nihče.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Ugotavljam, da je predlagani sklep sprejet.</p>
               <p>In s tem zaključujem to točko dnevnega reda.</p>
               <p>Nadaljujemo s <title>prekinjeno 5. točko dnevnega reda, to je z drugo obravnavo predloga zakona o spremembah in
                  dopolnitvah zakona o državnem tožilstvu.</title> Prehajamo na odločanje o vloženem
               amandmaju. K 34. členu je vložen amandma štirih poslanskih skupin pozicije. O tem
               glasujemo. Glasujemo. Navzočih nas je 62. Za je glasovalo 53, proti nihče.</p>
               <p><stage>(Za je glasovalo 53.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Končali smo glasovanje o amandmajih. Ker so bili v drugi obravnavi sprejeti
               amandmaji k manj kot desetini členov dopolnjenega predloga zakona in je gospod
               minister pri predstavitvi predlagal, da zbor na podlagi prvega odstavka 138. člena
               poslovnika še na tej seji opravi tretjo obravnavo predloga zakona, predlagam, da o
               navedenem predlogu glasujemo. Sklep ne bo sprejet, če mu bo nasprotovala več kot
               tretjina navzočih poslancev. Glasujemo. Navzočih nas je 64. Za je glasovalo 55, proti
               5.</p>
               <p><stage>(Za je glasovalo 55.)</stage> <stage>(Proti 5.)</stage></p>
               <p>Ugotavljam, da je predlagani sklep sprejet.</p>
               <p>Državni zbor bo tretjo obravnavo predloga zakona opravil v petek, 29.11.2002. Službe
               zbora bodo pripravile pregled sprejetega amandmaja in člena, h kateremu je bil
               amandma sprejet.</p>
               <p>Amandmaje k temu členu lahko kvalificirani predlagatelji vložijo do začetka tretje
               obravnave predloga zakona na seji zbora. S tem prekinjam to točko dnevnega reda.</p>
               <p>Ker k dopolnjenemu predlogu zakona o varnosti na smučiščih ni bilo vloženih
               amandmajev, zbor o tej točki v okviru druge obravnave ne bo glasoval. Tretjo
               obravnavo pa bomo opravili v petek, 29.11.2002.</p>
               <p>Nadaljujemo s prekinjeno <title>7. točko dnevnega reda - druga obravnava predloga zakona o spremembah in
                  dopolnitvah zakona o varstvu potrošnikov.</title> Prehajamo na odločanje o vloženih
               amandmajih. Glasujemo o amandmaju k 5. členu. Predlagateljice so štiri poslanske
               skupine pozicije. Glasujemo. Navzočih nas je 63. Za je glasovalo 53, proti nihče.</p>
               <p><stage>(Za je glasovalo 53.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 14. členu istih poslanskih skupin. Glasujemo. Navzočih nas
               je 60. Za je glasovalo 48, proti 1.</p>
               <p><stage>(Za je glasovalo 48.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 17. členu istih poslanskih skupin. Glasujemo. Navzočih nas
               je 59. Za je glasovalo 47, proti 2.</p>
               <p><stage>(Za je glasovalo 47.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 63. členu istih poslanskih skupin. Glasujemo. Navzočih nas
               je 62. Za je glasovalo 50, proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju za novi 66.a člen istih poslanskih skupin. Glasujemo. Navzočih
               nas je 60. Za je glasovalo 50, proti nihče.</p>
               <p><stage>(Za je glasovalo 50.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Glasujemo še o amandmaju za novi 66.b člen istih predlagateljev. Glasujemo. Navzočih
               nas je 59, za je glasovalo 48, proti nihče.</p>
               <p><stage>(Za je glasovalo 48.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Predstavnica vlade gospa Vesna Berk, izvolite.</p>
            </sp>
            <sp xml:id="SDZ3-Redna-20-2002-11-26.sp164">

               <speaker>VESNA BERK:</speaker>

               <p>Predlagam skladno s prvim odstavkom 138. člena poslovnika, da se na tej seji opravi
               tudi tretje branje predloga sprememb in dopolnitev zakona.</p>
            </sp>
            <sp xml:id="SDZ3-Redna-20-2002-11-26.sp165">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker lahko ugotovim, da so bili v drugi obravnavi sprejeti amandmaji k
               manj kot desetini členov dopolnjenega predloga zakona in predlagatelji zakona
               predlagajo, da zbor na podlagi prvega odstavka 138. člena poslovnika še na tej seji
               opravi tretjo obravnavo predloga zakona, prehajamo na odločanje o navedenem predlogu.
               Sklep ne bo sprejet, če mu bo nasprotovala več kot tretjina navzočih poslancev.</p>
               <p>Glasujemo. Navzočih nas je 63, za je glasovalo 52, proti 6.</p>
               <p><stage>(Za je glasovalo 52.)</stage> <stage>(Proti 6.)</stage></p>
               <p>Ugotavljam, da je predlagani sklep sprejet.</p>
               <p>Državni zbor bo tako tretjo obravnavo predloga zakona opravil v petek, 29.11.2002.
               Službe zbora bodo pripravile pregled sprejetih amandmajev in členov, h katerim so
               bili amandmaji sprejeti. Amandmaje k tem členom lahko kvalificirani predlagatelji
               vložijo do začetka tretje obravnave predloga zakona na seji zbora. S tem prekinjam to
               točko dnevnega reda.</p>
               <p>Nadaljujemo s prekinjeno <title>8. točko dnevnega reda, to je z drugo obravnavo
                  predloga zakona o spremembah in dopolnitvah zakona o reviziji postopkov javnega
                  naročanja.</title>
               </p>
               <p>Prehajamo na odločanje o vloženih amandmajih. Glasujemo o amandmaju k 1. členu.
               Predlagateljica vseh treh amandmajev je poslanska skupina Nove Slovenije. Glasujemo.
               Navzočih nas je 63, za je glasovalo 56, proti 2.</p>
               <p><stage>(Za je glasovalo 56.)</stage> <stage>(Proti 2.)</stage></p>
               <p>Ugotavljam, da je amandma sprejet.</p>
               <p>Glasujemo o amandmaju k 7. členu iste predlagateljice. Glasujemo. Navzočih nas je
               61, za je glasovalo 44, proti 8.</p>
               <p><stage>(Za je glasovalo 44.)</stage> <stage>(Proti 8.)</stage></p>
               <p>Ugotavljam, da je amandma sprejet.</p>
               <p>Prehajamo na glasovanje o amandmaju k 8. členu istih predlagateljev. Glasujemo.
               Navzočih nas je 56, za je glasovalo 47, proti 4.</p>
               <p><stage>(Za je glasovalo 47.)</stage> <stage>(Proti 4.)</stage></p>
               <p>Ugotavljam, da je amandma sprejet.</p>
               <p>Končali smo glasovanje o amandmajih. Predstavnik vlade, gospod Igor Šoltes,
               izvolite.</p>
            </sp>
            <sp xml:id="SDZ3-Redna-20-2002-11-26.sp166">

               <speaker>IGOR ŠOLTES:</speaker>

               <p>Predlagam, da se skladno s prvim odstavkom 138. člena na tej isti seji opravi tudi
               tretja obravnava predloga zakona.</p>
            </sp>
            <sp xml:id="SDZ3-Redna-20-2002-11-26.sp167">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker lahko ugotovim, da so bili v drugi obravnavi sprejeti amandmaji k
               manj kot desetini členov dopolnjenega predloga zakona in predlagatelj, predstavnik
               predlagatelja zakona predlaga, da zbor na podlagi prvega odstavka 138. člena
               poslovnika še na tej seji opravi tretjo obravnavo predloga zakona, prehajamo na
               odločanje o navedenem predlogu.</p>
               <p>Sklep ne bo sprejet, če mu bo nasprotovala več kot tretjina navzočih poslancev.
               Glasujemo. Navzočih nas je 60. Za je glasovalo 55, proti 3.</p>
               <p><stage>(Za je glasovalo 55.)</stage> <stage>(Proti 3.)</stage></p>
               <p>Ugotavljam, da je predlagani sklep sprejet.</p>
               <p>Tako bo državni zbor tretjo obravnavo predloga zakona opravil v petek, 29.11.2002.
               Službe zbora bodo pripravile pregled sprejetih amandmajev in členov, h katerim so
               bili amandmaji sprejeti. Amandmaje k tem členom lahko kvalificirani predlagatelji
               vložijo do začetka tretje obravnave predloga zakona na seji zbora. S tem prekinjam to
               točko dnevnega reda.</p>
               <p>Prehajamo na <title>9. točko dnevnega reda.</title> Ker lahko ugotovimo, da za obravnavo
               te točke dnevnega reda, to je <title>predloga zakona o maturi</title>, niso izpolnjeni
               pogoji za odločanje, bomo odločali, ko bodo izpolnjeni pogoji. Na klop ste dobili
               tudi stališče poslanskega kolega gospoda Battellija, ki upravičeno opozarja, da smo
               ob obravnavi tega zakona dolžni pridobiti tudi mnenje samoupravne interesne
               skupnosti. Zato bomo prešli na odločanje o tej točki dnevnega reda, ko bodo ti pogoji
               izpolnjeni.</p>
               <p>Prehajamo še na prekinjeno <title>10. točko dnevnega reda - druga obravnava predloga
                  zakona o omej evanju porabe alkohola.</title> Prehajamo na odločanje o vloženih amandmajih.
               Glasujemo o amandmaju k 5. členu štirih poslanskih skupin pozicije. Glasujemo.
               Navzočih nas je 55. Za je glasovalo 48, proti nihče.</p>
               <p><stage>(Za je glasovalo 48.)</stage> <stage>(Proti nihče.)</stage></p>
               <p>Ugotavljam, da je amandma sprejet.</p>
               <p>Dovolite, da popravim svojo navedbo v prejšnjem delu, mogoče zaradi hitrosti, seveda
               samoupravne narodne skupnosti, nikakor ne interesne. Gospod Batteli, se
               opravičujem.</p>
               <p>Prehajamo na glasovanje o amandmaju k 7. členu poslanske skupine Socialdemokratske
               stranke. Glasujemo. Navzočih nas je 58. Za je glasovalo 31, proti 23.</p>
               <p><stage>(Za je glasovalo 31.)</stage> <stage>(Proti 23.)</stage></p>
               <p>Ugotavljam, da je amandma sprejet.</p>
               <p>In še zadnje glasovanje, in sicer o amandmaju k 15. členu poslanskih skupin
               pozicije. Glasujemo. Navzočih nas je 52. Za je glasovalo 43, proti 1.</p>
               <p><stage>(Za je glasovalo 43.)</stage> <stage>(Proti 1.)</stage></p>
               <p>Ugotavljam, da je amandma sprejet.</p>
               <p>Končali smo glasovanje o amandmajih. Lahko ugotovim, da so bili v drugi obravnavi k
               dopolnjenemu predlogu zakona sprejeti amandmaji k več kot eni desetini členov. Zato
               bo zbor tretjo obravnavo predloga zakona opravil na naslednji seji. Ponovno
               predlagam, na podlagi tretjega odstavka 137. člena poslovnika, zboru, da sprejme še
               naslednji sklep: Predlog zakona za tretjo obravnavo pripravi Vlada Republike
               Slovenije. O tem predlogu bomo glasovali. Glasujemo. Navzočih nas je 54. Za je
               glasovalo 46, proti 1.</p>
               <p><stage>(Za je glasovalo 46.)</stage> <stage>(Proti 1.)</stage></p>
               <p>Ugotavljam, da je predlagani sklep sprejet.</p>
               <p>S tem zaključujem to točko dnevnega reda.</p>
               <p>Prekinjam 20. sejo državnega zbora Republike Slovenije, ki jo bom nadaljevali jutri
               ob 10.00 uri. Predstavnicam in predstavnikom vlade se za sodelovanje najlepše
               zahvaljujem, ravno tako poslankam in poslancem. Hvala lepa in lahko noč. Vse prijazno
               in iskreno vabim na kulturni dogodek, ki se bo po zaključku seje odvijal v preddverju
               naše plenarne dvorane. Hvala lepa in lahko noč. <stage type="time">(SEJA JE BILA PREKINJENA DNE 26.
                  NOVEMBRA 2002 OB 20.54 URI.)</stage>
               </p>
            </sp>
         </div>
      </body>
   </text>
</TEI>