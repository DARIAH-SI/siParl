<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-32-2003-12-16">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|8D974204C80B076DC1256E19004075FA</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=8D974204C80B076DC1256E19004075FA</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-32-2003-12-16.DZ" n="32">
               <name>Redna</name>
               <date when="2003-12-16"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-32-2003-12-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">32. seja</stage>
            <stage type="chairman">Sejo je vodil dr. Miha Brejc, podpredsednik državnega zbora.</stage>
            <stage type="time">Seja se je pričela ob 10.01 uri.</stage>


            <sp xml:id="SDZ3-Redna-32-2003-12-16.sp1">

               <speaker>PODPREDSEDNIK DR. MIHA BREJC:</speaker>

               <p>Spoštovane gospe in gospodje, dobro jutro, dober dan! Pričenjam nadaljevanje 32. seje
               Državnega zbora Republike Slovenije. Obveščen sem, da so zadržani in se današnje seje
               ne morejo udeležiti naslednje poslanke in poslanci: gospod Jakič, gospod Janša,
               gospod Kebrič, gospod Partljič, gospod Peterle, gospod Štemberger, gospod Švagan,
               gospa Pozsonceva od 14. ure naprej in gospod Božič.</p>
               <p>Prehajamo na <title>2. TOČKO DNEVNEGA REDA - TO JE NA DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O PRAVDNEM POSTOPKU.</title> Predlog zakona je v
               obravnavo zboru predložila Vlada Republike Slovenije. Tu je pravosodni minister
               gospod Bizjak. In dajem kar predstavniku vlade čas za dopolnilno obrazložitev
               predloga zakona. Izvolite, gospod minister.</p>
            </sp>
            <sp xml:id="SDZ3-Redna-32-2003-12-16.sp2">

               <speaker>MAG. IVAN BIZJAK:</speaker>

               <p>Hvala za besedo, gospod podpredsednik. Pred vami je torej predlog zakona o
               spremembah in dopolnitvah zakona o pravdnem postopku, ki ga vlada predlaga zlasti
               zaradi treh sklopov vprašanj. Vsi trije pa se nanašajo na odločitve ustavnega
               sodišča, ki je tako v eni odločbi glede zakona o pravdnem postopku, v dveh drugih
               odločbah pa glede zakona o sodnih taksah oziroma zakona o zakonski zvezi in
               družinskih razmerjih odločilo, da določene določbe niso v skladu z ustavo.</p>
               <p>Tako se ta zakon po eni strani nanaša na odločanje sodišč v družinskih zadevah. Gre
               torej za izvedbo prenosa odločanja, prenosa pristojnosti v družinskih zadevah s
               centrov za socialno delo na sodišča. Podlaga za to je v materialnih določbah zakona o
               zakonski zvezi in družinskih razmerjih. Seveda pa je temu primerno potrebno tudi
               spremeniti določbe zakona o pravdnem postopku. Drugo vprašanje, na katerega se
               nanašajo spremembe, je vprašanje plačila sodne takse kot procesne predpostavke. Z
               razveljavitvijo prvega odstavka 8. člena zakona o sodnih taksah je bila odpravljena
               določitev plačila takse kot splošne procesne predpostavke, zato je treba v tem zakonu
               na novo določiti, za katere vloge je plačilo takse procesna predpostavka. In končno,
               tretje vprašanje, ki ga rešujemo s to novelo, je vprašanje oprostitve sodne takse za
               pravne osebe in samostojne podjetnike posameznike. To vprašanje se je odprlo z
               razveljavitvijo 168. člena zakona o pravdnem postopku, ki ga je zdaj potrebno oziroma
               to razveljavitev je treba ustrezno sanirati, da se zagotovi enakopravnost pravnim
               osebam in podjetnikom posameznikom v odnosu do drugih strank, ki se pojavljajo pred
               sodišči. Hvala.</p>
            </sp>
            <sp xml:id="SDZ3-Redna-32-2003-12-16.sp3">

               <speaker>PODPREDSEDNIK DR. MIHA BREJC:</speaker>

               <p>Hvala lepa, gospod minister. Predlog zakona je obravnaval odbor za notranjo politiko.
               Prosim poročevalca, predsednika, gospoda Lavrinca, da predstavi poročilo odbora.</p>
            </sp>
            <sp xml:id="SDZ3-Redna-32-2003-12-16.sp4">

               <speaker>MAKSIMILJAN LAVRINC:</speaker>

               <p>Hvala lepa, gospod podpredsednik. Kolegice in kolegi!</p>
               <p>Kot je razvidno, gre za kratek zakon, vsem razumljiv. Poročilo, ki ga je treba
               predstaviti, govori predvsem o tem, da smo bili seznanjeni s stališči naše
               zakonodajno-pravne službe in na podlagi teh stališč - torej z mnenjem tudi komisije
               za politični sistem, da ne pozabim državnega sveta Republike Slovenije - in na
               podlagi stališč zakonodajno-pravne službe so bili v strokovni sferi, da tako rečem,
               pripravljeni amandmaji, ki jih je odbor povzel in tako je pred vami dopolnjen predlog
               zakona, ki ga odbor predlaga državnemu zboru. Hvala lepa.</p>
            </sp>
            <sp xml:id="SDZ3-Redna-32-2003-12-16.sp5">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Najprej ima besedo gospa
               Majda Zupan, Nova Slovenija - oziroma bo kdo drug? Dobro, gremo naprej, gospod
               Vnučec, tudi, ga ni tu, gospod Petan, Slovenska demokratska stranka. Prosim.</p>
            </sp>
            <sp xml:id="SDZ3-Redna-32-2003-12-16.sp6">

               <speaker>RUDOLF PETAN:</speaker>

               <p>Hvala za besedo, gospod podpredsednik. Gospod minister, spoštovane kolegice in
               kolegi!</p>
               <p>Sedanji zakon o pravdnem postopku velja od leta 1999, to pomeni, da je komaj začel
               učinkovati. Razlog za predlagane spremembe naj bi bil ali bile izključno v odločbah
               ustavnega sodišča, ki se pa nanašajo na tri sklope vprašanj. Pri tem pa bi želel
               poudariti splošno dejstvo, da v našem sodnem sistemu nekaj hudo škriplje. Omenjeni
               zakon je samo orodje ali pa pripomoček za delo omenjenega sistema. Kot kaže, se tudi
               na tem področju nekaj spreminja in to na pozitivno, seveda pri tem ne mislim za
               trend, da je v sistemu nekaj bolje, ampak dovolili smo si natočiti čistega vina. Do
               nedavnega je bilo govoriti o težavah ali nefunkcioniranju ali, ne vem, o slabih
               rešitvah v tem sistemu tako rekoč prepovedano. Takoj se je govorilo o vmešavanju v
               neodvisno sodstvo. Če je k temu dejstvu, da smo si dovolili natočiti čistega vina ali
               pa so nam vsilili to čisto vino, k temu pripomoglo mnenje nemškega sodnika Doukoffa
               potem lahko obžalujemo, da on ni prišel prej v Slovenijo, kajti tu je bil tri leta.
               Mnenje tega sodnika je bilo seveda zelo kritično in zato tudi tako burna reakcija
               prizadetih. Upamo, da bo tudi sprememba, o kateri govorimo, pripomogla k izboljšanju
               sistema.</p>
               <p>Seveda se lahko vprašamo, zakaj moramo kar naprej spreminjati zakonodajo, ki smo jo v
               bistvu sprejeli šele pred kratkim. Kljub temu, da smo vseskozi trdili, da imamo eno
               najboljših, najmodernejših zakonodaj na tem področju. Sedaj pa žal ugotavljamo, da ni
               vedno tako in da moramo zakonodajo kar naprej popravljati tudi zaradi odločb
               ustavnega sodišča, kot da te zakonodaje, ki smo jo sprejemali, niso pripravljali
               strokovnjaki, kot da ne vedo, da lahko zadeva pride tudi pred ustavno presojo in
               podobno.</p>
               <p>Prvo področje sprememb bi naj bilo v družinskih zadevah, ker centri za socialno delo
               očitno niso odigrali vloge, ki jim jo je namenil zakon ali zakonodaja, predvsem ko
               gre za zakonodajo s pristojnostjo v zakonskih sporih ter sporih iz razmerja med
               starši in otroki. Pristojnost odločanja se prenaša na sodišča, kar je seveda, bom
               rekel, huda kritika centrov za socialno delo. Upamo lahko, da se zadeve sedaj ne bodo
               reševale s trenutno ažurnostjo tega sistema, kajti potem bodo otroci prej odrasli,
               kot pa se bodo rešile sporne situacije relacij tudi med obema staršema.</p>
               <p>Drugo področje, ki se spreminja, je plačilo sodne takse kot procesna predpostavka, ki
               je posledica prav tako odločbe ustavnega sodišča. Sprememba naj bi opredelila, za
               katere vloge po tem zakonu je plačilo takse kot procesna predpostavka. Pri tem lahko
               tudi ugotovimo, da smo tudi do sedaj imeli zelo luknjasto zakonodajo. Enako bi lahko
               rekli tudi za oprostitev sodne takse za pravne osebe in samostojne podjetnike, za
               katere naj se s to spremembo postavijo jasna pravila, tako pravi predlagatelj, torej
               šele sedaj bomo postavili jasna pravila, sedaj očitno to tako ni bilo. Tako lahko
               samo upamo, da bodo te spremembe, ki jih danes obravnavamo, boljše in da bodo seveda
               bolj evropske in da ne bomo kasneje ugotavljali, da so celo neustavne in da so v
               neskladju z ustavo in da imajo seveda lahko nepopravljive posledice in da jih bomo
               zopet popravljali. V Slovenski demokratski stranki ne bomo nasprotovali tem
               spremembam, bomo pač glasovali tako, kot kdo misli, da je dobro in pravilno. Hvala
               lepa.</p>
            </sp>
            <sp xml:id="SDZ3-Redna-32-2003-12-16.sp7">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče združene liste bo predstavila mag. Majda Potrata. Prosim.</p>
            </sp>
            <sp xml:id="SDZ3-Redna-32-2003-12-16.sp8">

               <speaker>MAG. MAJDA POTRATA:</speaker>

               <p>Hvala za besedo, spoštovani predsedujoči. Spoštovani gospod minister, spoštovane
               poslanke in poslanci! V poslanski skupini Združene liste socialnih demokratov
               podpiramo odločitev vlade, da je predlagala samo najnujnejše spremembe in dopolnitve
               zakona o pravdnem postopku, ker menimo, da z njimi ni mogoče odlašati saj so
               posledica odločb Ustavnega sodišča Republike Slovenije, ki je posredno ali neposredno
               ugotovilo, da nekatere zakonske določbe niso v skladu z Ustavo Republike Slovenije.
               Tako smo ravnali tudi ob nedavni spremembi zakona o sodnih taksah, čeprav je v obeh
               primerih predlagateljnapovedal potrebne nove temeljitejše posege v oba zakona.
               Obravnavani zakon se nanaša na tri vsebinske sklope, pri čemer se nam v poslanski
               skupini Združene liste socialnih demokratov zdi posebej pomembno, da bo na
               postopkovni ravni uveljavljena nova ureditev, vpeljana s spremembami zakona o
               zakonski zvezi in družinskih razmerjih, po katerih v vseh primerih, ko starši ne
               živijo skupaj in se ne morejo sporazumeti o varstvu in vzgoji otroka, odloča o tem
               vprašanju sodišče. S tem so se prenesle tudi pristojnosti s centrov za socialno delo
               na okrožnem sodišču. Tako bo mogoče na okrožnih sodiščih oblikovati družinske
               oddelke, ki bodo odločali o vsem, kar je v sodni pristojnosti na tem področju. Torej
               tudi o stikih in preživljanju otrok, o odvzemu ali omejitvi pravice do stikov, kadar
               to zahteva otrokova korist. S tem bo odločanje o otrokovem interesu, kakor nalagajo
               tudi pri nas sprejete mednarodne konvencije o otrokovih pravicah, razbremenjeno
               navzkrižja interesov, na kar je v preteklosti opozarjal tudi varuh človekovih pravic.</p>
               <p>Tudi druga dva vsebinska sklopa sta povezana z odločbo ustavnega sodišča. To sta
               plačilo sodne takse kot procesne predpostavke ter oprostitev sodne takse za pravne
               osebe in samostojne podjetnike posameznike. Zakon o pravdnem postopku, sprejet 1999.,
               je bil lani že spremenjen in dopolnjen v skladu z ugotovitvami sodne prakse pri
               izvajanju nekaterih določb o vročanju, stroških postopka, zamudni sodbi in pri
               pravnih sredstvih ter v postopku v sporih iz družinskopravnih razmerij ter
               gospodarskih sporih. Glavni cilj sprememb in dopolnitev pa je tedaj bila razširitev
               možnosti alternativnega oziroma mirnega reševanja sporov. To pa je povzročilo
               preureditev določb o sodni poravnavi in uvedbo poravnalnega naroka. Od novega zakona
               in njegove prve spremembe in dopolnitve smo si v poslanski skupini Združene liste
               socialnih demokratov obetali krajše in s tem učinkovitejše sodne postopke, kar naj bi
               tudi pomagalo odpravljati splošno znani problem sodnih zaostankov. Vendar je Vlada
               Republike Slovenije izdosedanje uporabe zakona, predvsem pa zato, da bi bilo s
               postopkovnimi pravili omogočeno kar najhitrejše sodno varstvo pravic, pričela
               razmišljati o možnih nadaljnjih spremembah pravdnega postopka. Ker pa kaže, da bodo
               napovedane spremembe v posameznih delih bistveno posegle v obstoječi postopek,
               podpiramo vladno odločitev, da je treba s pripravo možnih sprememb še počakati ter
               teoretične in strokovne podlage zanje preveriti v javni razpravi. Hvala.</p>
            </sp>
            <sp xml:id="SDZ3-Redna-32-2003-12-16.sp9">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Sašo Peče, Slovenska nacionalna stranka. Prosim.</p>
            </sp>
            <sp xml:id="SDZ3-Redna-32-2003-12-16.sp10">

               <speaker>SAŠO PEČE:</speaker>

               <p>Spoštovani navzoči! Zakon o pravdnem postopku spremlja želja po večji učinkovitosti
               in po zmanjševanju sodnih zaostankov. Enaka želja je spremljala tudi osnovni zakon iz
               leta 1999, ampak vidimo, da se ta želja ni uresničila. Torej verjetno si nihče bolj
               ne želi kot ravno v poslanski skupini, da bi slovenska sodišča postala učinkovita.</p>
               <p>Res je, mogoče lahko skozi sprejem tega zakona dosežemo en delček v okviru tega
               mozaika učinkovitosti slovenskega sodstva. Zato vnaprej povem, da zakonu ne bomo
               nasprotovali, da bi radi celo več, da se vsaj tokrat zakonodajna sprememba izkaže kot
               nekaj pozitivnega in da ne bo sodstvo kot izključnega krivca za svojo neučinkovitost
               iskalo v politiki in pa v materiji imenovanih zakonov. Poleg tega je treba poudariti,
               da smo ravno prejšnji teden sodno vejo oblasti dodatno nagradili s potrebnimi
               finančnimi sredstvi. Na podlagi tega ocenjujemo, da smo v politiki, v izvršni in pa
               zakonodajni veji oblasti na dobri poti, da vzpostavimo tiste kvalitetne in pa trdne
               temelje, na podlagi katerih bi moralo sodišče izvajati svojo nalogo, tako kot je
               napisano v ustavi in tako kot je zapisano v slovenski zakonodaji.</p>
               <p>Kar se tiče omenjenega zakona, je potrebno povedati, da je namen novele izključno
               dvojen, po naši oceni in sicer tudi, kar je razvidno iz Poročevalca, obrazložitve; to
               so nova pooblastila in prenos posameznih pristojnosti. Kar se pa tiče vsebinskega
               dela, ki ga je tako predlagatelj kot predstavniki ostalih poslanskih skupin razdelil
               na tri dele, je smiselno pri posameznih delih izpostaviti določene dileme oziroma
               bojazni, za katere v nacionalni stranki vidimo možnost, da bi do njih prišlo. In
               sicer, prvič, v okviru odločanja sodišč o družinskih zadevah je ministrstvo kot
               predlagatelj samega zakona preneslo pristojnosti s centrov za socialno delo na sodno
               vejo oblasti. Torej prenos pristojnosti, ki se po naši oceni kaže oziroma ki je
               nastal zaradi neučinkovitosti centrov za socialne pomoči. Torej, zakaj je prihajalo
               do te neučinkovitosti, obstajajo verjetno razlogi, ampak vsaj v nacionalni stranki
               nas veseli, da bomo s tem načinom vsaj v sodnih postopkih dosegli nek korektnejši in
               pa celovitejši projekt oziroma pristop in izključili tiste dejavnike, ki so po naši
               oceni pripomogli k posameznemu zavlačevanju tako imenovanih postopkov. V nadaljevanju
               pod prvo vsebinsko točko pa je po naši oceni smiselno izpostaviti koncentracijo
               bodočega dela na tako imenovanih družinskih sodiščih. In izpostavljamo dilemo, ki se
               zna zgoditi, da bomo ravno s tovrstnim hotenjem in pa težnjo po koncentraciji
               odločanja na enem mestu lahko žal dosegli tudi negativno, torej vprašanje povečanja
               sodnih zaostankov. Po naši oceni bi seveda morali zadevo kvalitetneje izpopolniti v
               posameznem poglavju, ki rešuje tovrstno vsebino.</p>
               <p>Nadalje je pod 2. točko vsebinskih sklopov, ki jih opredeljuje novela zakona, torej
               plačilo sodne takse kot procesna predpostavka, možno zasledovati oziroma čutiti v
               zraku tudi zasledovanje drugega cilja oziroma vprašanja ali bodo s tem revnejši
               državljani prikrajšani za pravice iz naslova sodnega varstva. Po naši oceni je seveda
               to tako ohlapno, v predlogu zakona in bi lahko prišlo do pozitivnega odgovora na to
               vprašanje, kar seveda pa pomeni odmik od ustaljenega načina in pa od ustave Republike
               Slovenije in pa seveda, kar je najhuje, približali bi se tistemu, da si je sodno
               varstvo možno oziroma moč kupovati.</p>
               <p>Na tretjem področju, torej ocena sodne takse, oprostitev sodne takse za pravne osebe
               in samostojne podjetnike oziroma podjetnike posameznike, pa lahko le ugotovimo, da ta
               del spremlja odločbo ustavnega sodišča iz naslova 168. člena, kar je na vsak način
               pozitivno.</p>
               <p>Torej, za zaključek naj povem, da v nacionalni stranki bomo podprli predlog zakona in
               iskreno upamo, da bo ta zakon tako kot nekaj zadnjih zakonov iz naslova tega leta
               oziroma v obdobju v tega leta in prejšnjem letu in pa seveda odločitev v povezavi s
               proračunom Republike Slovenije za leti 2004 in 2005, ko smo namenili dodatna, izdatna
               sredstva za delovanje sodne oblasti, pripeljalo do kvalitetnega odločanja in pa do
               zmanjševanja sodnih zaostankov. Ob tem naj poudarim, da tako zunanji opazovalci kot
               domači poznavalci razmer v sodstvu niso kritizirali oziroma izpostavljali pomanjkanja
               teh dveh rešitev, ampak seveda izpostavljali predvsem trajni sodniški mandat. Zato
               ocenjujemo, da seveda do dokončne rešitve omenjeni predlog zakona ne bo pripeljal,
               lahko pa nakazuje na pozitivno smer, zato bomo v nacionalni stranki predlog zakona
               podprli. Hvala.</p>
            </sp>
            <sp xml:id="SDZ3-Redna-32-2003-12-16.sp11">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče liberalne demokracije bo predstavila gospa Irma Pavlinič Krebs.
           </p>
            </sp>
            <sp xml:id="SDZ3-Redna-32-2003-12-16.sp12">

               <speaker>IRMA PAVLINIČ KREBS:</speaker>

               <p>Spoštovani gospod minister, gospod podpredsednik, kolegice poslanke in poslanci!</p>
               <p>Novela zakona o pravdnem postopku je potrebna v prvi vrsti zaradi predlaganih
               sprememb in dopolnitev zakona o zakonski zvezi in družinskih razmerjih, ki
               predvidevajo prenos določenih pristojnosti v družinskih zadevah s centrov za socialno
               delo na sodišča. To narekuje tudi ustrezno uskladitev določb zakona o pravdnem
               postopku, ki urejajo stvarno pristojnost in postopek v zakonskih sporih ter sporih iz
               razmerij med starši in otroki. Oblikovanje družinskih oddelkov pri okrožnih sodiščih
               kot specializiranih oddelkov za odločanje v teh primerih bo omogočilo boljše
               uresničevanje načela o koristih otroka. Načelo o koristi otroka mora biti temeljno
               vodilo za starše, druge osebe, državne organe in nosilce javnih pooblastil pri
               odločanju o vseh dejavnostih in postopkih v zvezi z otrokom.</p>
               <p>Drugi sklop predlaganih sprememb in dopolnitev sledi odločbi ustavnega sodišča in
               določa obveznost plačevanja sodnih taks kot procesno predpostavko v pravdnem postopku
               za posamezne vrste vlog tako, da so te vloge v zakonu izrecno navedene. Izrecno se
               torej navajajo vloge, za katere je plačilo sodne takse pogoj za sodno varstvo. Če
               taka taksa ni plačana, sodišče šteje, da je vloga umaknjena.</p>
               <p>Podpiramo tudi spremembo, ki uveljavlja načelo predvidljivosti v postopku. Sodišče
               mora v vsakem primeru vložnika pozvati, da vlogo dopolni ali popravi in ga hkrati
               opozoriti na pravne posledice, če ne bo ravnal v skladu z zahtevo sodišča.</p>
               <p>Tretji sklop predlaganih sprememb in dopolnitev sledi tudi odločbi ustavnega sodišča,
               ki je razveljavilo šesti odstavek 168. člena zakona, v kolikor gre za sodne takse za
               vložitev tožbe. Po razveljavitvi omenjene določbe tako zakon omogoča oprostitev
               plačila tožbene takse za podjetnika posameznika in pravno osebo. V poglavju o
               oprostitvi plačila stroškov postopka novela natančneje ureja institut oprostitve
               plačila sodnih taks, torej za podjetnika in pravno osebo.</p>
               <p>Glede na to, da so razlogi za predlagane spremembe skorajda izključno v odločbah
               ustavnega sodišča, ki je posredno ali neposredno ugotovilo, da nekatere zakonske
               določbe niso v skladu z ustavo, bomo v poslanskem klubu Liberalne demokracije
               Slovenije predlog zakona podprli. Hvala lepa.</p>
            </sp>
            <sp xml:id="SDZ3-Redna-32-2003-12-16.sp13">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Vojko Čeligoj, DeSUS, izvolite.</p>
            </sp>
            <sp xml:id="SDZ3-Redna-32-2003-12-16.sp14">

               <speaker>VOJKO ČELIGOJ:</speaker>

               <p>Hvala za besedo. Gospod minister, drage kolegice, kolegi!</p>
               <p>V poslanski skupini DeSUS menimo, da je pravilna odločitev predlagatelja, da na
               področju pristojnosti o morebitnih sporih iz razmerij med starši in otroki in
               zakonskih sporih predlog zakona formalno vzpostavlja oblikovanje družinskih oddelkov
               okrožnih sodišč kot specializiranih oddelkov. Vsi vidnejši mednarodni dokumenti, ki
               se nanašajo na pravico otrok, namreč poudarjajo načelo koristi otroka. Poslanci
               poslanske skupine DeSUS smo prepričani, da lahko ustanovitev specializiranega oddelka
               v okviru okrožnih sodišč znatno pripomore k uresničevanju tega načela, saj to
               zagotavlja več možnosti in aktivno udeležbo otroka, ki lahko ob morebitnih sporih v
               večji meri izraža svoje mnenje.</p>
               <p>Poleg tega menimo, da bi bilo koristno, da bi se v primerih, ko pride do spora med
               starši in otroki ali do odločanja, pri katerem od staršev naj živi otrok in otrok še
               ne more biti stranka v postopku, otroku vedno postavil začasni skrbnik, ki bi
               zastopal njegove interese. Vendar pa v poslanski skupini DeSUS menimo, da je ključna
               za učinkovito delovanje teh sodišč tudi usposobitev primernega kadra oziroma
               pridobitev posebnega specializiranega znanja za že obstoječi kader, ki bi v večji
               meri imel posluh za potrebe otroka.</p>
               <p>Ostale spremembe, ki jih vsebuje predlog zakona, so posledica odločb ustavnega
               sodišča, ki je razveljavilo določitev plačila sodne takse kot splošne procesne
               predpostavke oziroma omogočilo oprostitev plačila tožbene takse za podjetnika
               posameznika in pravno osebo.</p>
               <p>V poslanski skupini smo vedno zagovarjali spoštovanje odločb ustavnega sodišča.
               Menimo pa tudi, da je odločitev ustavnega sodišča, na podlagi katere je splošno
               pravilo o plačilu takse kot procesne predpostavke določeno le za vloge, s katerimi se
               začenja postopek na prvi stopnji, v skladu z načelom pravice do pravnega sredstva, ki
               je zagotovljena v 25. členu ustave Republike Slovenije.</p>
               <p>V poslanski skupini DeSUS bomo torej predlog zakona in amandmaje odbora podprli.
               Hvala.</p>
            </sp>
            <sp xml:id="SDZ3-Redna-32-2003-12-16.sp15">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Nove Slovenije bo predstavila gospa Majda Zupan.</p>
            </sp>
            <sp xml:id="SDZ3-Redna-32-2003-12-16.sp16">

               <speaker>MAJDA ZUPAN:</speaker>

               <p>Hvala lepa za besedo, gospod podpredsednik in za razumevanje. Spoštovani! Novelacija
               zakona o pravdnem postopku se opira na odločbe ustavnega sodišča, ki je posredno ali
               neposredno ugotovilo, da nekatere zakonske določbe niso skladne z ustavo. Pri tem gre
               za tri skupine. Prva skupina se nanaša na spremembe zakona o zakonski zvezi in
               družinskih razmerjih, ena izmed teh je tudi uresničevanje načela koristi otroka in
               prenos zadev s centra za socialno delo na sodišča, potem uskladitev zakona o pravdnem
               postopku in vzpostavitev nove ureditve družinskih oddelkov na okrožnih sodiščih. V
               drugi skupini gre za plačilo sodnih taks skozi procesne predpostavke. V tretji pa za
               določbe, ki natančno urejajo oprostitev sodne takse za pravne osebe in podjetnike. V
               naši poslanski skupini pričakujemo, da bodo predlagane spremembe omogočile
               učinkovitejše sodne postopke, s tem pa hitrejše zagotavljanje sodnega varstva, kar
               tudi sicer podpiramo. Prepričani pa smo, da bodo potrebne še nadaljnje spremembe, ki
               pa bodo morale poseči v samo zasnovo zakona. Pri tem mislimo, da je potrebno preučiti
               področje v zvezi z možnostjo uvedbe celovite zamudne sodbe, celovite pritožbene
               obravnave, potem za zbiranje dokaznega gradiva. Pri tem naj bi imela večja
               pooblastila sodišča, v fazi priprav na glavno obravnavo naj bi bila izmenjava navedb
               strank, pri čemer bi bila obravnava namenjena le razčiščevanju spornih dokazov in
               dejstev, pa še druge rešitve. Vse to naj bi skrajšalo postopke s pravnimi sredstvi, s
               tem pa naj bi zakon pridobil tudi tiste elemente, ki bi pravdni postopek naredili
               učinkovitejši. Sicer pa smo v poslanski skupini Nove Slovenije za spremembe in
               dopolnitve predlaganega zakona. Hvala lepa.</p>
            </sp>
            <sp xml:id="SDZ3-Redna-32-2003-12-16.sp17">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Stranke mladih bo predstavil gospod Bogomir Vnučec. Prosim.</p>
            </sp>
            <sp xml:id="SDZ3-Redna-32-2003-12-16.sp18">

               <speaker>BOGOMIR VNUČEC:</speaker>

               <p>Hvala za besedo, spoštovani podpredsednik. Minister, kolegice in kolegi! V Stranki
               mladih Slovenije smo veseli, da se je ministrstvo za pravosodje zganilo in pripravilo
               predlog sprememb zakona o pravdnem postopku, četudi na podlagi odločbe ustavnega
               sodišča. Predlagatelj v obrazložitvi predloga navaja namene po sistemskih spremembah
               področne zakonodaje, v isti sapi pa priznava, da predlogi sprememb še niso kvalitetno
               preučeni, da manjkajo strokovne analize in še marsikaj. Sodni zaostanki pa se večajo.
               Reforma sodstva pri projektu zmanjševanja sodnih zaostankov ni bila uspešna, zato bi
               bilo modro, v kolikor ta pot ne vodi v pravo smer, torej k zniževanju sodnih
               zaostankov, premisliti, ali je smiselno še nadaljevati v smeri, ki je bila
               zastavljena. V poslanski skupini Stranke mladih Slovenije menimo, da ne, ampak da je
               potrebno poiskati novo pot, v tem primeru s kvalitetno reformo sodstva, ki bo
               negativne trende večanja sodnih zaostankov zaustavila. In priznati, da so bila tri
               leta vržena proč.</p>
               <p>V Stranki mladih Slovenije spoštujemo odločbe ustavnega sodišča, da je potrebno
               izvesti postopkovne izvedbe prenosa pristojnosti v družinskih zadevah s centra za
               socialno delo na sodišča, vendar zopet opozarjamo, da je od ministrstva za pravosodje
               odvisno, kako bo ta prenos izpeljalo. Zavedati se je potrebno, da bo novela zakona
               stopila v veljavo veliko prej, preden bodo sodniki, ki bodo v prihodnje zadolženi za
               reševanje družinskih sporov, uspeli pridobiti ustrezno sociološko znanje, ki ga
               potrebujejo, v kolikor želijo o omenjenih problemih odločati. O pripravah sodnikov na
               to delo in sodelovanje s strokovnjaki iz centov za socialno delo v predlogu zakona ne
               izvemo nič. Še več, problem se ne definira, kar daje misliti, da bo v praksi slabo
               izpeljano. Skratka, predlog zakona bomo v Stranki mladih Slovenije podprli, kot bi pa
               tudi podprli z veseljem temeljito reformo slovenskega sodstva, ki pa je na
               ministrstvu žal še niste pripravili in se problem tako prenaša na naslednji mandat.
               Hvala.</p>
            </sp>
            <sp xml:id="SDZ3-Redna-32-2003-12-16.sp19">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še stališče Slovenske ljudske stranke. Gospod Jurij Malovrh. Prosim.</p>
            </sp>
            <sp xml:id="SDZ3-Redna-32-2003-12-16.sp20">

               <speaker>JURIJ MALOVRH:</speaker>

               <p>Gospod predsedujoči, hvala lepa za besedo. Spoštovane poslanke, poslanci! Predlog
               zakona o spremembah in dopolnitvah zakona o pravdnem postopku se nanaša na spremembe
               in dopolnitve, potrebne zaradi odločb ustavnega sodišča, ki se neposredno ali
               posredno dotikajo tudi vprašanj, ki jih ureja zakon o pravdnem postopku.</p>
               <p>Predlog zakona obravnava tri sklope vprašanj. Odločbo, ki se nanaša na zakon o
               zakonski zvezi in družinskih razmerjih, na zakon o sodnih taksah in odločbo,
               neposredno v zvezi z zakonom o pravdnem postopku. V prvem delu gre za tiste
               spremembe, ki so potrebne zaradi novele zakona o zakonski zvezi in družinskih
               razmerjih in se nanašajo na prenos pristojnosti glede odločanja o stikih in
               preživljanju otrok s centra za socialno delo na okrožna sodišča. S prenosom
               pristojnosti in posledično koncentracije pristojnosti na enem mestu bo omogočena
               vzpostavitev družinskih oddelkov okrožnih sodišč. Družinski oddelki se torej
               oblikujejo kot specializirani oddelki odločanja o vsem tistem, kar spada v
               sodnopristojnost na tem področju. S predlaganim se bomo približali ureditvi, ki kot
               izrazito pozitivno izhaja iz številnih mednarodnih dokumentov, kot sta med drugim
               evropska konvencija o uresničevanju otrokovih pravic in konvencija Združenih narodov
               o otrokovih pravicah, ki zagovarjajo stališče, da je najustreznejše pravno varstvo,
               torej varstvo, ki je najbolj v korist otroka, pravosodno varstvo. V poslanski skupini
               Slovenske ljudske stranke se strinjamo s predlagateljem, da bodo strokovno
               specializirani oddelki doprinesli k uresničevanju načela največje koristi otroka.</p>
               <p>Drugi sklop sprememb se nanaša na odločbo ustavnega sodišča, s katero je
               razveljavilo prvi odstavek 8. člena zakona o sodnih taksah. S predlagano rešitvijo je
               pravilo o plačilu takse kot splošno procesne predpostavke določeno ožje, kot ga je
               urejala razveljavljena določba zakona o sodnih taksah, saj velja le za vloge, s
               katerimi se začenja postopek na prvi stopnji, ne pa za pravna sredstva. V poslanski
               skupini Slovenske ljudske stranke se strinjamo s predlagateljem, ki ocenjuje, da bi
               predpisovanje plačila takse kot procesne predpostavke je ...<stage>/Opozorilni znak za konec
               razprave./</stage>... lahko predstavljalo oviro z ustavo določene pravice do pravnega
               sredstva.</p>
               <p>Nadalje se strinjamo s trditvijo, da bi predstavljala izguba ustavne pravice na
               račun fiskalnega interesa in procesne discipline brez dvoma nesorazmeren ukrep.</p>
               <p>Tretji sklop sprememb in dopolnitev se nanaša na odločbo ustavnega sodišča, ki je
               razveljavila šesti odstavek 168. člena zakona o pravdnem postopku skladno z ...<stage>/Znak
               za konec razprave./</stage>... sodne takse ni mogoče izključiti za samostojne podjetnike
               posameznike v sporih, ki so v zvezi z njihovo dejavnostjo za pravne osebe.</p>
               <p>Glede na to, da po razveljavitvi ni zakonskih določb, ki bi ustrezno urejale pogoje
               in postopek oprostitve plačil za omenjene osebe, jih je predlagatelj v predlogu
               zakona primerno uredil.</p>
               <p>V poslanski skupini Slovenske ljudske stranke menimo, da predlog zakona na primeren
               in ustrezen način uveljavlja spremembe in dopolnitve, ki se nanašajo na področja, ki
               jih ureja zakon o pravdnem postopku in so potrebne zaradi odločb ustavnega sodišča.</p>
               <p>V poslanski skupini Slovenske ljudske stranke bomo zakon podprli. Hvala lepa.</p>
            </sp>
            <sp xml:id="SDZ3-Redna-32-2003-12-16.sp21">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Končali smo predstavitve stališč poslanskih skupin. Ker k dopolnjenemu
               predlogu zakona ni bilo vloženih amandmajev, ni možna razprava o členih, zato
               razpravo zaključujem in s tem tudi drugo obravnavo predloga zakona.</p>
               <p>V skladu s 139. členom poslovnika bo zbor glasovanje o zakonu opravil v petek 19.
               decembra po končani zadnji točki dnevnega reda. S tem prekinjam to točko dnevnega
               reda. Nadaljujemo ob 10.45 uri.</p>
               <stage type="time">(Seja je bila prekinjena ob 10.37 uri in se je nadaljevala ob 10.46.)</stage>
            </sp>
            <sp xml:id="SDZ3-Redna-32-2003-12-16.sp22">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke, spoštovani poslanci, lep pozdrav vsem!</p>
               <p>Prehajamo na <title>3. TOČKO DNEVNEGA REDA, TO JE NA DRUGO OBRAVNAVO PREDLOGA ZAKONA O
                  DELOVNIH IN SOCIALNIH SODIŠČIH.</title> Predlogo zakona je v obravnavo zboru
               predložila Vlada Republike Slovenije. Besedo dajem predstavniku vlade za dopolnilno
               obrazložitev predloga zakona. K besedi vabim mag. Ivana Bizjaka, ministra za
               pravosodje. Izvolite.</p>
            </sp>
            <sp xml:id="SDZ3-Redna-32-2003-12-16.sp23">

               <speaker>MAG. IVAN BIZJAK:</speaker>

               <p>Hvala gospa podpredsednica. Spoštovane poslanke in poslanci! Pred vami je predlog
               novega zakona o delovnih in socialnih sodiščih, ki bo torej nadomestil veljavni
               zakon, ki je bil sprejet leta 1994. Ta novi zakon je potreben, ker je treba uskladiti
               stvarne pristojnosti in sodni postopek za delovne in socialne spore s številnimi
               novimi zakoni, ki so bili medtem sprejeti, zlasti z zakonom o delovnih razmerjih, o
               javnih uslužbencih pa tudi s spremenjenimi predpisi na področju socialne varnosti.Na
               drugi strani je potrebna uskladitev postopka s spremembami pravdnega postopkovnika,
               do katerih je prišlo v vmesnem času, predvsem pa sledi ta zakon tudi potrebi po
               zagotovitvi hitrejšega in učinkovitejšega sodnega varstva v delovnih in socialnih
               sporih Razmere na tem področju se sicer izboljšujejo, sodišča obvladujejo tekoči
               pripad, postopno odpravljajo zaostanke iz prejšnjih let, vendarle pa trajanje
               postopkov le kaže, da je treba tudi na zakonski ravni z novimi procesnimi predpisi
               dodatno omogočiti in spodbuditi hitrejše reševanje sporov. Zakon je pripravila
               posebna delovna skupina, sestavljena iz predstavnikov tako vlade kot tudi delovnih in
               socialnih sodišč vseh stopenj, seveda pa tudi drugih pravnih strokovnjakov. Izdelana
               so bila številna ekspertna mnenja in nekatere analize, ki so dale podlage temu
               tekstu. Dovolite mi, da samo na kratko predstavim nekatere ključne novosti, saj na
               nekaterih področjih bistvenih sprememb ni, to velja zlasti za organizacijsko mrežo
               delovnih in socialnih sodišč, ker ukinjamo le en zunanji oddelek zaradi premajhnega
               pripada.</p>
               <p>Glede stvarne pristojnosti je potrebno poudariti, da se stvarna pristojnost v
               individualnih delovnih sporih razširja na vse odškodninske spore iz delovnega
               razmerja, torej tudi tiste, ki so vezane na poškodbe pri delu in na poklicne bolezni.
               Kot drugo spremembo pristojnosti naj omenim, da socialno sodišče ne bo več pristojno
               za odločanje v sporih iz prostovoljnega zdravstvenega in pokojninskega zavarovanja,
               saj gre za zadeve, ki imajo prevladujoče značilnosti pogodbenega obligacijskopravnega
               razmerja.</p>
               <p>Glede pravil postopka naj omenim nekaj novosti. Torej, po eni strani se v večji meri
               uveljavlja preiskovalno načelo pri zbiranju dokaznega gradiva z izvajanjem dokazov po
               uradni dolžnosti. Uvajamo načelo koncentracije glavne obravnave, torej poudarjena je
               zahteva po temeljiti pripravi z namenom, da se torej že pred njenim začetkom zbere
               vse bistveno procesno gradivo in da ne prihaja do prelaganja narokov in s tem
               podaljševanja postopka.</p>
               <p>Poravnalni narok je urejen tako, da ga lahko opravi tudi sam predsednik senata, saj
               ugotavljamo, da je poravnalni narok lahko veliko bolj učinkovit, če postopek ni
               preveč zapleten. Določeno je tudi, da v sporih o obstoju in prenehanju delovnega
               razmerja mora biti poravnalni nalog izveden najkasneje v dveh mesecih od prejema
               odgovora na tožbo. Tudi tu sledimo zahtevi po posebni pospešitvi postopka v sporih,
               ki imajo seveda velik vpliv na stranko, torej zlasti na delavce. Opredeljene so
               sankcije za izostanek strank iz naroka, katerih namen je zagotoviti večjo procesno
               disciplino strank v teh sporih in s tem tudi pospešitev postopka. Uveden je institut
               vzorčnega postopka, ki naj prispeva k hitrejšemu reševanju množičnih sporov. Uvajamo
               popolno pritožbeno obravnavo, kar omogoča, da se bodo izpodbijane sodbe le izjemoma
               razveljavljale in vračale v novo sojenje. Torej tudi tu koncentriramo in pospešujemo
               postopek z uveljavitvijo načela, naj bi bila zadeva zaključena na eni poti skozi
               sodni postopek.</p>
               <p>Pri izrednih pravnih sredstvih zakon uvaja mešani sistem po zakonu dovoljene in s
               strani sodišča dopuščene revizije. Revizija je dovoljena, če tako določa zakon ali če
               jo dopusti sodišče.</p>
               <p>Zakon je bil usklajen in podprt s strani ekonomsko- socialnega sveta, pozitivno,
               torej v smislu podpore, pa se je o njem izrekel tudi sodni svet. Hvala lepa.</p>
            </sp>
            <sp xml:id="SDZ3-Redna-32-2003-12-16.sp24">

               <speaker>PREDSEDNIK BORUT PAHOR:</speaker>

               <p>Hvala vam, gospod minister. Predsednik odbora, kolega Lavrinc bo sedaj predstavil
               poročilo pristojnega odbora za notranjo politiko, potem pa bomo slišali stališča
               poslanskih skupin. Najprej predsednik odbora, kolega Lavrinc, prosim.</p>
            </sp>
            <sp xml:id="SDZ3-Redna-32-2003-12-16.sp25">

               <speaker>MAKSIMILJAN LAVRINC:</speaker>

               <p>Hvala lepa, gospod predsednik. Kolegice in kolegi!</p>
               <p>Kot je razvidno iz poročila, je odbor ob obravnavi imel pri sebi tudi mnenje naše
               zakonodajno-pravne službe. Imel je mnenje komisije državnega sveta Republike
               Slovenije za politični sistem, mnenje sodnega sveta in pa seveda amandmaje, ki so
               bili pripravljeni na podlagi mnenja naše zakonodajno-pravne službe. V razpravi, ki je
               sledila, so razpravljalci predvsem podprli takšen predlog zakona, želeli še nekaj
               pojasnil v zvezi z volitvami sodnikov porotnikov. Potem ko je predlagatelj na ta
               nekatera vprašanja odgovoril, pa so bili sprejeti amandmaji in tako je nastal v
               skladu z našim poslovnikom dopolnjen predlog zakona, ki ga odbor predlaga državnemu
               zboru. Hvala lepa.</p>
            </sp>
            <sp xml:id="SDZ3-Redna-32-2003-12-16.sp26">

               <speaker>PREDSEDNIK BORUT PAHOR:</speaker>

               <p>Hvala, gospod predsednik odbora. Sedaj bomo slišali predstavitev stališč poslanskih
               skupin. Kolegica Majda Zupan bo predstavila stališče poslanske skupine Nove
               Slovenije. Za njo kolega Levič za poslansko skupino SMS. Najprej kolegica
               Zupanova.</p>
            </sp>
            <sp xml:id="SDZ3-Redna-32-2003-12-16.sp27">

               <speaker>MAJDA ZUPAN:</speaker>

               <p>Hvala lepa za besedo, spoštovani gospod predsednik. Gospod minister, kolegice in
               kolegi! Predlagatelj zakona o delovnih in socialnih sodiščih želi z novim predlogom,
               ki naj bi nadomestil ureditev iz leta 1994, na novo urediti pristojnosti,
               organizacijo in sestavo delovnih in socialnih sodišč ter postopke za odločanje v
               delovnih in socialnih sporih. Zlasti pa želi skrajšati postopke, ki sedaj trajajo več
               kot dve leti.</p>
               <p>Prav to pa je nesprejemljivo, saj gre za delovne in socialne spore, ki lahko močno
               posežejo v ekonomski in socialni položaj delavcev. V ta namen, naj bi se skrajšali
               postopkovni roki, kar pa bi po eni strani lahko podprli, po drugi strani pa menimo,
               da je lahko potencialno škodljivo za uveljavljanje pravic in varstva delavcev, ki so
               že po definiciji šibkejše stranke v postopku. Ne smemo prezreti, da je določanje
               rokov v veliki meri prepuščeno sodnikom. Stranke, v primeru, da zamudijo rok, ne
               morejo več uveljaviti pravic v postopku, razen če naknadno dokažejo, da niso mogli
               posredovati dokazov pravočasno, brez svoje krivde, oziroma da s tem ne zavlačujejo
               postopka. Menimo, da je odločanje sodnikov o rokih, namesto zakonodajalca,
               konceptualno vprašanje, ki bi ga bilo potrebno najprej doreči na načelni ravni.
               Glavno vodilo zakona bi morala biti večja določenost procesnih določb, ki so orodje
               za uveljavljanje pravic, kar je izredno pomembno s strani delavcev in zaradi
               zmanjševanja zaostajanja procesnega prava za materialnim.</p>
               <p>V naši poslanski skupini imamo v zvezi s predlogom nekatere pomisleke, ki se
               nanašajo na naslednja področja. Izvajanje dokazov po uradni dolžnosti s strani sodišč
               je določeno le v socialnih sporih. Znano pa je, da v večini primerov delavci prav v
               delovnih sporih potrebujejo pomoč sodišč. V delovnih sporih ni natančno določeno,
               kakšne vrste odločb lahko izda sodišče. Črtano je izredno pravno sredstvo - zahteva
               za varstvo zakonitosti. Uvajajo se pritožbe na glavno obravnavo, ki ima namen
               postopek pospešiti, se pa v praksi ne izvaja. Večji poudarek bi moral biti na mirnih
               oblikah reševanja sporov, kot sta mediacija in konciliacija. Izvedenci v delovnih in
               socialnih sporih ne bi smeli biti zaposleni v podjetjih toženih strank.</p>
               <p>Ali dejansko predlog zakona o delovnih in socialnih sodiščih pomeni izboljšanje
               koncepta in s tem delovanja sodišč na področju delovnih in socialnih sporov, bo
               pokazal čas. Prizadevanja so v tej smeri. Zato v naši poslanski skupini predlogu ne
               nasprotujemo. Hvala lepa.</p>
            </sp>
            <sp xml:id="SDZ3-Redna-32-2003-12-16.sp28">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Zupanova. Kolega Levič bo predstavil stališče poslanske skupine
               Stranke mladih. Za njim kolega Petan stališče poslanske skupine SDS. Najprej kolega
               Levič. Prosim.</p>
            </sp>
            <sp xml:id="SDZ3-Redna-32-2003-12-16.sp29">

               <speaker>PETER LEVIČ:</speaker>

               <p>Hvala lepa, gospod predsednik. V Stranki mladih Slovenije pozdravljamo sprejem
               novega zakona o delovnih in socialnih sodiščih. Sprejem le-tega razumemo kot korak
               naprej na področju, ki je dejansko še zelo mlado in brez pomembnih osnov v pretekli
               zgodovini, torej pred letom 1990. Dejstvo je, da so do takrat podobno funkcijo
               opravljala posebna sodišča, in sicer posebna sodišča združenega dela, ki so sodila v
               širši okvir tako imenovanih samoupravnih sodišč, ta pa so bila do te mere uvrščena v
               sistem tako imenovanega samoupravnega prava, da je bilo torej potrebno leta 1994
               končno sprejeti zakon, ki je uredil sodno funkcijo na delovnem in socialnem področju
               in prekinil ponesrečeni eksperiment, ki ga je več kot očitno povozila zgodovina. V
               preteklih devetih letih je bilo dovolj časa, da se novi sistem razvije in da se
               pokažejo pomanjkljivosti zakona, pa tudi razvoj na drugih upravnih področjih terja
               uskladitve in s tem nov zakon na obravnavanem področju. Nov zakon je zato nedvomno
               potreben. Še posebej pomembno se nam zdi, da daje predlog velik poudarek
               učinkovitosti, torej tistemu, kar dandanes ni ravno odlika sodišč in upravičeno jezi
               mnoge državljane. Ali še huje, mnogim državljanom onemogoča uživanje njihovih pravic.
               Tu mislim predvsem na vsebovano načelo koncentracije glavne obravnave, ki naj omogoči
               učinkovito obravnavo, ne pa da se naroki rutinirano prelagajo. Tudi ostrejše
               sankcioniranje strank ob izostanku iz naroka bi lahko pripomoglo k prej omenjenemu
               cilju, torej hitrejšemu sodnemu postopku.</p>
               <p>Glede stroškov postopka so ohranjene določbe v korist delavca. Tudi to se zdi zelo
               pomembno. Kot vedno pa bo izvajanje zakona tisto, ki bo najbolj vplivalo na pravno
               varnost. Dejansko edina stvar, ki nam v Stranki mladih Slovenije vzbuja skepso v
               predlogu zakona, je določba o izvolitvi sodnikov porotnikov. Vendar smo prepričani,
               da se da v bližnji prihodnosti poiskati pametno rešitev, zato zaradi teh vprašljivih
               določb v predlogu zakona samemu predlogu ne nasprotujemo in ga bomo zato tudi
               podprli. Hvala lepa.</p>
            </sp>
            <sp xml:id="SDZ3-Redna-32-2003-12-16.sp30">

               <speaker>PREDSEDNIK BORUT PAHOR:</speaker>

               <p>Hvala, kolega Levič. Kolega Petan bo predstavil stališče poslanske skupine Slovenske
               demokratske stranke, za njim kolega Potrč. Najprej kolega Petan, prosim.</p>
            </sp>
            <sp xml:id="SDZ3-Redna-32-2003-12-16.sp31">

               <speaker>RUDOLF PETAN:</speaker>

               <p>Hvala za besedo, gospod predsednik. Spoštovani! Torej področje, ki ga obravnava ta
               zakon, je še posebej pomembno za vsakega zaposlenega. In delovna zakonodaja, in
               seveda tudi to področje delovnih in socialnih sodišč, bi morala biti takšna, da bi
               bil sistem ažuren. Seveda mora biti povsod. Ampak če kje, potem je tu zahteva še po
               dodatni ažurnosti, kajti, če se zadeve predlogo vlečejo, potem lahko tudi firma, s
               katero si mogoče nisi najbolj v dobrih odnosih, da to rešuješ na sodišču, lahko gre v
               stečaj, in zadeva se zaključi in je potem seveda konec koncev brezpredmetna. Tako da,
               če kje, potem mora biti tu sistem res ažuren. Ampak žal, tako ni.</p>
               <p>Te spremembe, ki so v tem zakonu opredeljene, naj bi bile potrebne in njune zaradi
               spremembe predpisov s področja delovnega prava in socialne varnosti, zaradi spremembe
               procesnih predpisov in zaradi uvedbe ali spremembe procesnih inštitutov zaradi
               krajših sodnih postopkov in odprave določenih pomanjkljivosti, ki so se pokazale v
               praksi. Glede na to, da imamo delovna sodišča I. stopnje v Ljubljani, Mariboru, Celju
               in Kopru z zunanjimi oddelki, razen v Celju, imamo socialno sodišče samo v Ljubljani.
               Po predlagani spremembi naj bi se ukinila zunanja enota v Postojni z obrazložitvijo
               "zaradi zmanjšanega pripada na tej enoti na področju, ki ga ta enota pokriva". Pri
               obrazložitvi predlagatelja zakona pa je še posebej zanimivo dejstvo ali informacija,
               ki smo jo dobili, da so pri pripravi zakona sodelovali, poleg predstavnikov
               ministrstva, vlade tudi predstavniki sodišč, se pravi, pri nas temu rečemo stroka,
               pri tem pa tudi nemški strokovnjaki. Zastavlja se vprašanja, kolik je delež teh
               nemških strokovnjakov pri vsebini tega zakona. Ali je mogoče delež samo simboličen,
               tako kot je bila sedaj praksa, samo zaradi tega, da bi stvar izgledala bolj
               verodostojna, ali pa je dejansko tudi vpliv pomembnejši, tudi vsebinski. Ta dvom se
               nam poraja zaradi izredno burne reakcije v slovenskem sodstvu po objavljenih
               stališčih nemškega predpristopnega svetovalca, gospoda Doukoffa in seveda zanikanja
               vsebine njegovih stališč s strani sodne veje oblasti. Zato se nam seveda poraja dvom,
               da so bila v tem zakonu upoštevana vsa stališča nemških strokovnjakov. Če pa so,
               potem pa smo seveda veseli.</p>
               <p>Dejstvo je, da je mnenje tujcev dobrodošlo, kajti pri nas je v nekem obdobju vladalo
               celo mnenje, da bi lahko mirne duše ukinili ministrstvo za pravosodje in seveda tudi
               ministra za pravosodje, ker tako ali tako ne sme o ničemer odločati, ker je sodstvo
               nedotakljivo in vse, kar bi bilo drugače, bi bilo vmešavanje v neodvisno sodstvo.
               Rekel bi, da to ne gre za kritiko predloga, tega ki je pred nami, ampak dela, ki je
               pripeljalo do takšne situacije, da se danes moramo s tem ukvarjati. Prave reforme v
               sodstvu se nismo v bistvu nikoli lotili. Spremembe smo, tako vsaj sedaj kaže
               situacija, opravljali zaradi sprememb. Spremembe, seveda tudi protiustavne, kar je
               bil seveda vzrok za nove spremembe in tako se je začarani krog, ta stvar podaljšala
               in danes smo v situaciji, kot smo, reforma, ki bi naj bila reforma, je naredila
               škodo. To ugotavljajo sedaj vsi in to so nam ne nazadnje morali povedati tudi tujci.</p>
               <p>Omenil bi še to, da je veliko pozornost pri obravnavi tega zakona vzbudilo tudi
               dejstvo, da bo naslednje leto potrebno razpisati volitve za večino sodnikov
               porotnikov, kar mora opraviti državni zbor in kasneje tudi opraviti imenovanje. Ker
               gre za preko tisoč teh sodnikov porotnikov, je ideja bila, da bi zaradi tega
               spremenili zakon, ki ga obravnavamo, vendar to ne bi bilo mogoče, ker učinek tega bi
               bil šele po letu 2005, sodnike pa bo potrebno izvoliti v naslednjem letu. Rešitve za
               eventualne spremembe je potrebno torej iskati po drugi smeri, pri tem se pa postavlja
               vprašanje, ali je zaradi velikega volilnega leta potrebno spreminjati, prilagajati
               sistem, pa kakršenkoli že je. Takoj zaključim! Mislim, da to ne kaže ravno na resnost
               do zakonodaje in rešitve bo potrebno iskati drugje.</p>
               <p>V Slovenski demokratski stranki ne bomo nasprotovali sprejemanju take vsebine, kot
               je pred nami. Hvala.</p>
            </sp>
            <sp xml:id="SDZ3-Redna-32-2003-12-16.sp32">

               <speaker>PREDSEDNIK BORUT PAHOR:</speaker>

               <p>Hvala vam, kolega Petan. Kolega Miran Potrč bo predstavil stališče Združene liste
               socialnih demokratov. Prosim.</p>
            </sp>
            <sp xml:id="SDZ3-Redna-32-2003-12-16.sp33">

               <speaker>MIRAN POTRČ:</speaker>

               <p>Gospod predsednik, gospod minister, kolegice in kolegi!</p>
               <p>V poslanski skupini Združene liste socialnih demokratov bomo predlog zakona podprli.
               Zavedamo se, da gre za eno od najpomembnejših vprašanj, ki zadevajo delavske,
               delovne, socialne in podobne pravice zaposlenih in drugih, ki jih uživajo na podlagi
               dela. Prav je povedati, da je na tem področju vsaj po naši oceni v zadnjem času
               gotovo prišlo do zmanjšanja pravic, ne v formalnem smislu, ampak v dejanskem smislu
               in da je zato to toliko bolj potrebno, da se razmere takrat, ko pride do spora na
               sodišču, urejajo čimbolj učinkovito in čimbolj pravično za oba partnerja.</p>
               <p>Do zmanjšanja pravic je namreč prišlo iz tega razloga, ker je vse več novega
               zaposlovanja za določen čas in se s tem pravzaprav vprašanje odpovedi pogodbe o delu
               postavlja v drugoten plan, ker niso osamljeni primeri, ko se zaposluje za kratek čas
               z obljubo prijave na zavodu in z obljubo prijave pokojninskega zavarovanja, pa se to
               po 14-ih dneh ali pa po mesecu dni ne zgodi, ker gre za ljudi, ki, bi rekel,
               mnogokrat tudi prvič iščejo zaposlitev, se taka stvar dogaja iz meseca v mesec in je
               negotovost na tem področju zelo velika.</p>
               <p>Končno, zdi se nam pomembno o tem zakonu posebej govoriti, zaradi tega, ker gre na
               neki način za le posebno vprašanje urejanja pravnih razmerij. Namreč praviloma gre
               tukaj v večji meri kot v drugih civilnih zadevah res za eksistenčna vprašanja, tudi v
               drugih primerih, ne bom rekel, da so nepomembna, vsak spor je za posameznika izjemno
               pomemben, samo praviloma tukaj gre za eksistenčna vprašanja. Druga značilnost,
               praviloma sporni stranki nista v enakopravnem položaju. Delavec, zaposleni, tisti, ki
               išče pravico, je praviloma v slabšem položaju že zaradi tega, ker je njegov
               nasprotnik bolje organiziran in ker njegov nasprotnik praviloma neposredno nima
               takšnih posledic od rezultata spora, kot jih ima druga stran, delavec.</p>
               <p>Iz tega razloga se nam urejanje teh vprašanj zdi, kar zadeva postopek pred delovnimi
               in socialnimi sodišči, izjemno pomembno, nas veseli, da se je število zaostankov iz
               leta v leto izboljševalo oziroma da jih je vedno manj, vendar je prav povedati, da je
               in na delovnih in socialnih sodiščih od teh sporov še vedno več kot 50% takih, ki se
               vlečejo nad leto dni. To je pa za tistega, ki je izgubil službo ali ki ne more
               uveljaviti delovne in socialne pravice,bi rekel, čas, ki ga ne more razreševati na
               drugi način in so ti roki še vedno daleč nesprejemljivi in zaradi tega, če bo zakon k
               odpravljanju tega deloma doprinesel, potem bomo zadovoljni.</p>
               <p>Podpora, ki jo zakonu dajemo, temelji predvsem na dejstvu, da o njem izražajo
               pozitivno mnenje, da rečem vsi prizadeti. Socialni partnerji na eni strani, kar se
               nam zdi izjemno pomembno, saj je glede tega je bilo veliko vprašanj, kako se naj
               delovni in socialni spori urejajo, posebej, kakšno naj bo vprašanje stroškov
               postopka. Posebej, kako naj se rešujejo kolektivni spori, ki pomagajo k pospeševanju
               razreševanja istovrstnih sporov v posameznem kolektivu. In pomembno se nam zdi, da so
               pozitivno mnenje k njemu dajale tudi ustrezne strokovne, znanstvene institucije in pa
               sami izvajalci samega zakona. Se pravi sodišča in sodni svet. Pod temi predpostavkami
               računamo in pričakujemo, da bo predlagani zakon na ustrezen način uredil vprašanje
               reševanja delovnih in socialnih sporov in ga s to željo tudi podpiramo. Hvala.</p>
            </sp>
            <sp xml:id="SDZ3-Redna-32-2003-12-16.sp34">

               <speaker>PREDSEDNIK BORUT PAHOR:</speaker>

               <p>Hvala lepa, kolega Potrč. Kolega Malovrh bo predstavil stališče poslanske skupine
               Slovenske ljudske stranke. Za njim kolega Peče. Prosim, kolega Malovrh.</p>
            </sp>
            <sp xml:id="SDZ3-Redna-32-2003-12-16.sp35">

               <speaker>JURIJ MALOVRH:</speaker>

               <p>Hvala lepa za besedo, gospod predsednik. Spoštovane poslanke in poslanci! V
               poslanski skupini Slovenske ljudske stranke smo se poglobili v predlog zakona, ki bo
               v celoti nadomestil veljavni zakon o delovnih in socialnih sodiščih. Seznanili smo se
               s pojasnili predlagatelja in z razlogi za sprejem novega zakona. Mnenja smo, da je
               predlagatelj jasno podal relevantne argumente, zaradi katerih je potrebno zakon
               sprejeti.</p>
               <p>Dejstvo je, da so se od leta 1994, ko je bil sprejet veljavni zakon, spremenili
               mnogi materialni predpisi na področju delovnega prava in prava socialne varnosti.
               Zakon je torej potrebno uskladiti z novim zakonom o delovnih razmerjih, z zakonom o
               javnih uslužbencih ter z zakoni, ki urejajo področje socialne varnosti. V poslanski
               skupini Slovenske ljudske stranke ocenjujemo, da je pomemben argument za sprejem
               zakona tudi dejstvo, da morajo korenitim spremembam na področju materialnega prava,
               materialnega delovnega in socialnega prava slediti spremembe in prilagoditve
               delovnega in socialnega procesnega prava. Le s primernimi postopkovnimi določbami je
               namreč moč zagotoviti ustrezno in učinkovito sodno varovanje pravic.</p>
               <p>Nadaljnji argument, ki govori v prid sprejema tega zakona je novi zakon o pravdnem
               postopku. Veljavni zakon o delovnih in socialnih sodiščih, ki določa subsidiarno
               uporabo pravil pravdnega postopka, je bil namreč sprejet v času, ko je bil v veljavi
               še zakon o pravdnem postopku iz leta 1976. Posledično, torej zakon o delovnih in
               socialnih sodiščih vsebuje določbe, ki so vsebinsko v skladu s takratno ureditvijo
               pravdnega postopka. Novi zakon o pravdnem postopku, ki je bil sprejet leta 1999 in
               noveliran leta 2002, pa zahteva določene prilagoditve in spremembe delovnega in
               socialnega procesnega prava. Sodni zaostanki in kako jih odpraviti je tema, o kateri
               v zadnjem času pogosto govorimo. Hitrost postopka, predvsem v delovnih in socialnih
               sporih, je predpogoj kvalitetnega pravnega varstva. Pravno varstvo v razumnem roku,
               pa je poglaviten element sodnega varstva. Pravica do sodnega varstva je opredeljena v
               23. členu ustave, ki govori o odločanju brez nepotrebnega odlašanja. Spoštovanje
               ustavnih kategorij predstavlja enega od kriterijev pravne države.</p>
               <p>V poslanski skupini Slovenske ljudske stranke pozdravljamo uvedbo institutov v novem
               zakonu o socialnih in delovnih sodiščih, ki bodo prispevali k hitrejšemu,
               učinkovitejšemu postopku in posredno k bolj doslednemu in učinkovitemu spoštovanju z
               ustavo opredeljene pravice.</p>
               <p>Ocenjujemo, da je predlagatelj v svoji obrazložitvi argumentirano podal številne
               razloge, zaradi katerih je sprejem pričujočega zakona potreben in smiseln.</p>
               <p>V poslanski skupini Slovenske ljudske stranke bomo predlagani zakon podprli. Hvala
               lepa.</p>
            </sp>
            <sp xml:id="SDZ3-Redna-32-2003-12-16.sp36">

               <speaker>PREDSEDNIK BORUT PAHOR:</speaker>

               <p>Hvala, kolega Malovrh. Kolega Peče. Kolega Peče bo predstavil stališče poslanske
               skupine Slovenske nacionalne stranke, za njim kolegica Krebs. Prosim, kolega
               Peče.</p>
            </sp>
            <sp xml:id="SDZ3-Redna-32-2003-12-16.sp37">

               <speaker>SAŠO PEČE:</speaker>

               <p>Spoštovani prisotni! Mnogo pred menoj vas je pravilno ugotavljalo, da gre za enega
               pomembnejših zakonov, predvsem zaradi tega, ker se tiče neskladij oziroma
               nepravilnosti iz naslova delovnih razmerij.</p>
               <p>V poslanski skupini Slovenski nacionalne stranke ocenjujemo, da gre še za en zakon,
               ki skuša celostno urediti oziroma zmanjšati sodne zaostanke in zato na vsak način gre
               pohvala tako ministru kakor tudi na temu področju vlade Republike Slovenije, da se je
               končno začela tudi aktivno boriti zoper sodne zaostanke na posameznih segmentih
               sodnega sistema v okviru naše države. Gre kot pohvala in iskreno upamo, da bo vlada
               Republike Slovenije kot izvršilna veja oblasti na vseh področjih poskušala tako
               aktivno kot ministrstvo za pravosodje v zadnjih trenutkih delate na svojem področju.
               Da gre za dober razlog za sprejem zakona navaja že Poročevalec 104/81, ki navaja, da
               v svoji vsebini bo zakon, v kolikor bo sprejet, skrajšal postopke in s tem seveda
               naredil sodno vejo oblasti učinkovitejšo. Iskreno upamo, da bo do tega prišlo, prav
               tako pa iskreno upamo, da ne na račun kvalitete.</p>
               <p>Da je zadosten razlog za sprejem zakona njegova vsebina, ki bi sicer lahko bila
               boljša, toda že v obstoječem predlogu je toliko dobra, da se ga splača sprejeti,
               narekuje, statistika iz naslova delovnih sporov, ki nakazuje, da v obstoječem
               sistemu, torej v obstoječi zakonski podlagi, in v obstoječem tempu dela sodnikov več
               kot polovica zadev traja leto in več. Kaj seveda to pomeni za predvsem pomembno
               vprašanje za eno stran v delovnem sporu, verjetno lahko ocenimo vsi. Torej gre za
               zadosten razlog za sprejem zakona.</p>
               <p>Po drugi strani pa, kar se tiče socialnih sodišč, je potrebno povedati, da v
               obstoječi zakonski podlagi socialna sodišča in pa na podlagi njihove aktivnosti dela
               niso sposobna, torej socialna sodišča niso sposobna zmanjševati nerešene zadeve.
               Torej, tudi s tega naslova se nam zdi smiselno pristopiti k sprejemu zakona.</p>
               <p>V posamezni statistiki pa je zelo in precej interesantno trajanje postopkov v
               lanskem letu. Samo za primer, kjer vidimo, da je na področju individualnih delovnih
               sporov torej sistem reševanja naraščal. V prvih treh mesecih so sodišča zelo malo teh
               sporov rešila v odstotkih rečeno je to izključno 14,6 %, in da se je več kot polovico
               delovnih sporov, torej 52,2 %, nadaljevalo nad enim letom. Torej, to je ta grozovit
               podatek, za katerega moramo vsi skupaj ugotoviti in pa narediti vse, da se bo
               spremenil. Nasprotnastatistika pa kaže na področju kolektivnih delovnih sporov, kjer
               vidimo, da je skoraj polovica delovnih sporov rešljiva v prvih treh mesecih in
               "zgolj" - v narekovajih - 28,5 % se vleče nad enim letom.</p>
               <p>Kar se tiče socialnih sporov, je po naši oceni seveda prav tako grozljiv obstoječ
               podatek, in sicer da je le 17 % vseh sporov rešeno v obdobju treh mesecev in da se
               nad enim letom, torej, leto in več, vleče prek 51 %.</p>
               <p>Po naši oceni je statistika tisti razlog in vsebina, ampak statistika tudi nakazuje
               tisti razlog, da je potrebno zakon tudi v taki obliki sprejeti. Predlagatelj sam
               navaja, da je poglavitne rešitve koncentriral na poglavje koncentracije glavne
               obravnave na področju poravnavanih rokov, dokazil po uradni dolžnost, potem procesna
               disciplina strank v sporih, vzorčni postopki in pritožbe na obravnavo. Dovolite pa,
               da se ustavim na tistih poglavitnih rešitvah, za katere v Nacionalni stranki
               ocenjujemo, da bi jih bilo možno rešiti še bolj kvalitetno oziroma iz njih narediti
               tak instrument, ki bo omogočal še manj sodnih zaostankov in pa seveda kvalitetno
               odločanje.</p>
               <p>Kar se tiče poglavja pritožbene obravnave, vlade Republike Slovenije seveda
               zasleduje cilj omejitve možnosti vračanja zadeve v novo sojenje. Po naši oceni, torej
               po oceni Nacionalne stranke, bi morali vzeti bolj radikalno stališče in preiti v
               prepoved vrnitve v novo sojenje. Skratka, tudi po tako imenovanim "twinning projektu"
               je državam - na primer, to kar Slovenija oziroma je državam z neučinkovitim sodstvom
               omogočeno omejiti ali pa prepovedati. Po naši oceni bi bilo treba prepovedati vrnitev
               v novo sojenje.</p>
               <p>Kar se pa same vsebine zakona tiče, pa pogrešamo predvsem močnejšo razlago in pa
               opredelitev dveh novih pojmov, in sicer prvi tako imenovani iz pravnih postopkov,
               ravno zaradi hitrosti in pa - v sekundi, da končam - razrešitev postopkov za
               izdajanje ...<stage>/Nerazumljivo./</stage>...sodbe. Zakon v Nacionalni stranki bomo podrli. Hvala.
           </p>
            </sp>
            <sp xml:id="SDZ3-Redna-32-2003-12-16.sp38">

               <speaker>PREDSEDNIK BORUT PAHOR:</speaker>

               <p>Hvala lepa, kolega Peče. Kolegica Irma Pavlinič Krebs bo predstavila stališče
               poslanskega kluba Liberalne demokracije Slovenije in za njo bo sklenil predstavitev
               stališč kolega Čeligoj.</p>
            </sp>
            <sp xml:id="SDZ3-Redna-32-2003-12-16.sp39">

               <speaker>IRMA PAVLINIČ KREBS:</speaker>

               <p>Hvala lepa, gospod predsednik. Spoštovani gospod predsednik, spoštovani gospod
               minister, kolegice poslanke in poslanci.</p>
               <p>Varstvo pravice delavcev, ki so v sporih z delodajalci, je posebej občutljivo
               področje, ki terja tudi posebno procesno ureditev. Predlog zakona o delovnih in
               socialnih sodiščih terja pristojnost organizacijo in sestavo teh sodišč ter pravila
               postopka, po katerih ta sodišča odločajo v delovnih in socialnih sporih - je potrebno
               obravnavati s posebno skrbnostjo. Z zakonskim predlogom se med drugim zagotavlja
               hitrejše in učinkovitejše sodno varstvo delovnih in socialnih sporih. Ker ima pravico
               do sodnega varstva v razumnem roku v Sloveniji naravo temeljne človekove pravice in
               predstavlja ustavno kategorijo, so vsa prizadevanja, ki nasledujejo ta cilj, vredna
               vse pozornosti in podpore. Z zakonskim predlogom se usklajujejo določbe o
               pristojnosti delovnih in socialnih sodišč in pravila sodnega postopka za delovne in
               socialne spore z novim zakonom o delovnih razmerjih, zakonom o javnih uslužbencih in
               spremenjenimi predpisi s področja socialne varnosti. Usklajujejo se tudi pravila
               postopka v teh sporih s spremembami pravdnega postopka. Cilj vseh teh sprememb je bil
               enak: približati se ciljem sojenja v razumnem roku.</p>
               <p>O predlogu zakona se pristojnost v individualnih delovnih sporih razširja na vse
               odškodninske spore iz delovnega razmerja, tudi za poškodbe pri delu in poklicne
               bolezni. Predmet kolektivnih sporov pa bo tudi presoja splošnih aktov delodajalca z
               zakonom in kolektivnimi pogodbami. Socialno sodišče tako ne bo več pristojno za
               odločanje o zadevah prostovoljnega zdravstvenega in pokojninskega zavarovanja, pač pa
               bo zanje pristojno sodišče splošne pristojnosti.</p>
               <p>Zakon o delovnih in socialnih sodiščih v delu, ki ureja postopek, vsebuje 44 členov,
               ki odstopajo od pravil zakona o pravdnem postopku. Spremembe teh procesnih institutov
               želijo doseči krajše in učinkovitejše sodne postopke.</p>
               <p>V individualnih delovnih in socialnih sporih velja poudariti predvsem sledeče
               spremembe, ki so namenjene pospešitvi postopka. To je osemdnevni izpolnitveni in
               pritožbeni rok, krajši roki za izdajo začasnih odredb in možnost odločitve brez
               glavne obravnave. Nič manj niso pomembne spremembe, ki so namenjene varstvu delavca
               oziroma zavarovanca kot šibkejše stranke v postopku. Na primer. Manj zahtevni pogoji
               za zastopanje; dolžnost sodišč, da pomagajo pri popravi nepopolnih, oziroma
               nerazumljivih vlog; odstop od obligatornosti postavitve tožbenega zahtevka in
               navezanost sodišča nanj; posebna ureditev stroškov postopka in izdajanje začasnih
               odredb, tudi po uradni dolžnosti.</p>
               <p>Poglavitne rešitve v postopkovnem delu torej predvidevajo koncentracijo glavne
               obravnave, ki poudarja temeljito pripravo na glavno obravnavo. Bolj je tudi
               uveljavljeno preiskovalno načelo na področju dokazovanja, ki ga izvaja sodišče po
               uradni dolžnosti. Uvaja se sistem revizije, ki bo zagotavljala enotno sodno prakso in
               hitrejše reševanje spornih pravnih vprašanj. Predvsem podpiramo tudi institut
               poravnalnega naroka.</p>
               <p>Organizacijska mreža delovnih in socialnih sodišč na prvi in drugi stopnji ostaja
               skoraj nespremenjena, kar omogoča še naprej lahko dostopnost do sodnega varstva. V
               poslanskem klubu Liberalne demokracije Slovenije menimo, da je kvaliteta pravnega
               varstva odvisna predvsem in tudi od hitrosti postopka. Ker glede na naravo zadev to
               še posebej velja za delovne in socialne spore, bomo spremembo zakona podprli. Hvala.
           </p>
            </sp>
            <sp xml:id="SDZ3-Redna-32-2003-12-16.sp40">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Irma Pavlinič Krebs. Kolega Čeligoj. Kolega Vojko Čeligoj bo
               sklenil predstavitev stališč s stališčem poslanske skupine DeSUS. Prosim.</p>
            </sp>
            <sp xml:id="SDZ3-Redna-32-2003-12-16.sp41">

               <speaker>VOJKO ČELIGOJ:</speaker>

               <p>Hvala za besedo. Kakor lahko preberemo v uvodu predloga zakona, so razlogi za izdajo
               novega zakona predvsem trije. Prvi razlog so spremembe materialnih predpisov na
               področju delovnega prava in prava socialne varnosti. Vsebina sedanjega zakona temelji
               na stari delovnopravni zakonodaji, predvsem na zakonu o delovnih razmerij in na
               zakonu o temeljnih pravicah iz delovnega razmerja. V državnem zboru smo pred časom
               sprejeli vrsto materialnih predpisov, katerim sedanja zakonodaja ne zadošča več
               oziroma se ji mora ustrezno prilagoditi že zaradi prehoda delovnopravnega razmerja na
               pogodbeno delovno obveznost.</p>
               <p>Kar se tiče sprememb določb, ki urejajo postopek, predlog zakona zaradi želje po
               zmanjšanju sodnih zaostankov vsebuje nekatere določbe, ki kljub temu da se postopek o
               delovnih sporih v velikem delu naslanja na pravdni postopek, vzpostavlja določbe, ki
               vsebujejo pravila postopka v sporu iz delovnopravnih razmerij. Instituti, ki se
               uvajajo oziroma spreminjajo, gredo večinoma v smer večje učinkovitosti postopka,
               vodijo pa tudi k racionalizaciji. Kljub temu da je na celotnem pravnem področju
               opaziti trend k čim krajšim sodnim postopkom in h krajšanju časa obravnave
               posameznega spora, je potrebno proučiti, kaj spremembe prinašajo in ali niso cilji
               samo navidezno podlaga za hitrejše zagotavljanje sodnega varstva pravic. Podobne
               rešitve, ki izhajajo iz predloga tega zakona, so mišljene namreč tudi v postopkih v
               primeru spora na drugih pravnih področjih. Na primer, pri spremembah zakona o
               pravdnem postopku, kjer pa lahko uvodoma zasledimo, da je s spremembami v tej smeri
               trebna počakati do pridobitve celovitih teoretičnih in strokovnih podlag.
               Koncentracija glavne obravnave, poravnalni narok, pridobivanje dokazov po uradni
               dolžnosti oziroma širitev preizkovalnega načela, izključitev instituta mirovanja in
               sankcije izostanka iz naroka, zamudna tožba, vzorčni postopek in samo izjemne
               razveljavitve izpodbijanih sodb in vračanja le-teh v novo sojenje, vse to so
               instituti, ki naj bi zagotovili učinkovitost in racionalizacijo.</p>
               <p>V poslanski skupini DeSUS menimo, da je razmerje med delavcem in delodajalcem take
               pravne narave, da je v interesu tako enega in drugega za čim prejšnjo rešitev
               spornega razmerja. V nasprotnem primeru so negativne posledice za delojemalca lahko
               tudi eksistencionalne, na strani delodajalca pa lahko povzroči visoke stroške. Kljub
               temu pa ne smemo pozabiti, da je delodajalec v sporu, še posebno dandanes, močnejša
               stranka, ki lahko delojemalca zlahka tako ali drugače prepriča, na primer v
               poravnavo, katera pa ni nujno, da je za delojemalca v sporu boljša opcija.</p>
               <p>Zato kljub predvideni učinkovitosti delojemalec potrebuje tudi zaščito svojih
               interesov oziroma zaščito svojega položaja, tudi glede na to, da je arbitražna
               odločba očitno dokončna in je ni dovoljeno izpodbijati pred sodiščem.</p>
               <p>V poslanski skupini DeSUS menimo, da vsaka sprememba, sploh pa uvajanje novih
               postopkov v sodstvu, terja določen čas, da se nanj privadimo. Menimo, da so določbe
               predloga zakona dobre in da bodo prinesle pozitivne spremembe, zato bomo predlog
               zakona tudi podprli. Hvala.</p>
            </sp>
            <sp xml:id="SDZ3-Redna-32-2003-12-16.sp42">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Ker k dopolnjenemu predlogu
               zakona ni bilo vloženih amandmajev, ni možna razprava o členih, zato razpravo
               zaključujem in tudi drugo obravnavo predlog zakona.</p>
               <p>V skladu s 139. členom poslovnika bo zbor glasovanje o zakonu opravil v petek,
               19.12.2003, po končani zadnji točki dnevnega reda. S tem prekinjam to točko dnevnega
               reda. Čez dve minuti bomo prešli na obravnavo 4. točke dnevnega reda - to je na
               obravnavo predloga zakona o preprečevanju nasprotja interesov in omejevanju
               korupcije. Torej ob 11.30 minut nadaljujemo. Hvala lepa.</p>
               <stage type="time">(Seja je bila prekinjena ob 11.29 uri in se je nadaljevala ob 11.31 uri.)</stage>
            </sp>
            <sp xml:id="SDZ3-Redna-32-2003-12-16.sp43">

               <speaker>PODPREDSEDNICA IRMA PAVLINIČ KREBS:</speaker>

               <p>Prehajamo na <title>drugo obravnavo predloga zakona o preprečevanju nasprotja interesov
                  in omejevanju korupcije.</title> Predlog zakona je v obravnavo zboru predložila
               vlada Republike Slovenije. Besedo dajem predstavniku vlade za dopolnilno obrazložitev
               predloga zakona. K besedi vabim ministra za pravosodje, magistra Ivana Bizjaka.
               Izvolite.</p>
            </sp>
            <sp xml:id="SDZ3-Redna-32-2003-12-16.sp44">

               <speaker>MAG. IVAN BIZJAK:</speaker>

               <p>Spoštovana gospa podpredsednica, spoštovane poslanke in poslanci!</p>
               <p>Predlog zakona o preprečevanju nasprotja interesov in omejevanju korupcije vam je že
               znan iz splošne razprave, ki je bila opravljena, nato pa jo odbor za notranjo
               politiko kot matični odbor tudi opravil javno predstavitev mnenj, tako da je bila
               celotna razprava že kar precej dolga. Vloženih je bilo precej amandmajev, zaradi tega
               je bilo veliko napora v tej hiši vloženo v iskanje takšnega soglasja, ki bi
               omogočalo, da lahko ta zakon dobi kar najširšo podporo v državnem zboru. Ocenjujem,
               da je na številnih področjih do te vrste soglasja tudi prišlo. Tako je na osnovi
               obravnave na odboru za notranjo politiko pred nami tudi dopolnjeno besedilo zakona,
               ki je bilo oblikovano seveda tudi ob podpori predlagatelja, torej z določbami, s
               katerimi predlagatelj soglaša.</p>
               <p>Dovolite mi, da zaradi tega v tem uvodu predvsem izpostavim nekaj teh ključnih
               sprememb, ki so predlagane v tem dopolnjenem besedilu. Po eni strani gre za naslov
               zakona, ki naj bo torej zakon o preprečevanju korupcije in temu primerno se spreminja
               tudi ime komisije kot neodvisnega organa za opravljanje nalog po tem zakonu. Tu je
               možno soglašati seveda s tem, da gre za zelo jasen ali pa kar najbolj jasen naziv, ki
               naj ga nosi tako zakon kot tudi komisija. Ker ob tem, ko zakon določa ukrepe
               zapreprečevanje in zatiranje korupcije na zakonodajni, institucionalni in praktični
               ravni, je vendarle ključni cilj vseh teh aktivnosti preprečevanje korupcije seveda
               tudi, kot smo že doslej poudarjali, vzpostavljanje okolja, ki bo tudi onemogočalo
               tiste pogoje in nastavke, ki korupcijo omogočajo.</p>
               <p>Pomembno je, da zakon v tem dopolnjenem besedilu vključuje tudi definicijo
               korupcije, ki je dovolj natančna in dovolj celovita, da lahko omogoča oporo pri
               opravljanju nalog na osnovi tega zakona. Dodane so tudi določene dodatne osebe, za
               katere veljajo določbe tretjega in četrtega poglavja zakona, torej nadzor nad
               premoženjskim stanjem in omejitve pri poslovanju. Gre tako za vodstvene osebe v
               raznih zavodih, kot so zavod za pokojninsko in invalidsko zavarovanje in za
               zdravstveno zavarovanje, agencijah in na drugi strani pa tudi za člane individualnih
               in kolektivnih poslovodnih organov v javnih zavodih, javnih podjetjih, javnih
               skladih, agencijah in gospodarskih družbah v večinski lasti države ali lokalnih
               skupnosti, ki jih imenujejo ti isti. In še ena določba je oziroma sprememba, ki je
               nastala v tem: namesto sveta komisije, ki je bil poprej predlagan kot tisti organ, ki
               bo nadzoroval delo te neodvisne komisije za preprečevanje korupcije, zdaj dobiva
               tovrstne pristojnosti posebna komisija državnega zbora po zakonu o preprečevanju
               korupcije, kjer je seveda na novo zasnovana tudi njena sestava šestih članov in
               struktura teh članov, kjer imajo mesto predsednika in treh članov poslanci opozicije.</p>
               <p>Toliko o nekaterih novostih do katerih je prišlo...<stage>/Opozorilni znak za konec
               razprave./</stage>... do tega predloga zakona in glede na dosedanje soglasje pričakujem, da
               bo možno, da bo ta zakon dobil podporo tudi v tej obravnavi. Hvala lepa.</p>
            </sp>
            <sp xml:id="SDZ3-Redna-32-2003-12-16.sp45">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Med nami prav lepo pozdravljam tudi ministra za notranje zadeve, dr.
               Rada Bohinca in direktorja urada vlade Republike Slovenije za preprečevanje korupcije
               Boštjana Penka. Predlog zakona je obravnaval odbor za notranjo politiko kot matično
               delovno telo. Prosim predsednika odbora, gospoda Maksimiljana Lavrinca, da predstavi
               poročilo odbora. Izvolite.</p>
            </sp>
            <sp xml:id="SDZ3-Redna-32-2003-12-16.sp46">

               <speaker>MAKSIMILJAN LAVRINC:</speaker>

               <p>Hvala lepa, gospa podpredsednica. Spoštovana ministra in gospod Penko, kolegice in
               kolegi. Iz obsežnosti poročila je razvidno, da je bilo opravljeno kar krepko delo,
               tako na seji samega odbora kot seveda tudi pred tem. Treba je povedati, da smo se
               tega zakona lotili nekoliko drugače, kot je to sicer običajno. Ob obravnavi smo imeli
               pred seboj mnenje zakonodajno-pravne službe, mnenje sodnega sveta, mnenje Banke
               Slovenije, seveda mnenje naše komisije o zakonu - to moram prebrati vedno - komisije
               oo zakonu o nezdružljivosti opravljanja javne funkcije s pridobitno dejavnostjo kot
               zainteresiranega delovnega telesa. Torej, v pripravi na to sejo se je izkazalo, da
               gre pravzaprav za nekaj konceptualnih vprašanj in seveda so bila ta v diskusiji med
               pozicijo in opozicijo ter seveda strokovnjaki s tega področja prediskutirana tako, da
               smo samo sejo vodili potem, da gre pravzaprav za prvo branje. Treba je povedati, da
               je na podlagi predloga SDS-a odbor sprejel sklep, da se je najprej opravila javna
               predstavitev mnenj. Vendar, torej, na tej javni predstavitvi mnenj do kakšnih
               posebnih kvalitetnih doneskov, da tako rečem, nismo prišli, in seveda zatoje ostalo v
               pripravi na samo sejo odbora še precej neopravljenega dela. Tudi potem, ko so bile
               več ali manj stvari konceptualno postavljene, in sicer tako, da se, kot je bilo
               predstavljeno v uvodu s strani predlagatelja, da se nekako povzamejo predlogi
               posameznih amandmajev. Amandmaje so predlagali SDS, LDS in drugi ter seveda nekaj
               torej komisija po zakonu o nezdružljivosti - in tako naprej, da ne mučim sebe in
               ostalih. Na ta način smo prišli do treh sklopov posameznih vprašanj. V sami razpravi
               se je pokazalo, da je ta diskusija, predhodna, bila koristna, saj je odbor potem na
               podlagi tako usklajenih amandmajev šel skozi celoten zakon. Kot vidite, ga je tudi
               izdatno popravil. Pri tem se moram opravičiti v imenu strokovne službe odbora, da je
               prišlo do manjše napake, ki je bila s popravkom poročila odpravljena. Vendar pri tako
               obsežnem premetavanju členov in amandmajev, se tudi to lahko zgodi.</p>
               <p>V sami diskusiji je bilo s strani banke, to mislim, da je treba posebej povedati,
               opozorjeno, da takšen poseg oziroma takšna dikcija, kot je bila pripravljena, tudi
               potem, ko smo oblikovali te amandmaje, da ni dobra. Še vedno so bili mnenja, da 40.
               člen zakona na nek način predvideva sankcijo, ki je pretirana oziroma ki nekako ne
               sodi v konstalacijo naših predpisov. No, vendar se je večina v odboru odločila, da
               naj tudi za njih velja ta zakon, takšen, kot je pred vami.</p>
               <p>V razpravi so bila posamezna vprašanja dodatno razčiščena, da tako rečem, in kot je
               bilo ugotovljeno, smo se odločili za, tako spremembo imena kot za spremembo organov,
               ki naj bi tu sodelovali. Večkrat je bilo poudarjeno tudi to, da nihče od nas, ki smo
               sodelovali v razpravi, ne razmišlja o tem, da bi s tem zakonom oziroma tudi z
               njegovimi cilji in udejanjanjem, prišli, torej, kar sami od sebe, da tako rečem, kot
               družba, do popolnega zatrtja ...<stage>/Znak za konec razprave./</stage>... - bom zelo kratko in
               hitro končal - do zatrtja korupcije, vendar je pa sigurno eden od kamenčkov v mozaiku
               celotne družbene strukture, ki bi morala pripomoči do tega cilja. Hvala lepa.</p>
            </sp>
            <sp xml:id="SDZ3-Redna-32-2003-12-16.sp47">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker je zbor na 29. seji opravil prvo obravnavo predloga zakona,
               predstavitev stališč poslanskih skupin ni možna. Zato prehajamo na razpravo o členih,
               in vloženih amandmajih, ki jo bomo vodili na podlagi pregleda amandmajev z dne
               15.12.2003. Dovolite, da vas samo seznanim, da je žal na relaciji pristojna
               ministrstva in vlada prišlo do nesporazuma pri najavi časa, tako da predstavniki
               vlade v obsegu te točke dnevnega reda nimajo najavljenega časa za opredelitev do
               amandmajev. Tako v obsegu najnujnejše pojasnitve, v kolikor bi s strani poslanskih
               skupin posamezniki želeli opredelitev vlade do določenega amandmaja, bom
               predstavnikom to dovolila v najmanjšem možnem obsegu pri posameznem amandmaju. Časa
               vlada nima, velikokrat pa poslanke in poslanci povprašate vlado, kaj meni o kakšnem
               amandmaju, tako da, dovolite v tem primeru predstavnikom vlade besedo za pojasnilo
               dam.</p>
               <p>Odpiram torej razpravo o amandmaju k 2.a členu. Predlagatelj je poslanska skupina
               Slovenske demokratske stranke. Gospod Petan izvolite.</p>
            </sp>
            <sp xml:id="SDZ3-Redna-32-2003-12-16.sp48">

               <speaker>RUDOLF PETAN:</speaker>

               <p>Hvala za besedo, gospa podpredsednica. Spoštovani. Torej, dovolite, da samo na hitro
               povem, o čeme ta 2.a člen govori.</p>
               <p>Namreč, tukaj se precizira, kateri so tisti, ki so zavezani, da po tem zakonu dajejo
               svoja poročila. Po našem mnenju, po mnenju Slovenske demokratske stranke pa tu izpada
               ena cela kategorija, namreč tistih, ki so v nadzornih organih, in sicer javnih
               zavodov, javnih podjetij, javnih skladov, javnih agencij, gospodarskih družb, seveda,
               ki so v večinski lasti države ali pa seveda tudi na lokalnem nivoju, tako da ne bi
               bilo nekakšnega nesporazuma. Dejstvo je, da če želimo biti učinkoviti in če govorimo
               o preprečevanju korupcije, potem je prav, da smo učinkoviti, ker drugače vse skupaj
               zveni prazno. In pri nas se pač želi ustvariti občutek, da je korupcija povsod in je
               pri nas tudi, in žali bog, ampak to ni tako. Dejstvo je, da korupcijo nekdo ustvarja,
               mora jo nekdo pogojevati in nekdo mora mirno gledati, da se to dogaja, ali pa če ne
               gleda mirno, pa da nič ne stori. Se pravi, edino v takšnih pogojih je korupcija lahko
               uspešna, ker drugače še ne more biti.</p>
               <p>In če želimo v tem biti uravnoteženi, če želimo imeti uravnotežen pristop, da
               zajamemo vse ljudi, ki lahko kakorkoli, ne vem, omogočajo ali pa po drugi strani samo
               mirno gledajo, da se nekaj dogaja, potem je nujno vključiti tudi nadzorne organe, se
               pravi, člane nadzornih organov teh podjetij, ki sem jih naštel, tudi kot zavezance po
               tem zakonu.</p>
               <p>Dejstvo je, da pri tem zakonu sta se nekako izoblikovala dva pristopa. Eden je naš
               pristop, za katerega nič ne skrivamo, da je strog, in pa drugi, ki je pa maksimalno
               popustljiv. To je ta predlog, ne vem, vladni ali vladajoče večine in mi menimo, v
               naši stranki, da če želimo preprečevati korupcijo kot neko javno zlo ali zlo v neki
               državi, potem je potrebno biti strog in imeti stroge ukrepe in seveda še bolj kot
               ukrepe tudi na izvedbeni ravni, seveda brez zakonodaje pa tudi noben organ na
               izvedbeni ravni ne more nič narediti, če mu zakonodaja to onemogoča ali pa celo
               preprečuje. In zato smo predlagali, da se v ta 2.a člen dodata tudi besedi "nadzornih
               organov" v ta tekst, ki je tukaj predstavljen. Namreč, zakaj? Dejstvo je, da bo res
               veliko število ljudi in organov zajetih v ta zakon, ki bo ta zakon zajel, vendar po
               drugi strani, kot sem dejal, če želimo biti učinkoviti, moramo upoštevati vse,
               nadzorni organi pa morajo biti za to. Bom pa navedel primer, da bomo lažje razumeli,
               zakaj smo se za to tudi odločili. Poglejte, v podjetjih, agencijah, skladih,
               gospodarskih družbah, kjer je večinski lastnik država in kjer država imenuje tudi
               nadzorne organe, tudi na lokalni skupnosti, bi seveda vsi želeli biti, in bog ne daj,
               ko smo v opoziciji predlagali, da bi v nadzornih organih moral biti tudi kakšen član
               opozicije. To je bilo bogokletno. Verjetno ne zaradi tega, ker bi to bilo tam tako
               naporno ali zaradi česar drugega, ampak verjetno iz kakšnega pozitivnega stališče,
               ker če bi bilo hudo, potem bi nas verjetno kar mirne duše porinili v to zadevo.</p>
               <p>Ampak poglejte, v primeru nakupa SIB banke, to je na lokalnem nivoju, seveda se je to
               skrivalo v določenem krogu in sedaj, ko je zadeva nekako prišla na svetlo, so
               predstavniki nadzornega organa izjavljali, to se nas ne tiče, mi smo bili zavedeni s
               strani poslovodstva ali še iz strani katerega drugega. V resnici so pa imeli kar
               pomembno vlogo. Če bi tisti ljudje bili tudi pod kakšnim drugim nadzorom, ki ga,
               recimo, ta zakon obravnava, ali če bi v tistem nadzornem organu bili tudi
               predstavniki opozicije, ker to je tudi eden od pogojev za preprečevanje korupcije -
               ampak ta je poseben, ne spada res vsem, ampak ker želim celovito predstaviti, sem jih
               tudi omenil - , potem verjetno do česa takega ne bi prišlo, zato ker bi nekdo že prej
               opozoril na vsobedo, ki se dogaja lahko tudi v takšnih primerih, in vse stranpoti, ki
               se dogajajo in so se, recimo, v primeru SIB banke dogajale. In zato smo tudi
               vključili ljudi, ki so v nadzornih organih.</p>
               <p>Po drugi strani pa moramo biti tudi konkretni, da res, recimo, ne vem, nadzorniki
               stanovanjskega sklada relativno operirajo s strahovitimi denarji, so obveščeni o tem
               in lahko, pravim, se tudi s tem koristijo. Po drugi strani pa mogoče nadzorniki
               nekega kulturnega sklada na občinskem nivoju res velike škode ne more narediti, pa
               vendar, če želimo preprečevati korupcijo, potem moramo biti strogi do vseh. Edino na
               tak način je uspešno, ne smemo enim gledati skozi prste in jih ne vključevati v ta
               sistem zavezancev po tem zakonu. In zato menimo, da je ta naš pristop popolnoma
               upravičen in ne samo, da je upravičen, ampak je tudi nujen, da poleg vseh, ki smo jih
               navedli, da damo tudi nadzorne organe v vseh teh družbah, skladih, ki so v večinski
               lasti države ali pa lokalnih skupnosti, ker edino na ta način bomo dosegli tisto,kar
               želimo; to pa je preprečevanje korupcije in mislim, da si to pa vsi želimo. Tako da
               verjetno ni potrebno, da bi razpravljali o tem, ali si kdo želi ali si kdo ne želi.
               Tako se je vsaj pokazal javni interes. Hvala lepa.</p>
            </sp>
            <sp xml:id="SDZ3-Redna-32-2003-12-16.sp49">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dovolite, da vas seznanim, več se vas je priglasilo k besedi, po vrsten
               redu: gospod Drobnič, gospod Vučkov, gospod Brejc, gospod Peče in gospod Jerovšek.
               Gospod Drobnič, izvolite.</p>
            </sp>
            <sp xml:id="SDZ3-Redna-32-2003-12-16.sp50">

               <speaker>MAG. JANEZ DROBNIČ:</speaker>

               <p>Sam podpiram ta predlog amandmaja, ki ga je vložila Slovenska demokratska stranka,
               ki nekako razširja domet tega zakona, ki že tako ali tako je skromen. Skromen je po
               svoji intenci, po umestitvi, kakšne instumentarje in kakšna orodja si je vzel za
               možnost za preganjanje korupcije. Namreč, še vedno trdimo v Novi Sloveniji pa tudi
               sam, da je bilo bistveno narejeno premalo pri določanju standardov, kriterijev in pa
               zlasti pri zagotavljanju regularnih služb in strokovnih delavcev za preganjanje
               tovrstnega kriminala. Seveda na koncu koncev mora biti tudi volja, zlasti v
               izvršilnih organih pa v organih za pregon, da se tega lotijo. Skratka, zelo
               podpiramo, da se ta razširi, torej da se ta pojem in domet zakona razširi tudi na
               poslovodne in tudi nadzorne organe. Žal, v prvem odstavku tega člena, na katerega se
               nanaša ta amandma, niso navedeni tudi drugi zavodi republiški, ki so lahko še kako
               tarča korupcije. Lahko omenim ne vem, zavod za zaposlovanje, kar ga drugje v drugih
               državah seveda tudi umeščajo v ta okvir.</p>
               <p>Skratka, podpiramo, seveda pa ostane še vrsto drugih institucij ne samo javnih,
               javnih služb, javnih gospodarskih zavodov, pa seveda na to, kar v glavnem cilja tudi
               ta zakon, funkcionarji državnih služb. Recimo, slovenska razvojna družba, za katero
               vlada vseskozi zanikuje, da ni v tem kroguneposrednega nadzora s strani ministrstva,
               ravno tako ne javna sredstva. Da bi se resnično izognili temu nadzoru, to se je
               pokazalo pri financiranju Elana, so vzpostavili pa naslednje institucije, sebi
               podrejene, kvazi tržne, zato da niso ciljno, z namenom, da niso predmet nadzora. In
               seveda zaradi tega tudi ne bodo skozi ta zakon predmet nadzora ali pa preganjanja
               korupcije oziroma določanja standardov za to, kako se jih preganja.</p>
               <p>Skratka, v takšnih inštitucijah, ki opravljajo komisionarska dela pa ogromna državna
               sredstva transformirajo nekomu drugemu, bi morali tudi vključiti. Gre v nekem smislu
               tudi za javne uslužbence. Če je podeljena koncesija, neka kvazi koncesija za
               opravljanje javnih poslov in za transmisijo javnega denarja, ki ne gre pod principi
               razpisov, bi morali še toliko bolj biti skrbni. Poglejte, kaj se je potem odvijalo.
               Vključeni so bili nekateri strokovni sodelavci, ki so v neposredni povezavi s člani
               ministrske ekipe ali pa državnih sekretarjev. Na tiho so bili vključeni v to, kot
               neki svetovalci, ki prihajajo iz institucij. Ampak, ker niso podvrženi tem kriterijem
               javne službe, javnega zavoda in javnih sredstev, do njih ni možno priti. In potem
               imamo takšna dejanja. In kako jih preganjati. Torej, postavljen mora biti primeren
               standard zata zakon. Podpiramo torej te amandmaje. Verjetno bomo v tretjem branju še
               kaj dodali, kar se nam zdi smiselno, ravno iz teh izhodišč, da se domet tega zakona
               razširi, potem redne službe za odkrivanje in preganjanje korupcije je treba okrepiti.
               To je naloga ministrstva in vlade in konec koncev mora imeti vlada voljo, da to
               preganja. Šele na ta način bomo lahko zlezli z, ne vem katerega mesta na tej
               koruptivni lestvici nekoliko na boljši položaj v primeru z ostalimi državami.
               Zavedati se moramo, da se korupcija razširja, tudi znanja, veščine se razširjajo. In
               kolikor več bo teh oblik državnih, decentraliziranih, kvazi državnih, toliko več bo
               možnosti za koruptivna dejanja. In v tem smislu mora biti tudi zakon dograjen, da vse
               te potencialne in agencije, ki so v tem, da se jih vključi.</p>
               <p>Povedal vam bom tako. Verjetno bodo v perspektivi celo manj podvrženi koruptivnim
               izzivom sami ministri in najvišji funkcionarji države, morda pri nekaterih
               specifičnih. Dočim se bo ta želja in pot za korupcijo in možnosti se bodo povečale ne
               drugih nivojih. In v tem smislu bi morali razmišljati.</p>
               <p>Skratka, podpiramo ta amandma.</p>
            </sp>
            <sp xml:id="SDZ3-Redna-32-2003-12-16.sp51">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vučko, izvolite.</p>
            </sp>
            <sp xml:id="SDZ3-Redna-32-2003-12-16.sp52">

               <speaker>DUŠAN VUČKO:</speaker>

               <p>Hvala za besedo, spoštovana podpredsednica. Najprej je seveda po moji oceni treba
               povedati, da ta predlog amandmaja ni povsem neko presenečenje, saj je bil nekako
               napovedan že na sami seji odbora za infrastrukturo, ko sem sam osebno predlagal to
               vsebino tudi v razmislek članom odbora. Res pa je, daje bil ta predlog amandmaja
               potem umaknjen iz same razprave iz preprostega razloga ker je bilo potrebno določiti
               boljšo dikcijo in nenazadnje dati še en premislek o racionalnosti, smiselnosti tega.
               Rezultat je amandma, ki ga bomo obravnavali pri 29. členu. Nenazadnje je bilo
               potrebno to vsebino amandmaja uskladiti tudi s strankami koalicije.</p>
               <p>Seveda ob tem je treba tudi poudariti, da najbrž je vsem v interesu, da smo pri
               preprečevanju korupcije učinkoviti. O tem ni dvoma. Seveda gre pa za vprašanje, ali
               smo dosledni in koliko bomo dosledni in ali je predlog amandmaja v tem pogledu
               smiseln.</p>
               <p>Sam ocenjujem, in v poslanski skupini LDS-a tega predloga amandmaja ne bomo podprli.
               In bom povedal argumente, zakaj. Prvo zaradi tega, ker po naši oceni ne zajema vseh
               subjektov. Naš amandma pri 29. členu govori tudi o poslovodnih organih oziroma o
               organih upravljanja. Ker ravno na predlog LDS-a in koalicije je bil že zakon
               razširjen na prepoved poslovanja za poslovodne organe, vendar mi govorimo o organih
               upravljanja in nadzornih organih. In tu se strinjamo.</p>
               <p>Prepoved poslovanja je tisto, kar je po moji oceni temeljno, ko govorimo o nadzornih
               organih. Zakaj? Temeljni smisel ali pa temeljni element definicije korupcije je, da
               je nekdo pridobil, da se je okoristil s koruptivnim dejanjem, če to skrajšam. Kako pa
               se lahko okoristi? Predvsem na ta način, da, v kolikor je član nekega nadzornega
               organa, mu je omogočeno<stage>(?)</stage> z isto pravno osebo, v kateri je član nadzornega organa,
               tudi poslovati. In zaradi tega mislim, da je povsem nelogično, zakaj bi članom
               nadzornega odbora, nadzornih organov v več kot 200 javnih podjetjih v Sloveniji
               vzpostavili obveznost poročanja o premoženju komisij.</p>
               <p>Večkrat je bilo iz ust opozicije slišati, da se zavzemajo in ne podpirajo rešitve,
               ki bi dodatno pomenila administriranje in tako dalje. Jaz mislim, da je ta predlog v
               tej smeri ravno to, ta trditev s tem amandmajem je nasprotujoča. Če rečemo, da je v
               Republiki Sloveniji na lokalni in državni ravni okoli 200 javnih podjetij - ,
               govorimo samo o javnih podjetjih, statistični podatki za javne zavode pa je 1447
               zavodov, kot takih 660 itd. - in če govorimo o predpostavki, da je v vsakem nadzornem
               odboru javnega podjetja vsaj 5 ljudi, 5 oseb, 5 članov je to 1000 oseb. Še enkrat
               govorim, ali je smiselnonadzirati njihovo premoženje. Tam se pa res postavlja
               vprašanje, ali nismo šli mogoče malo predaleč, da bi za vse javne zavode, za vsa
               javna podjetja članom nadzornih odborov preverjali premoženjsko stanje, to je stvar
               ocene.</p>
               <p>Mi, poslanska skupina LDS, skupaj s strankami koalicije, predlagamo tisto, kar je
               bilo na odboru že povedano, in to je sedaj napisano v amandmaju 29. členu. Prepoved
               poslovanja je tisto, za kar menimo, da bo sledilo osnovnemu namenu zakona o
               preprečevanju korupcije. Šele, ko prepovešposlovati s to pravno osebo, v kateri sem
               član nadzornega organa ali pa član organ upravljanja, je veliko storjenega, da se
               preprečijo eventualna koruptivna nehigienična dejanja med samimi temi osebami. Ker
               dejstvo je, da nadzorni organi, člani nazornega organa lahko vplivajo, pritiskajo,
               izsiljujejo, če je treba na direktorja ali na člane uprave, da potem skozi svoje
               firme ali firme, ki jih imajo ožji družinski člani, poslujejo s tem podjetjem.</p>
               <p>Mislim, da se tukaj bistveno ne razhajamo in koalicija se je v tej točki skušala
               približati stališčem opozicije do tega vprašanja. Nenazadnje je odbor - in to je
               potrebno poudariti - sprejel tudi neko, dopolnilo tega zakona, da v kolikor se
               ugotovi ta kršitev prepovedi poslovanja, da je posledica, pravna posledica,kot
               sankcija, da je pravni posel ničen.</p>
            </sp>
            <sp xml:id="SDZ3-Redna-32-2003-12-16.sp53">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Brejc, izvolite.</p>
            </sp>
            <sp xml:id="SDZ3-Redna-32-2003-12-16.sp54">

               <speaker>DR. MIHA BREJC:</speaker>

               <p>Hvala lepa. Če se smem kar tu najprej oglasiti. Naša formulacija je mogoče res malo
               zahtevnejša in se nam zdi, da je morda preširoka in ti nadzorni organi so lahko po
               vašem mnenju manj pomembni, ko gre za nevarnost, recimo, korupcije. Vendar pa je
               treba pogledati, kako izgleda struktura nadzornih organov v Sloveniji. Tukaj ne gre
               več za posamične primere, ampak gre preprosto za mrežo ljudi, ki se pojavljajo v
               večih nadzornih organih, ki so hkrati sami tudi, denimo, na pomembnih pozicijah
               predsednikov uprav na primer ali imajo kakšne druge pomembne javne funkcije. Tako ne
               moremo seveda sedaj reči, da pri teh organih pa zadeva - torej da oni pa ne bi prišli
               v upoštev.</p>
               <p>Druga stvar, ki jo želim reči, je, da v 2.a členu, torej v tem členu, o katerem
               sedaj razpravljamo, so poslovodni organi izrecno omenjeni. Saj piše, "člani
               individualnih ali kolektivnih poslovodnih organov v javnih zavodih" itn. In seveda mi
               mislimo, da je dobro, če dodamo še nadzorne, ker se s tem pravzaprav vsa ta podoba in
               spisek oseb, ki bi eventualno bile lahko pod pritiskom neke take dejavnosti, kot je
               koruptivna dejavnost, da bi pač lahko prišli v upoštev pri nekaterih stvareh.
               Nekateri konkretni primeri iz slovenske novejše prakse to tudi preprečujejo.</p>
               <p>Sicer jaz mislim, da bi bilo dobro nekako v podporo temu, kar mi predlagamo,
               pogledamo tudi resolucijo skupne politike evropskega parlamenta proti korupciji. 4.
               decembra sem sodeloval pri tej stvari v evropskem parlamentu in lahko rečem, da je ta
               resolucija, precej boljše, kot so bile prejšnje; še vedno je samo dokument seveda, še
               vedno je samo papir. Vprašanje, kaj se bo z njim zgodilo v prihodnosti, ampak ima
               neke preventivne ukrepe in neke ukrepe za preprečevanje korupcije. In, če smem, saj
               ne, da bi vas s tem utrujal, ampak prav s tem v zvezi, s tem 2.a členom se mi zdi
               pomembno opozoriti na en del te resolucije, ki govori o tem, da bi morala biti
               politika veliko bolj transparentna, vključno z javnimi seznami vseh javnih
               uslužbencev na evropski, nacionalni, regionalni, lokalni itn. - da sedaj ne naštevam
               vseh teh ravni, in o njihovemfinančnem položaju. Kaj hočem reči? Še to! Ta ukrep bi
               moral zajemati tudi predstavnike sodstva in kot oni rečejo "kvazi" vladnih
               organizacij, to se pravi nevladnih in paradržavnih institucij. Se pravi, da tudi v
               tem evropskem prostoru razmišljajo, da je potrebno ta nadzor, ta seznam oseb - morda
               se to grdo sliši - , ampak da je neka potreba to razširiti, da bi vendarle celovito
               zajeli posameznike v vseh njegovih vlogah, ki jih igra, da bi šele potem lahko
               resnično presojali, ali obstajajo kakršnekoli povezave med njegovimi funkcijami in
               izpostavljenostjo korupciji.</p>
               <p>Zato pravim, ne bi škodilo, če bi mogoče pogledali to, dobro, resolucija evropskega
               parlamenta, ki opozarja tudi na ta vidik. Sicer pa menim, da zakon, kot je
               pripravljen, vključno z amandmaji, še vedno ne bo dober. Jaz mislim, da je zakon še
               vedno slab. S sprejetimi amandmaji bo mogoče malo manj slab. Hvala.</p>
            </sp>
            <sp xml:id="SDZ3-Redna-32-2003-12-16.sp55">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Peče, izvolite.</p>
            </sp>
            <sp xml:id="SDZ3-Redna-32-2003-12-16.sp56">

               <speaker>SAŠO PEČE:</speaker>

               <p>Spoštovani prisotni! V poslanski skupini smo negativno stališče oziroma žalost nad
               predlogom zakona predstavili tako na prejšnji predstavitvi, kakor na različnih
               matičnih delovnih oziroma na različnih delovnih telesih. Žal, ocenjujemo, da je
               seveda to samo še en izmed tistih zakonov v sklopu, žal zelo velike slovenske
               zakonodaje, ki ne zasleduje in ne izpolnjuje ciljev, ki so bili naveden oziroma ki so
               navedeni ob sprejemanju zakona.</p>
               <p>Po naši oceni gre za enega izmed tistih zakonov, posebej ob neuveljavitvi predloga
               amandmaja k 2.a členu, ki pač ne bo spremljal ne naslova in ne bo imel ne učinkov v
               uveljavitvi v praksi. Zato, kar se tiče amandmaja predlaganemu k 2.a členu, bomo
               Slovenski nacionalni stranki pritrdili. Veseli pa bi bili, če bi bili vsi taki
               amandmaji, ki so uperjeni v razširitev pregleda inpa razširitev odgovornosti v
               področju najsibo javnih financ ali pa družbe v celoti sprejeti. Govornik pred menoj
               je pravilno ugotovil, da zakon tudi s sprejetimi amandmaji ne bo zasledoval cilja, bo
               pa nekoliko bližje samemu cilju. To je tudi osnovni motopri glasovanju pri temu
               amandmaju ter pri naslednjem amandmaju. Tako izražam podporo Slovenske nacionalne
               stranke do amandmaja k 2.a členu. Hvala.</p>
            </sp>
            <sp xml:id="SDZ3-Redna-32-2003-12-16.sp57">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, ga ta trenutek ni, gospod Vučko, potem gospod Kelemina.
           </p>
            </sp>
            <sp xml:id="SDZ3-Redna-32-2003-12-16.sp58">

               <speaker>DUŠAN VUČKO:</speaker>

               <p>Hvala za besedo. Jaz se opravičujem, ampak neko pojasnilo je pa potrebno, ne kot
               replika. Z doktor Brejcem se v marsičem strinjam, vendar nisem govoril o tem, da so
               nadzorni odbori neki organi, na katere ni potrebno paziti, če uporabim ta izraz.
               Ravno nasprotno! Jaz sem od prvega začetka zagovarjal to, da so nadzorni organi eden
               ključnih elementov v tej povezavi. In se strinjam tudi, da so se v Sloveniji in
               preteklosti vzpostavile različne mreže, ko je ena oseba član različnih nadzornih
               odborov. Seveda je treba tukaj poudariti, v neformalnih razgovorih mi je bil omenjen
               Petrol. To za Petrol ne velja, to ne velja za Krko, to ne velja za kakšno drugo
               podjetje v zasebni lasti, tam je pač stvar lastnikov. In jaz bi se vrnil nazaj,tja,
               kjer smo, pri tem zakonu - na javna podjetja. Tu se seveda velikokrat pojavljajo
               določene osebe kot člani nadzornih odborov tudi zaradi tega, ker so predstavniki
               vlade v določenih javnih podjetjih. Dopuščam to možnost in so seveda znani primeri.</p>
               <p>Ampak, bistvo - mi se razhajamo v samo eni stvari. In prosim vas - samo v tem se
               razhajamo: ali je potrebno za vse člane nadzornih odborov v javnih podjetjih, javnih
               skladih, javnih zavodih in še enkrat poudarjam, to so velike številke, ali je
               potrebno in alije logično, da se vzpostavi nadzor nad njihovim premoženjem? Malo
               karikirano. Ali je potrebno, da je v javnem podjetju občine x s 3.000 ali pa 5.000
               prebivalci, ali je potrebno članom nadzornega odbora tega javnega podjetja z države
               nadzirati premoženje? Po moji oceni ne. Jim je pa potrebno prepovedati poslovanje s
               tem javnim podjetjem, ker bi lahko imel nekdo... - življenjski primer, javno podjetje
               mora zagotavljati zimsko službo. Jaz sem član tega nadzornega organa, moja žena pa
               ima s.p. in jaz sklenem pogodbo s tem javnim podjetjem za zimsko službo. To je po tem
               zakonu, po predlogu, z 29. členom sedaj prepovedano. In zakaj so imeli nekateri velik
               interes biti povsod člani nadzornih odborov? Jaz mislim, da zaradi tega, ker ni
               veljala prepoved poslovanja.Zaradi tega, ker pravnoformalno tega ni bilo mogoče
               prepovedati. Bilo je pa že od nekdaj to, po moji oceni, nehigienično.</p>
            </sp>
            <sp xml:id="SDZ3-Redna-32-2003-12-16.sp59">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelmina, izvolite. Gospod Jerovšek, ko sem vas povabila k besedi,
               vas žal tu ni bilo, pa vas po gospodu Berniku zapišem. Gospod Kelemina, izvolite.
           </p>
            </sp>
            <sp xml:id="SDZ3-Redna-32-2003-12-16.sp60">

               <speaker>BRANKO KELEMINA:</speaker>

               <p>Hvala za besedo, spoštovani vsi skupaj. Moja ocena je, da je ta amandma oziroma
               razširitev v bistvu nadzora nad posameznimi funkcionarji pomembna, če smo že tako
               široko opredelili, koga vse je potrebno nadzirati, potem prav gotovo ta dodatni
               nadzor ne more škoditi. Bolj je pa, seveda, vprašljivo sedajle, zakaj ti silni napori
               vlade oziroma oblasti, da se naša, vemo, da razbohotena slovenska korupcija, spravi
               pod nadzor. To je bistveno bolj pomembno vprašanje. In to prav gotovo ima neke svoje
               razloge v ozadju, kajti večkrat smo že povedali, da ocenjujemo v opoziciji, da ima ta
               naša država popolnoma vse instrumente, s katerimi dejansko do korupcije sploh ne bi
               smelo priti. Pa jih ne bom našteval. Tudi parlament je eden od tistih, poslanci
               oblasti ste tudi tisti, ki bi morali to že zdavnaj preprečiti, pa niste.</p>
               <p>Najbolj pri vsem tem pa je, da bomo tej ubogi državi povzročali dodatne stroške.
               Poleg vseh teh silnih inštrumentov, ki jih imamo na razpolago, gospod minister, z
               vašim sodnim sistemom in vsemi, ki jih imate čez, in pravosodni minister in minister
               za notranje zadeve- bog se usmili, kaj vse imate! In koliko denarja imate! Sedaj bomo
               pa še dodatna sredstva trošili za nadzor korupcije. Jaz pravim, da ste na tem izpitu
               že zdavnaj padli vsi skupaj. 12 let smo namreč korupcijo podpirali oziroma ste jo
               podpirali - tisti, ki ste na oblasti. Samo da naštejem dve, tri stvari. Dovolilnice
               za prevoze - tabu. Ni smel nihče o tem govoriti, danes pa vidimo, kakšne "svinjarije"
               so se tam delale. Plačilna nedisciplina. To je prispevalo, to še danes ni urejeno, in
               tudi vprašanje, kdaj bo. To sami veste. Koliko je plačilna nedisciplina prispevala h
               korupciji, ko bi vi to vedeli! Pa kaj vas briga! To je vam malo mar, kot za lanski
               sneg. Potem neučinkovitost sodišč. Da ne govorim. Javna naročila. Odprodaja državnega
               premoženja. Gospod Jerovšek je velikokrat o tem govoril. Kako za, direktno za
               posameznike pripravlja določena odprodaja državnega premoženja. Zakaj? Zaradi
               korupcije. Zaradi česa drugega potem? Potem pa recimo medijska cenzura. Zakaj
               medijska cenzura? Zakaj se ni smelo o tem pisati v 12 letih, Odločno, tako kot je
               bilo potrebno. Zakaj? Medijska cenzura. Čista korupcija.</p>
               <p>Ampak očitno je nekaj drugega v ozadju. V ozadju je verjetno to, da je korupcija v
               Sloveniji ušla izpod planiranih okvirov. To je verjetno glavni razlog. Ušla je tudi
               iz planiranega nadzora. Če namreč korupcijo nadziraš s politično močjo, kar očitno
               ste do sedaj to počeli, je to za politiko na oblasti izredno koristno. Imaš enostavno
               v šahu vse in lahko z njimi manipuliraš.</p>
               <p>Danes očitno nadzor slabi, zato po moji oceni sedaj ti novi organi, ta silni napor,
               da se korupcija na nek način spravi nazaj pod nadzor, da bo lahko oblast s korupcijo
               ponovno manipulirala, tako kot je sedaj, in da jo bo lahko politično nadzirala.
               Očitno je korupcija rezervirana samo za elito. Jaz trdim, da za opozicijo, za njene
               člane, ta zakon ni potreben, ker v bistvu nimamo ničesar. Nasni potrebno v ničemer
               nadzirati. Jaz pač predlagam oziroma absolutno podpiram to, da če smo že razširili,
               pa pripravljamo nek širok zakon za omejevanje in nadzor korupcije za posamezne
               specialne elite in za oblast, potem naj bo razširjen še tudi na nadzorne organe,
               javni zavod. Hvala.</p>
            </sp>
            <sp xml:id="SDZ3-Redna-32-2003-12-16.sp61">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bernik, izvolite.</p>
            </sp>
            <sp xml:id="SDZ3-Redna-32-2003-12-16.sp62">

               <speaker>DR. JOŽEF BERNIK:</speaker>

               <p>Hvala gospa, predsedujoča. Gospodje ministri! Gospe in gospodje! Ta zakon je sicer
               zelo dobrodošel, vendar je prišel prekasno. Poleg tega je pa zakon nekako in tudi
               nekateri amandmaji več ali manj ene sorte "placebo", ki ga vlada uporablja za to, da
               nekoliko zamoti naše javno mnenje in javnost. Če bi ta zakon prišel, recimo, pred 10
               leti, bi danes gotovo ne imeli toliko korupcije, kot jo imamo. Rekel bi samo to, da
               bi se vlada morala zamisliti in tudi vsi državljani zamisliti ob tem, kaj se je v teh
               10 letih zgodilo, ko smo končno začeli ugotavljati, da imamo precej korupcije med
               nami. Vseh teh 10 let je pa nihče ni videl. Sedaj je nekako tako kot v ameriškem
               pregovoru, ko pravijo "konj je že ušel iz hleva in sedaj ga bo zelo težko uloviti."
               In mi imamo sedaj to situacijo. Tudi državljani bi se morali nekoliko zamisliti o tej
               zadevi, kajti pogledati bi morali karierno pot ljudi, ki so na visokih mestih in bi
               lahko ugotovili, koliko ljudi je šlo skozi gospodarstvo, finančne inštitucije in tako
               dalje in bi nekoliko pogledali, kje živijo, kako živijo in tako dalje. To bi morda
               pomagalo. V drugih državah to delajo. Pri nas se zagovarja princip, da je to privatna
               informacija, ki se ne sme dajati v javnost, vendar sam po sebi ne vidim čisto
               nobenega problema v tem, ker vsak od nas, ki si je denar zaslužil pošteno, lahko
               pove, kje ga ima, kaj ima in brez vsake posledicefinančne ali javne ali tudi davčne.</p>
               <p>Poleg tega pa mislim, da je naš zakon tudi kozmetičen v naravi. Tukaj sta predlagana
               dva nova organa, komisija in pa svet komisije. Na dolgo in široko se je razpisal ta
               predlog in v glavnem pa v zadevi administracije, imenovanja in tako dalje. Zelo malo
               je resnično rečeno, kako, na kakšen način bo potekal proces med komisijo in raznimi
               organi, čeprav je tukaj omenjen načrt integritete in tako dalje, ki naj bi ga
               sprejela vlada. Če je to res, potem bomo lahko čakali še dolgo dobo na to, saj vemo,
               kako počasi deluje vlada v nekaterih ozirih, čeprav je tukaj notri napisano, da bi
               moral tak načrt biti pred nami v šestih mesecih.</p>
               <p>Če se vprašamo, kaj so nekateri znani konflikti interesov, morda celo korupcija, in
               naj rečem to, kot sem že enkrat rekel in nihče se ni strinjal z menoj, ampak je
               vredno razmisleka, in to je, da je sedanji urad za preganjanje korupcije bil
               postavljen v urad generalnega sekretarja vlade. Kaj to pomeni? Tam je čreda nekih
               uradov, 22, ali koliko jih je bilo, med temi tudi ta. Kdo bo sebe nadzoroval?</p>
            </sp>
            <sp xml:id="SDZ3-Redna-32-2003-12-16.sp63">

               <speaker>PODPREDSEDNICA IRMA PAVLINIČ KREBS:</speaker>

               <p>Dr. Bernik, se opravičujem. Ne želim biti nevljudna, ampak ta trenutek imamo pravico
               v skladu s poslovnikom razpravljati o 2.a členu in amandmaju poslanske skupine k temu
               členu in lepo prosim, če zožite razpravo na ta del. Hvala lepa.</p>
            </sp>
            <sp xml:id="SDZ3-Redna-32-2003-12-16.sp64">

               <speaker>DR. JOŽEF BERNIK:</speaker>

               <p>Hvala, gospa podpredsednica. Zelo vestno sem poslušal, kaj so govorniki pred menoj
               govorili in sem vesel, da ste končno le to opazili.</p>
               <p>In bom zaključil, in sicer s tem. Kam to spada v člen 2. ne vem, ampak poglejte,
               tukaj v Poročevalcu je na desetih straneh napisana napoved nacionalnega programa za
               preprečevanja korupcije. In človek bi mislil, da nekatere te stvari spadajo že danes
               v akcijo vlade in dal vam bom samo en primer in s tem bom končal, in sicer to je, na
               strani 61, B2 Institucionalni ukrepi. In pravi: Na tem področju je potrebno
               spremljanje objektivnega in politično nepristranskega delovanja uradniškega sveta, za
               dejansko zagotovitevizključno meritokratskega zaposlovanja in napredovanja javnih
               uslužbencev.</p>
               <p>To se na veliko krši, dejansko bi to morala biti ena od stvari, ki bi jih komisija
               morala začeti zasledovati. Tako pa tega ni in zaradi tega imamo vsi, vse državne
               uradnike v enakih uniformah. Hvala vam lepa.</p>
            </sp>
            <sp xml:id="SDZ3-Redna-32-2003-12-16.sp65">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek izvolite.</p>
            </sp>
            <sp xml:id="SDZ3-Redna-32-2003-12-16.sp66">

               <speaker>JOŽEF JEROVŠEK:</speaker>

               <p>Hvala lepa, gospa predsedujoča. Kolegice in kolegi. Gospod minister, predstavniki in
               drugi predstavniki vlade. Pred sabo imamo nekoliko izboljšan predlog zakona. Moram
               reči, da so naše pripombe nekaj zalegle. Nekatere stvari celo so urejene, vendar me
               ob tem amandmaju, o katerem sedaj diskutiramo, pa vendarle čudi to krčevito upiranje
               in branjenje s strani predstavnika LDS, da se ta nadzor nad premoženjem, ampak to ni
               nadzor nad premoženjem, samo informiranje o premoženju, da se tega gospodje iz te
               oblastne elite tako strašno bojijo. Jaz se zavedam, da je na ta način en majhen
               korak, če bo to sprejeto, storjen, da bomalenkostno boljši pregled nad ljudmi, ki
               sedijo v nadzornih organih in pravosodnih organih, predvsem nadzornih organih, teh
               javnih zavodov, javnih podjetij, potem družb, ki so v pretežno v državni lasti. Jaz
               osebno sem skoraj prepričan, da se tu pri tem celo kršijo določbe, v koliko nadzornih
               svetih je nek posameznih lahko prisoten. Ko berem po časopisih, se nekatera imena
               pojavljajo pri toliko nadzornih svetih, da če bi bil še bolj pozoren, bi ugotovil, da
               vsaj v nekaterih časovnih intervalih se prav gotovo to krši. Tista omejitev, jaz
               mislim, da je na tri nadzorne svete. Tega praktično danes nihče ne nadzira. Tu je kar
               velika svoboda. Glavno je, da je pravo ime, da je tisti nadzornik naš, da pripada
               centrom moči, ki pač v tej državi odločajo, še posebej na tem kapitalskem področju,
               in potem je vse dovoljeno.</p>
               <p>Da pa je tu en strašen nered oziroma da so izredni interesi, kdo bo sedel v
               nadzornih organih, in da se to sedenje v teh nadzornih organih tudi izrazito izplača,
               direktno ali pa posredno, to je nedvomno. Zakaj bi sicer oblast tako ozko
               koncentrirala izbrance? Zakaj? Jaz mislim, da bi bilo verjetno za državno premoženje
               bistveno boljše, če bi nekdo sedel zgolj v enem ali pa dveh nadzornih organih. Da bi
               bilo to čimbolj distribuirano. Prav gotovo bi bilo za koristi tega boljše
               poskrbljeno. Kajti ti gospodje, ki sedijo v vaših nadzornih organih, ker ne dovolite,
               da bi bili tudi ljudje od opozicije, so poleg tega, da so nadzorniki v petih
               podjetjih, seveda so vsi še direktorji družb, in še, ne vem kolikihorganov. In to je
               strašna koncentracija. Strašna koncentracija moči. Ti ljudje, nekateri od teh
               najmočnejših so močnejši od vsakega ministra. Ministri se seveda zavedajo, da so oni
               kmetje na šahovnici teh ljudi. Zaradi tega ne smejo narediti koraka, ki bišel proti
               interesu teh ljudi. Poglejte, ko govorimo danes o preprečevanju korupcije, vlada bi
               pri pripravi tega zakona morala izhajati iz, recimo, praktičnih primerov največje
               odkrite korupcije. Vemo, da je to samo vrh ledene gore.</p>
               <p>Ampak v zadnjem letu so bile razkrite nekatere "ven štrleče" korupcijske afere, SIB
               banka, nagrade menedžerjem Elana, pravkar Viator-Vector prodaja sistemske tehnike. Če
               bi vlada izhajala iz tega, da bi se vprašala, kako bi lahko te primere, ki so
               razkriti, preprečila, potem bita zakon drugače napisala. Potem bi to, da je potreben
               nadzor nadzornikov oziroma prijava njihovega premoženja pred pristojno državnozborsko
               komisijo bilo že vsebovano v vladnem predlogu. Mi smo pa ob prvem branju ugotavljali,
               namen tega zakona takrat ni bil dejansko preprečevanje korupcije, ampak je bil to nek
               normativizem in neko kazanje goloba na strehi za potrebe javnosti. Če bi bilo
               drugače, če bi tisti, ki sedaj sedijo na uradih, imeli občutek, da obstaja v tej
               državi resna politična volja, da se bo preprečevala korupcija, če bi imeli ta
               občutek, ki ga pa nimajo, jaz sklepam, da nimajo tega občutka, potem bi se ne
               prijavila dva vodilna moža tega urada za direktorja policije. Jaz mislim, da bi za
               družbo lahko s tega mesta naredila bistveno več in da bito bilo tudi ugledno mesto,
               bolj ugledno od policijske, ker policijski šefi po svetu praviloma v nadaljnji
               karieri nimajo, ne vem, kakšne možnosti delati politične kariere in tako naprej.</p>
            </sp>
            <sp xml:id="SDZ3-Redna-32-2003-12-16.sp67">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek, tudi vas lepo prosim, da se vrnete k amandmaju in ...</p>
            </sp>
            <sp xml:id="SDZ3-Redna-32-2003-12-16.sp68">

               <speaker>JOŽEF JEROVŠEK:</speaker>

               <p>Imam pravico utemeljevati, zakaj menim, da je potrebno tudi nadzornike zajeti.</p>
               <p>Potem se direktor in njegov pomočnik ne bi javila na to mesto. Ker pa vesta ...</p>
            </sp>
            <sp xml:id="SDZ3-Redna-32-2003-12-16.sp69">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek, opominjam vas, lepo prosim, da se vrnete na 2.a člen.</p>
            </sp>
            <sp xml:id="SDZ3-Redna-32-2003-12-16.sp70">

               <speaker>JOŽEF JEROVŠEK:</speaker>

               <p>Gospa predsedujoča, se motite. Jaz utemeljujem svojo razpravo. Tu me pa ne morete
               opredeljevati. V mojo glavo, kaj bom izpeljal iz tega, pa ne morete videti. Res pa
               je, da me s tem dekoncentrirate. To pa uspevate.</p>
               <p>Moram iti naprej. Ne vidita te perspektive, ker se zavedata, da prehajam na to, da
               če bi vlada hotela to preprečevati, bi dovolila, da bi že v osnovi zapisali, da je
               treba ta nadzor tudi za nadzornike javnih družb, gospodarskih družb v državni lasti.
               Tega vlada ni zapisala. Vidite, utemeljujem to, kar skušate dokazati, da ne
               utemeljujem.</p>
               <p>In kdo sedi v teh nadzornih svetih? Jaz priznavam, da sedijo sposobni ljudje. Da ima
               vlada take ljudi, vendar v mnogih primerih ne zasledujejo javnega interesa in
               državnega interesa. Če bi v vseh teh nadzornih organih bila delitev moči in vsega
               tega, iz različnih koncev bi prihajali ljudje, ki ne bi pripadali vsi enemu centru
               moči, eni politični barvi, potem sem jaz prepričan, da se ne bi zgodila afera SIB
               banka, če bi tam bili taki nadzorniki. Ne bi se zgodila afera prodaja sistemske
               tehnike Viator-Vektorja, kar se je zgodilo v času počitnic, 8. avgusta. Takrat ni bil
               noben nadzor možen - nihče ni mogeliz tega parlamenta spregovoriti o tej zadevi, ki
               se je delala. Javnost je takrat na počitnicah, in to je bilo načrtno narejeno. Jaz
               sem takrat 8. avgusta predsednika vlade pozval, da naj razveljavi to prodajo, ker je
               po nelegalnih, za mizerno ceno 460 milijonov. Seveda predsednik vlade ni reagiral. Ko
               je pa ta Viator-Vektor že prodal za večji denar, manjši delež, 29% delež, se pa
               seveda dela predsednik vlade pravičnika. Sedaj pa v časopisih govori, da je naročil
               revizijo. Zakaj je ni takrat, ko je bil pozvan od poslanca državnega zbora? Sedaj se
               pa dela pravičnika. In glejte, če bi v nadzornih organih železarn te sistemske
               tehnike, ki so v državni lasti, bil ta spekter različnih nadzornikov, pa če bi bili
               že ti tudi nadzorovani na ta način, to je neka psihološka bariera pred tem, da ne
               dela v javnem interesu, da dela v nekem privatnem interesu. Jaz sem prepričan, da se
               te afere ne bi zgodile. Ampak kadrovanje v te nadzorne organe so novinarji zapisali,
               nekje sem prebral v časopisu, da tu obstajajo dobesedno,pod narekovajem, "incestne
               povezave. Dobesedno so iste krvne grupe". O incestnih povezavah smo lahko brali,
               ampak to ni mišljeno biološko, ampak kot metafora in prispodoba. In tu je že bilo
               rečeno, kaj ti nadzorni organi vse potrdijo, kakšne prodaje državnega premoženja,
               navedel sem dva, SIB banko, sistemsko tehniko Viator-Vektorj in sedaj preprodajo
               naprej. Imamo druge primere. Glejte, ko je bil pri Novi Kreditni banki v podružnici v
               Dravogradu v zvezi s primerom Petek človek, ki je opozoril na pranje denarja skozi
               podružnico, je izgubil službo. Da so to novinarji Večera zapisali, je predsednik
               nadzornega sveta Večera, ki je bil tudi slučajno direktor Kreditne banke, gospod
               Glogovšek, v tisti znameniti izjavi rekel, "kaj se pa imajo novinarji v to
               mešati".Kako si pa novinarji dovolijo, da govorijo o pranju denarja v mariborski
               banki. Ampak to je govoril v vlogi predsednika nadzornega sveta Večera.</p>
               <p>In sem tudi prepričan, če bi takrat bilo, da bi ta isti gospod moral predložiti
               nekatere podatke tukaj, pa čez dve leti nove podatke, ker bi se zasledila nenormalna
               rast denarja, premoženja, ki ne izhaja iz neke službe iz neke javne funkcije, da bi
               morda se malo drugače obnašal. In zaradi tega vidite, , je izredno pomembno, jaz tudi
               upam, da se bodo tudi drugi poslanci tega zavedali, da v ta pogojni nadzor vključimo
               tudi člane nadzornih svet. Še enkrat, to vas zelo boli, ker bo bolj transparentno,
               kdo sedi v teh nadzornih svetih. Kako je to privilegij izključno ljudi, ki se prav
               obnašajo ob volitvah in podprejo, da se nekaj nakaže za volilno kampanjo, da se lahko
               potem zgodi tako - če bi bilo to recimo, da bi se tudi to nadzorovalo, bi bilo bolj
               distibuirano članstvo v nadzornih svetih, potem se ne bi zgodilo, da en poslanec
               zapravi za volilno kampanjo 22 milijonov. Veste, da se to ne bi zgodilo. Seveda, to
               vas boli, ker to so vaše stranke, ampak tudi slovenski misleci, jaz sem prepričan, da
               15 milijonov so porabili, ker so za volilno kampanjo postavili šotor 1 000 kvadratov
               in najeli vse hrvaške ansamble in vse, pa nobenega obračuna nikdar predložili. In to
               se je pogosto dogajalo. Ampak to so tudi iz javnih firm nakazovali denar, ker so tam
               sedeli v nadzornih odborih ljudje, s katerimi je bilo vnaprej dogovorjeno, da se bodo
               tako obnašali. Še enkrat prosim, predlagam in upam, da se v tej hiši zavedate
               pomembnosti tudi tega, da se začnemo boriti proti korupciji. Hvala lepa.</p>
            </sp>
            <sp xml:id="SDZ3-Redna-32-2003-12-16.sp71">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Po vrstnem redu vam bom dajala besedo. Gospa Zupan, gospod Vučko, gospod
               Sok in gospod Potrč. Gospa Zupan izvolite.</p>
            </sp>
            <sp xml:id="SDZ3-Redna-32-2003-12-16.sp72">

               <speaker>MAJDA ZUPAN:</speaker>

               <p>Hvala lepa za besedo. Spoštovani. Izraz korupcija danes samodejno povezujemo z
               zlorabljanjem javne funkcije in s kršenjem zakonov. Torej, z okoriščanjem, z javnim v
               zasebne namene. V Sloveniji korupcije že dolgo niso več samo darila in pa modre
               kuverte, pač pa čedalje bolj se pojavlja na najvišji ravni, na ravni ekonomsko
               političnih elit. Samo vprašanje je, ali smo dovolj zgodaj oziroma pravočasno zaznali
               njeno uničevalno moč, ki pa ne pomeni le grožnja gospodarskemu razvoju.</p>
               <p>V opoziciji smo že zelo zgodaj opozarjali na nepravilnosti, predlagali spremembe na
               področju nezdružljivosti z opravljanjem javne funkcije s pridobitno dejavnostjo in
               zahtevali tudi večji vpliv opozicije v nadzornih organih. Dejstvo je, da dalj, ko je
               neka politična ekonomska elita na oblasti večja je možnost za delovanje korupcije.
               Vezi se dolgoletno spletajo in paralelizirajo vsakršno nadzorstvo. Zato se mi zdi
               predlagani amandma k 2.a členu sprejemljiv. Pravilno se mi zdi, da poleg poslovodnih
               svetov vzamemo tudi nadzorne svete in da je potrebno tudi nadzorovati tudi premoženje
               članov v nadzornih svetih. Hvala lepa.</p>
            </sp>
            <sp xml:id="SDZ3-Redna-32-2003-12-16.sp73">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vučko, izvolite</p>
            </sp>
            <sp xml:id="SDZ3-Redna-32-2003-12-16.sp74">

               <speaker>DUŠAN VUČKO:</speaker>

               <p>Hvala za besedo. Meni je žal, da je kolega Jerovšek odšel, tisto, kar je nameraval
               povedati, pa kljub temu. Bilo je izrečeno kar nekaj takih, da gre za krčevito
               upiranje. Nasprotno, gre za tehten premislek. Mi se ne upiramo ničemur. Mi smo se v
               tem zakonu velikokrat približali opoziciji v stališčih. Tisti, ki od vsega trenutka
               dela na tem zakonu, mogoče kolega Jerovšek ni bil velikokrat zraven. Govori, da ne
               gre za vzpostavitev nadzora. V redu, bom uporabil njegove besede, gre za informiranje
               o premoženju z osnovnim namenom nadzora, saj, za to delamo, saj to ni informiranje
               kar tako. Zakaj pa poslanci morajo informirati? Najbrž zato, da se, vidi ali je skozi
               svoje opravljanje poslanske funkcije se okoristil ali pa pridobil neko premoženjsko
               vrednost nepremične, ki so nesorazmerne z njegovim zaslužkom. Ali to ni nadzor,
               kolega Jerovšek? Mislim, da je. Dobro, pustimo, govorimo o informiranju.</p>
               <p>Premislek o čem? Ali se mi sploh zavedamo, da bomo govorili o tem, da bodo morali
               vsi sveti osnovnih šol v Republiki Sloveniji, vsi sveti srednjih šol dati komisiji
               poročilo o njihovem premoženju. Jaz za to nisem. Res ne. Mislim, da tudi ne poslanski
               kolegi. Vedno se govori o nekih osebah. Kolega Jerovšek, jaz bi bil zelo vesel, če
               mipoveste eno osebo, ki je član petih nadzornih organov v Republiki Sloveniji v
               smislu tega zakona. Prosim. O katerih pravnih osebah govorimo? Ampak tudi če so, pa
               recimo, pogojno, da so, ali ni pomembno to, da prepoveš poslovanje s podjetjem prek
               svojih družb, kjer ni omejitve, če sem član nadzornega odbora ali ožjih družinskih
               članov? Ali ni to bistveno? In govoriti tukaj, komentirati ostale zadeve se mi zdi
               nepotrebno. In tukaj je bilo večkrat tako nametano o načinu imenovanja, tukaj ne
               govorimo o kadrovskih vprašanjih in načinu imenovanja, ampak govorimo v tem zakonu
               konkretno o instrumentih, ki bodo, seveda, ob jasni uporabi teh členov poskušali
               omejiti in preprečevati ta koruptivna dejanja. Zato se tudi zakon imenuje
               preprečevanje korupcije. Jaz si bom tukaj dovolil uporabiti besede, ki jih je
               direktor urada gospod Penko večkrat uporabil, zakon vsega ne more razrešiti. Mi
               moramo narediti za to vprašanje, za preprečevanje in omejevanje korupcije še znatno
               več. Dajmo se držati 2.a člena.</p>
               <p>Še enkrat bom poudaril. Razhajamo se samo v tem, ali bomo vzpostavili, jaz se nič
               krčevito ne upiram, gre za vprašanje, ali bomo vzpostavili za vseh teh 1000 oseb v
               Republiki Sloveniji dolžnost informiranja o premoženjskem stanju, z namenom nadzora,
               in se povprašajmo, kdo bo pa še hotel biti član sveta javnega zavoda, javnega sklada.
               Provociram na nek način. Da bom jaz član sveta osnovne šole, srednje šole bomo moral
               jaz in moji ožji družinski člani, vsaj zakonec, dajati poročilo. Mislim, da gremo
               tukaj predaleč in bi moraliostati na temeljnem namenu, da preprečimo poslovanje, ker
               tam so se lahko dogajale ali pa se še dogajajo nepravilnosti in lahko tudi koruptivna
               dejanja. Podatke imajo drugi, za to pristojni.</p>
            </sp>
            <sp xml:id="SDZ3-Redna-32-2003-12-16.sp75">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Repliko na izvajanje gospoda Vučka, gospod Jerovšek. Izvolite.</p>
            </sp>
            <sp xml:id="SDZ3-Redna-32-2003-12-16.sp76">

               <speaker>JOŽEF JEROVŠEK:</speaker>

               <p>Jaz gospoda Vučka razumem v tem smislu, da on pač mora braniti interese te elite iz
               teh klopi svoje stranke LDS. Po tej plati ga razumem. Ne razumem ga pa, če govori o
               nekem javnem interesu. Potem ga pa ne morem razumeti. In da se tudi dela tako
               nevednega, da v tej državi ni osebe, ki v številnih nadzornih svetih sedijo. Jaz ne
               vem, če so ravno v petih, ampak vam bom kar naštel. Minister Kopač je v nadzornem
               svetu stanovanjskega sklada Republike Slovenije, ekološkega, mislim, da celo
               predsednik. Gospod Bandelj, generalni sekretar vlade, je v nadzornem svetu kliničnega
               centra. Kakor hitro je bila afera z mizami, se je hitro izpisal, potem Slovenske
               železnice in tako naprej. Pa ne vem še koliko teh nadzornih svetov. Ne vem, če jih je
               ravno 5, ampak vendar samo nekatera imena. Ampak zakaj je potrebno, da ravno gospod
               Kopač v teh finančnih institucijah sedi? Pa pri banki, pa ne vem vse kje poleg. Po
               drugi strani se pa zgodi da je Slovenija sedaj izpadla zaradi nedelovanja njegovega
               ministrstva, da je edina država pristopnica, ki ne spoštuje kjotskih sporazumov.
               Sedaj pa, minister Kopač, nismo utegnili narediti, pa nismo utegnili sporočati. Ja,
               naj se ukvarja s svojim delom,ne pa da sedi v nadzornih svetih, ker se to splača
               sedeti. In enako gospod Vučko. So ljudje, ki sedijo, jaz mislim, da se bo celo
               izkazalo, če bo to določilo sprejeto, da so tudi poslanci, ki sedijo v nadzornih
               svetih, pa ne bi smeli sedeti. Hvala lepa.</p>
            </sp>
            <sp xml:id="SDZ3-Redna-32-2003-12-16.sp77">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-32-2003-12-16.sp78">

               <speaker>ALOJZ SOK:</speaker>

               <p>Hvala lepa za besedo. Torej določbe 2.a člena so zelo široke. Iz tega razloga je
               jasno, da so poslanci ob tej razpravi šli nekoliko širše, saj določbe 2.a člena
               govorijo o tem, kdaj se določbe 3. in pa 4. poglavja uporabljajo. 3. poglavje pa
               govori o nezdružljivosti, medtem ko 4. poglavje govori o nadzoru nad premoženjem
               funkcionarjev.</p>
               <p>Bolj ko sam poslušam to razpravo, mi seveda postaja jasno, da se preko tega zakona
               dejansko s tem, kar so nekateri že povedali, lotevamo težke angine s kamiličnim
               čajem. Jaz mislim, da bi najboljše zdravilo za protikoruptivno dejanje seveda bila
               vsake toliko časa menjava oblasti. To je nek demokratičen standard. Vse drugo, ko pa
               ena in ista politična opcija ostaja na oblasti tako dolgo, pa pomeni, da začne
               delovati po pravilo zvez in pa poznanstev. In to je pravzaprav leglo korupcije. Noben
               zakon, trdno sem prepričan in upam si to trditi, nobeden zakon tega ne more
               preprečiti. Preveč prepletena je ta politika z interesi in dejansko samo menjava
               lahko te niti, te interesne povezave preseka. Noben zakon jih ne more odstraniti.</p>
               <p>Lotili ste se tega in tako na hitro poskušate sprejeti nek zakon, da bomo lahko pred
               Evropsko unijo pokazali, da imamo dober zakon, kot se je sinoči tudi pohvalil
               predsednik vlade na televiziji, kaj vse je ta država naredila v preprečevanju
               korupcije, v resnici pa ni imel pravega argumenta, ko mu je novinarka takole po vrsti
               naštevala razne afere, ki pa seveda po pravilu niso končane. Razen afere Šuštar, ki
               pa še ni dobila dokončnega, sodba še ni pravnomočna, se nobena od teh slovenskih afer
               na slovenskem sodišču ni končala.</p>
               <p>Če se dotaknem tega, kar je izpostavil kolega Vučko. Jaz seveda razumem to dilemo in
               se v nekem smislu z njim strinjam. Treba je odgovoriti na to, do kod želimo razširiti
               ta nadzor, da ne bi prišli v situacijo, ko bi dejansko bilo, ne vem, preveč ljudi
               nadzirancev in preveč ljudi nadziranih, ker potem se seveda smisel zakona izgubi. Če
               sveti zavodov na nivoju lokalnih skupnosti pomenijo to, da bi se tudi premoženje teh
               ljudi ugotavljajo, potem se tudi meni zdi, da bi takšen zakon izredno razširil
               število tistih, ki bi morali prijavljati oziroma izdajati svoje premoženje in imeli
               bi velike težave. Ne vem, če temu je tako, samo ne vidim potem tudi interesa, kdo bi
               še bil pripravljen sedeti v svetu zavoda, za katerega vsi veste, tisti, ki sedijo v
               svetih zavodov šol, po lokalnih skupnostih, vrtcev in tako naprej, za svojo funkcijo
               ne dobijo nobenega plačila. Vsaj v naši občini je tako, ne vem, kako je drugje.
               Mislim, da potem nihče ne bi bil več pripravljen tega dela opravljati. Sam seveda
               mislim, saj bomo verjetno dobili na to odgovor, da to ni tako in da sveti zavodov
               niso nadzorni organi. Če pa sveti zavodovniso nadzorni organi, potem pa na nivoju
               naše lokalne skupnosti, ko sem tako šel malo skozi, ne vidim nobenega javnega
               podjetja, nobenega javnega sklada, nobenega javnega zavoda, ki bi bil v večinski
               lasti občine in bi po tej dikciji, če to vključimo v nadzorne organe, bili ti ljudje
               v tisti kategoriji, ki mora prijavljati in razkriti svoje premoženje. Zato bi prosil,
               da nam predstavniki vlade na to dilemo odgovorijo. Če je tako, kot sam mislim, da
               torej to ne zajema svetov zavodov, potem bi razen morebititeh večjih mestnih občin
               lokalne skupnosti bile iz tega širjenja s tem amandmajem iz tega zakona izvzete.</p>
               <p>Zdi se mi, da bi ob tem, ko sprejemamo tako pomemben zakon, morali ob takšnih
               določilih, kot so zapisana v 2.a člen, s strani vlade dobiti nekaj več podatkov, da
               bi dejansko bilo pred nami poslanci neko trenutno stanje, da bi lahko razumeli,
               kakšno je število ljudi, ki je v te poslovodne organe zajeto, in tudi kakšno število
               ljudi bi bilo zajeto, če bi bil ta amandma sprejet. Jaz bi prosil predstavnike vlade,
               da nam na to dilemo, preden bomo o tem glasovali, odgovorijo, kajti od tega je
               odvisno, kako se bom sam odločil.</p>
               <p>Je pa potem še treba omeniti, da je v 29. členu še eno določilo zakona, in sicer, da
               so temu preverjanju podvrženi samo tisti, ki imajo več kot 20% lastnine v upravljanju
               oziroma v določenem podjetju, tako da to tudi zmanjšuje število tistih, ki so torej
               zajeti in podvrežni temu preverjanju. Jaz bi resnično rad prosil predstavnike vlade,
               da pomagajo pojasniti to dilemo, o kateri sedaj teče razprava. Hvala lepa.</p>
            </sp>
            <sp xml:id="SDZ3-Redna-32-2003-12-16.sp79">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Penko je izrazil željo, da bi želel besedo še po treh
               razpravljalcih, ki so najavljeni, da potem odgovori na te dileme. Gospod Potrč,
               gospod Rokavec, gospod Vučko. Gospod Potrč izvolite.</p>
            </sp>
            <sp xml:id="SDZ3-Redna-32-2003-12-16.sp80">

               <speaker>MIRAN POTRČ:</speaker>

               <p>Hvala lepa. V naši poslanski skupini smo zadovoljni, da obravnavamo predlog zakona o
               preprečevanju korupcije, k amandmaju...</p>
            </sp>
            <sp xml:id="SDZ3-Redna-32-2003-12-16.sp81">

               <speaker>PODPREDSEDNICA IRMA PAVLINIČ KREBS:</speaker>

               <p>Se opravičujem. Z gospo Širco razčiščujem. Javila se je k repliki, da vas ne motim.
               Kar izvolite gospod Potrč. Beseda je vaša.</p>
            </sp>
            <sp xml:id="SDZ3-Redna-32-2003-12-16.sp82">

               <speaker>MIRAN POTRČ:</speaker>

               <p>Zavedamo se, da gre za vprašanje, ki je gotovo eno od najpomembnejših za, higieno in
               občutek ljudi, in tudi najpomembnejši zato, ker bi zmanjševanje problema korupcije,
               kakorkoli bi to delali, bilo neobjektivno. To je stalna nevarnost, to je možnost
               pojavljanja na mnogih področjih družbenega življenja. Tega ne kažejo samo ankete, ki
               kažejo občutke, ampak največ tudi posamični pojavi. V tem delu moramo biti
               občutljivi, dosledni in tudi preko tega zakona, čeprav sam zakon vsega ne more
               rešiti, pomagati, urejati stvari. Bi pa rad povedal svoje mnenje in tudi mnenje v
               poslanski skupini, da pa hkrati obravnava tega zakona predstavlja torišče, bi
               rekel,velike demagogije, ker je mogoče na podlagi obravnave korupcije govoriti o
               vsem, objektivno in neobjektivno. In glede na to, da mnogokrat ne znamo biti
               dosledni, skrbni, občutljivi do izgovorjene javne besede, je tudi danes bilo že
               rečeno marsikaj, kar jeprek realnih ocen. S tem v zvezi naj se vrnem ali naj rečem
               nekaj stavkov o predlaganem amandmaju.</p>
               <p>Jaz sem s kolegom Vučkom, kot član matičnega delovnega telesa sodeloval pri
               oblikovanju amandmaja k 29. členu in se mi zdi pomemben. Bil sem mnenja, da amandma k
               2.a členu ni potreben in da smo doslej pri oblikovanju zakona med opozicijo in
               koalicijo sodelovali na način, v katerem smo našli mnogo, mnogo skupnih rešitev.
               Moram pa reči, da sem danes že gospodu Vučku tudi rekel, da se bo zgodilo točno to,
               kar se danes razlaga. Da bo vprašanje sprejema ali nesprejema amandmaja k 2.a členu
               postalo vprašanje pripravljenosti opozicije reči, da imamo zakon, ki ščiti državo in
               javne interese, ali da imamo zakon glede katerega je koalicija zaščitila svoje ljudi
               in korupcijo. In to sedaj, spoštovane kolegice in kolegi, nekateri delate. Če je to
               cena sprejema zakona, moram reči, da jaz rade volje sprejmem amandma, ki je
               predlagan, s tem, da se zavedamo, kaj bo pomenil. Mene veseli opozorilo gospoda Soka,
               ki je opozoril, kaj bo pomenil. Če je res, da bo pomenil zahtevo, da se ugotavlja
               dvakrat, vsake dve leti, ker tako imamo mi, premoženjsko stanje mnogih ljudi, ki
               delujejo res v javno dobro, mnogih ljudi, ki nimajo nobene zveze in možnosti s tem,
               da bi si kot člani nadzornih organov pridobili premoženjsko korist. In da bodo zaradi
               tega izpostavljeni ali naj se odločajo, da v te nadzorne organe, v javne zavode v
               občinah gredo, potem jaz predlagam, da o tem res temeljito razmislimo. Hvaležen sem
               za sugestijo, ki je bila dana,da se to temeljito pojasni, da bi vedeli o čem se
               odločamo. Morda so, konec koncev, tudi kakšne vmesne variante. Rad bi pa zagotovil v
               svojem imenu in v imenu kolegic in kolegov Združene liste, da ni nikakršne in nobene
               želje kogarkoli ali enega samega izločiti iz zakona, če je mogoče, da bi lahko s
               svojim položajem koruptivno deloval na način, da bi delal škodo javnim sredstvom in
               sebi korist, pa bi ga zakon izključil in mu dal te možnosti.</p>
               <p>Predlagam torej, da se o tem mirno pogovorimo, ker mislim, če imamo vsi resen cilj,
               da pomagamo tudi s tem zakonom kot enim elementom, ne kot edino rešitvijo,
               zmanjševati možnosti nastajanja korupcije in odkrivati korupcijo, ki prav gotovo
               obstaja, da potem gremo z istim ciljem, da ne bomo spet imeli popoldan izjav
               inposlušali, kako nekdo želi temu pomagati, pa mu ni bilo uslišano, zaradi enega
               samega utemeljenega ali premalo domišljenega amandmaja in obratno, kdo vse bi rad
               korupcijo varoval oziroma še naprej dovoljeval v Sloveniji. Hvala.</p>
            </sp>
            <sp xml:id="SDZ3-Redna-32-2003-12-16.sp83">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Po vrstnem redu, gospod Rokavec, gospa Širca in potem gospod Penko.
               Gospod Rokavec, izvolite.</p>
            </sp>
            <sp xml:id="SDZ3-Redna-32-2003-12-16.sp84">

               <speaker>FRANCI ROKAVEC:</speaker>

               <p>Hvala za besedo, gospa predsedujoča. Kolegice in kolegi! Na kratko bi se dotaknil
               tega amandmaja, predvsem pa tudi razprave, ki se je razvnela pri tem amandmaju.</p>
               <p>Dejstvo je, da se lahko dejansko zgodi, da bo pomenil ta zakon o preprečevanju
               nasprotja interesov in omejevanju korupcije tudi lov na čarovnice do neskončnosti. Po
               drugi strani pa tudi nevarnost, da bomo v tej natančnosti, ko se bomo borili za grm,
               izgubili gozd. Odkrito povedano. Zato menim, da verjetno že v zdajšnjih rešitvah
               gremo pri nekaterih vprašanjih bistveno preveč podrobno, pri drugih pa premalo. Ne
               morem se strinjati z dikcijo besedila, kakršno je predlagano v amandmaju za 2.a člen.
               Z nekaterimi razmišljanji se pa strinjam. Toda dejansko na tistih nivojih članov
               nadzornih odborov, ki imajo bistveno več možnosti in moči za zlorabo svojega
               položaja. Pa da ne naštevam, predvsem pri nadzornih svetih, najsibo SIB, najsi bo
               Slovenska razvojna družba v likvidaciji, KAD, SOD, NKBM, zavarovalnica Triglav in
               tako naprej. To so institucije in to so nadzorni sveti z bistveno večjo močjo
               vplivanja in tudi večjo odgovornostjo za poslovanje teh institucij oziroma tehfirm.
               Zato menim, da bi bilo treba tukaj - verjetno ta amandma ne rešuje tega vprašanja,
               odkrito povedano, ga ne rešuje, vendar bi bilo mogoče smiselno pustiti 2.a člen odprt
               do tretje obravnave, pa na podlagi ustreznih pogovorov tudi najti bolj ustrezno
               rešitev, da bi v teh segmentih pa zajeli tudi člane nadzornih svetov. Kakršen pa je
               amandma, pa ni sprejemljiv, ampak na ta način bi ohranili, da bi bil lahko člen
               odprt, in da bi tudi na teh področjih, na teh ključnih segmentih lahko zagotovili
               ustrezne mehanizme, da bi člani nadzornih odborov na teh področjih morali tudi
               predložiti podatke o svojem premoženju komisiji, kot tudi ostali. Prepričan sem, da
               vsaj nekateri od teh, ki sem jih naštel, imajo bistveno imajo moč vplivati, pa tudi
               imeti skušnjavo nekateri, po zlorabi položaja kot cela vrsta drugih, ki od katerih
               zakon zahteva predložitev premoženjskih podatkov vsake dve leti. Zato bi bilo
               verjetno smiselno, da bi razmislili pri odločanju o 2.a členu, ali ne bi bilo
               smiselno, da bi do tretje obravnave si tukaj pustili odprt člen in dali možnost še
               premisleku, da bi na ustrezen način pa to vprašanje uredili do tretje obravnave.
               Hvala lepa.</p>
            </sp>
            <sp xml:id="SDZ3-Redna-32-2003-12-16.sp85">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Širca, izvolite.</p>
            </sp>
            <sp xml:id="SDZ3-Redna-32-2003-12-16.sp86">

               <speaker>MAJDA ŠIRCA:</speaker>

               <p>Hvala lepa. Seveda je rešitev, ki je podana v amandmaju za 29. člen, bistveno bolj
               ustrezna, kot tista, ki je podana v 2. členu, čeprav je bila mogoče v ozadju intenca
               podobna, ampak vendarle rešitev je kvalitetna v 29. členu in bo povzročila tudi lažje
               in bolj pregledno življenje Ampak ob tem velja poudariti še kar nekaj dejstev, ki so
               se sprožila ob tej razpravi, predvsem pa en skupni imenovalec razprave vsaj z
               opozicijske strani bi lahko strnila v neki grobi misli, da pravzaprav tega zakona
               nočete, glede na to, da se mu pridajavrednost kamiličnega čaja, ki gasi težko angino
               ali pa, da ga pravzaprav ne potrebuje opozicija, pa ne zaradi tega samo, ker bi to
               pomenilo dodatne povzročene stroške, kajti kaj bi vendarle trošili dodatne denarje,
               in gre za zelo malo denarja, kot vidite lahko v obrazložitvi, ker je verjetno lažje o
               korupciji govoriti na zelo splošen način, kot je že bilo rečeno, ustvarja lahko polno
               demagogije. Najbolj pa se ponudi možnosti govora na pamet in obsojanja brez
               argumentov tako daleč, da se meša pojme in govori o tem, da je, recimo, dan primer,
               medijska cenzura že čista korupcija. Kar nekaj besed bi veljalo danes vzeti pod
               drobnogled ob teh, ki so bile izrečene.</p>
               <p>Zagotovo se koalicija zakona ne boji. Obratno, ob dejstvu, da ga je prav koalicija
               nadgradila nad tistim, kar je bil, ko je prišel v obravnavo in kot ga je zastavil
               urad in predlagala vlada, skratka poglobil se je, konceptualno bistveno bolj dodelal,
               tudi z rešitvami, ki so dojele širino korupcije, ki ni bila samo osredotočena na
               nosilce javnih funkcij, ampak se je širila tudi v tej obliki, ki jo imamo danes, na
               zasebni sektor, in tako naprej.</p>
               <p>Rada bi pa komentirala vendarle trditev gospoda Soka, in prej sem se prijavila za
               repliko, češ, da korupcija in njene povezave s stabilnostjo politične elite na
               oblasti pomenijo neko navezanost. To bi različne prakse in tudi dejstva iz prakse v
               zahodni Evropi potrjevale obratno. Rada bi vam citirala vsaj nekaj izsledkov
               raziskav, ki kažejo, da ni mogoče dokazati vzročne povezave med korupcijo, in, kot
               ste dejali, politično močjo oziroma dolžino njenega političnega delovanja pri vodenju
               oziroma pri sodelovanju v vladi. Če navajam, Švedska je na lestvici koruptivnosti, ki
               jo poznate, na 6. mestu. Njihova stranka oziroma stranka, ki je vodila in sodelovala
               v vladi, socialdemokratska delavska stranka pa kar 56 let to počne na vladi, ali pa
               ob vladi. Norveška je na lestvici koruptivnosti na 8. mestu. Delavska stranka pa kar
               40 let vodi oziroma sodeluje v vladi. Italija, ki je od leta 1992 zamenjala kar 8
               vlad, se na lestvici koruptivnosti nahaja na 35. mestu, pri čemer je seveda treba
               povedati, da se Republika Slovenija nahaja na visokem 29. mestu.</p>
               <p>Zagotovo pa bo ta zakon pripomogel k temu, da bo transparentnost delovanja vseh
               organov večja. Zagotovo se bo spustil tudi tja, kjer bo zelo težko kontrolirati, tudi
               v svete javnih zavodov, in tako naprej, kjer se, mimogrede povedano, plačila vsaj v
               družbenih dejavnostih za delo in sedenje v svetih in odločanje, ne plačuje. Ampak to
               pa vendarle nima zveze s korupcijo, ima pa zvezo z 29. členom, o katerem ne bo mogoče
               več govoriti, kajti važno je, da tisti, ki sodeluje v organih upravljanja oziroma
               nadzora, nima možnosti poslovati s tem organom, ni pa to v odvisnosti od tega, ali je
               plačan, ali ne. V javnih zavodih, v šolah, trije poslanci so člani sveta mariborske
               drame, za to ne dobijo plačila. Lahko pa drugače vplivajo na odločitve. To pa
               nedvomno. Hvala.</p>
            </sp>
            <sp xml:id="SDZ3-Redna-32-2003-12-16.sp87">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Izvajanje gospe Širce ni bila replika. Vaše izvajanje pa je lahko.
               Imenovala vas je, vi pa ste prej razpravljali. Ja, tako ali tako ste na vrsti za
               razpravo. Izvolite, gospod Sok. Gospod Kelemina za vami. Potem gospod Penko, če mu
               boste dovolili.</p>
            </sp>
            <sp xml:id="SDZ3-Redna-32-2003-12-16.sp88">

               <speaker>ALOJZ SOK:</speaker>

               <p>Hvala lepa. Se zahvaljujem za to, da ste mi dali besedo. Kolegica Širca mi je
               odgovarjala. Samo en stavek bi rekel. Raziskave tudi kažejo, da demokracij v
               tranzicijskih državah ni mogoče primerjati z večstoletnimi demokracijami nekaterih
               drugih držav, ki ste jih naštevali vi. Sploh pa ne morete primerjati Slovenije pa
               Švedske. Švedska ima visoko razvite institute civilne družbe. In tam, kjer so
               instituti civilne družbe tako razviti, tam se to omejuje skozi na ta način, da pa o
               pluralnosti medijskega prostora sploh ne govorim. Hvala lepa.</p>
            </sp>
            <sp xml:id="SDZ3-Redna-32-2003-12-16.sp89">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kelemina. Izvolite.</p>
            </sp>
            <sp xml:id="SDZ3-Redna-32-2003-12-16.sp90">

               <speaker>BRANKO KELEMINA:</speaker>

               <p>Jaz bi v zvezi s tem amandmajem samo to še dodal, da so stvari res mogoče malo
               nerodne. Bistvo je v tem, da smo zdaj že tako ali tako razširili v tem zakonu nadzor
               daleč, daleč po moji oceni, predaleč.</p>
               <p>Jaz bom vedno trdil, ampak očitno to, kar sem jaz prej govoril, verjetno sem zadel
               tudi v bistvuo, ker mi nekateri zdaj te stvari oponašate in oporekate, in da je to
               zdaj možnost za populizem in tako naprej. Gospodje, gospe, kdo je pa to omogočil, da
               jaz lahko malo populizma "špilam" tukaj. Kdo je to omogočil? Jaz sam sem si to
               omogočil? Lepo vas prosim! Jaz celo življenje hočem biti poštenjak, se borim za to,
               zato nimam dostopa do nobene informacije, do nobenih institutov, do nobenih
               institucij, do nobenih pomembnih posameznikov, nimam dostopa. Ker sem se prvič, ko
               sem se začel s politiko ukvarjati, izrazil kot poštenjak kot pravičnik, kaj jaz vem,
               vse, kar je s tem povezano, in danes sem popolnoma osamljen. Saj ne morem koraka
               narediti, da me ne bi ignorirali. Samo zaradi tega. Če bi pa jaz samo kimal, pa bil z
               njimi, tako kot nekateri to počnejo, bi pa bil lahko zelo pomemben človek. Tako pa ne
               bom. Kdo me pa mara, če vedno vsakemu pod prste gledam, kaj počne? Nihče me ne mara,
               lepo vas prosim! To se je pokazalo še stokrat in tisočkrat.</p>
               <p>Ampak ena stvar je pa, ki jo je ekzaktno treba povedati. Zdaj mi pa pokažite, jaz
               trdim, da je Slovenija glede korupcije med prvimi petimi ali pa vsepovsod je
               korupcije ogromno, povsod in je nikdar ne bo nihče zatrl. To je definitivno. Ampak
               Slovenija je izmed tistih zelo koruptivnih dežel. Jaz trdim, ampak tega vi ne veste,
               jaz pa vem. Jaz pa vem, ker jih veliko poznam, kako to gre, mislim v procesu,
               postopku in tako naprej. S, samo jaz do dokumentov ne morem priti. Ne morem priti in
               jaz tega ne morem dokazati, to je definitivno. Zdaj mi očitate populizem. Lepo vas
               prosim. Jaz vam ne morem tega dokazati, ker do dokumentov ne morem priti in tudi sami
               ne boste. Potem bi bilo treba vsakemu prisluškovati in slediti in kamere imeti v
               vsaki pisarni notri, da bi lahko ugotavljali, kdo dejansko denar sprejema pod roke in
               tako naprej, pa še doma bi morali imeti, ker to delajo tudi v parkih in vsepovsod,
               kjer hočete. Teh možnosti je milijon. In nikoli ne boste polovili vseh, to je
               definitivno.</p>
               <p>Samo jaz mislim, da sem navedel nekaj argumentov, ki so pripeljali k temu, da se je
               to danes tako razmahnilo. Prav gotovo sem jih navedel, vi mi pa očitate zdaj
               populizem. Ne vem, dobro, cenzura medijov. Saj zelo populistično zveni, ampak nekdo
               prav gotovo to cenzuro drži. Vemo, da uredniki posamezni, jaz ne bom trdil za
               novinarje. Meni so posamezni novinarji povedali velikokrat "ne smem tega napisati ali
               pa moram tako pisati, kot mi naročijo". Ja tako je bilo, še vedno je bilo! Uredniki
               pač ne pustijo, ker na uredniška mesta so pa postavljeni ljudje, ki so pač iz pravega
               testa, drugače ne gre. Jaz trdim, da je tudi prekomerna cenzura del politične
               korupcije. Ne more drugače biti. Jaz ne vem, mi lahko sprejmemo ta dodatek k temu
               členu ali pa ne sprejmemo. To je druga stvar. Ampak vedno je splošna ocena, da smo
               stvari preširoko zajeli. To je moja osebna ocena. Če bi ministra, ki sta sedela
               tukaj, svojo funkcijo opravljala tako, kot je potrebno, v skladu s svojimi
               pooblastili, potem vsega tega ne bi bilo, in še nekateri ministri pred njima in
               predsedniki vlad in tako naprej. Po mojem je oblast tista, ki je to dovolila, s
               svojimi neukrepanji. Prej sem povedal, na katerih področjih vse ali pa neustrezno
               urejenih razmerjih ali pravicah in tako naprej, glede posameznih zadev, kot sem prej
               navedel, dovolilnice za cestne prevoze in tako naprej.</p>
               <p>Jaz se opravičujem, če sem koga prizadel, ampak v glavnem mislim, da nisem
               razpravljal brez argumentov. Hvala.</p>
            </sp>
            <sp xml:id="SDZ3-Redna-32-2003-12-16.sp91">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Penka, da poda pojasnilo gospodu Soku. Izvolite.
           </p>
            </sp>
            <sp xml:id="SDZ3-Redna-32-2003-12-16.sp92">

               <speaker>BOŠTJAN PENKO:</speaker>

               <p>Hvala za besedo, gospa podpredsednica. Spoštovane poslanke in poslanci! V primeru
               tega zakona, seveda gre za specialen zakon, ki v tretjem in četrtem poglavju
               objektivizira kriterije nadzora nad nosilci oblasti. Ta zakon je potrebno pogledati v
               razmerju do sedaj veljavnega predpisa, to je zakon o nezdružljivosti opravljanja
               javne funkcije s pridobitno dejavnostjo. Če ga pogledamo v tem razmerju bomo videli,
               da gre že brez predlaganega amandmaja za veliko širitev pogojev in kriterijev ter
               subjektov, ki so podvrženi temu nadzoru. Gre za funkcionarje, ki so našteti v 2.
               členu zakona in za vse tiste osebe, ki so potem še naštete v 2.a členu zakona. Za te
               posameznike veljajo vse določbe zakona, torej določbe celotnega tretjega in četrtega
               poglavja. Nekateri primeri, ki so bili danes tukaj omenjeni, ko se je omenjalo
               funkcionarje vlade, ki sedijo v nadzornih organih posameznih javnih zavodov, so
               seveda zajeti na drug način, ker funkcionarji v tem predlogu zakona so že zajeti, ne
               da bi se posebej omenjali kot člani nadzornih organov. Pri tem predlaganem amandmaju
               bi po oceni predlagatelja dejansko prišlo do nepregledne širitve nadzora nad
               posamezniki, ki ne spadajo v te kategorije. Tukaj nam potem ostanejo, če pogledamo,
               kaj vse je že zajeto s predlaganimi določbami zakona, nam ostanejo posamezniki, ki so
               ali javni uslužbenci ali pa v kakšnem drugem svojstvu in jih država ali lokalna
               skupnost postavi v nek nadzorni organ javnega zavoda. To niso ne funkcionarji, to
               niso ne člani poslovodnih organov, to so torej osebe, za katere v tem trenutku že
               velja neka druga zakonodaja. Na primer, zakon o javnih uslužbencih, če gre za javnega
               uslužbenca ki določa kriterije nezdružljivosti, ki določa kriterije glede daril, ki
               določa kriterije glede omejitve poslovanja. Ker, določa kriterije, ni potrebno na
               novo ali pa s tem specialnim zakonom, da bi za njih veljalo vse tisto, kar velja tudi
               za funkcionarje, torej za najvišje, bom rekel, nosilce oblasti v naši državi.</p>
               <p>Prav tako v določenih obsegih velja zakon o gospodarskih družbah za nekatere
               posameznike in subjekte v razmerjih različnih medsebojnih nadzornih svetov uprav in
               podobno. Tako bi s tako širitvijo dejansko prišlo do kolizije in do nepreglednega
               stanja. Ob tem ne smemo pozabiti, da po besedah ministra Bohinca naj bi imeli pri nas
               okoli 3.000 javnih zavodov, sveti javnih zavodov so nadzorni organi. Javni zavod nima
               drugega nadzornega organa, torej gre za nadzorne organe, na primer, šol, vrtcev,
               bolnišnic in tako dalje. Gre za posameznike, ki sedijo v teh nadzornih organih, kot
               sem rekel, ki niso funkcionarji, ker so sicer zajeti na drug način. Gre tudi za
               posameznike, za katere ne velja 22. člen tega predloga zakona, ki govori o
               nepoklicnih funkcionarjih, tudi ti so že zajeti z drugimi določbami zakona. Če bi
               objektivizirali kriterije in tudi za vse te posameznike določili, da morajo sporočati
               svoje premoženjsko stanje in da so podvrženi temu postopku, potem bi dobili tukaj
               množico nekaj 10.000 posameznikov, ki nimajo posebne zveze z neposrednim, bom rekel,
               neposredno oblastno močjo. Ampak je ta oblastna moč zelo posredna. Če storijo
               kakršnokoli kršitev so podvrženi sankcijam po drugih zakonih, tako da na tem mestu
               menimo, da čeprav je namen amandmaja dober, da takšna objektivizacija kriterijev tudi
               za te posameznike ni primerna, da bi dejansko potem zakon izgubil tisto ost in tisti
               namen, ki ga ima, da nadzira nosilce oblasti v tej državi. Posamezniki, ki naj bi
               bili sicer zajeti na ta način, bodo po naši oceni primerno zajeti z amandmajem k 29.
               členu, ki ga lahko na tem mestu in v tem trenutku tudi že podprem. Zajeti so tudi z
               drugimi predpisi, ki sankcionirajo in obravnavajo kakršnekoli zlorabe ali
               nepravilnosti. P, prej sem že naštel dva od teh. Ponovno poudarjam, da gre tukaj za
               objektivizacijo kriterijev, ki naj velja za tiste, ki so neposredni nosilci oblasti.
               D, drugače zakon dejansko izgubi tisto noto, tiso vsebino, ki jo pač prinaša.</p>
               <p>Vlada zato tega amandmaja ne podpira. Podpira amandma k 29. členu, ki ustrezno
               zajema nadzor nad poslovanjem nadzornih organov oziroma članov nadzornih organov.
               Hvala.</p>
            </sp>
            <sp xml:id="SDZ3-Redna-32-2003-12-16.sp93">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Razpravo o 2.a členu in amandmaju k temu členu
            zaključujem in sprašujem, kdo želi razpravljati o 6. členu in amandmaju štirih
            poslanskih skupin koalicije k temu členu? Gospod Vučko, izvolite. </p>
            </sp>
            <sp xml:id="SDZ3-Redna-32-2003-12-16.sp94">

               <speaker>DUŠAN VUČKO:</speaker>

               <p>Jaz bi s ciljem, da se ne bi odprla preširoka razprava, povedal, da je to amandma, ki
               smo ga oblikovali na podlagi mnenja zakonodajno-pravne službe.</p>
            </sp>
            <sp xml:id="SDZ3-Redna-32-2003-12-16.sp95">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, izvolite.</p>
            </sp>
            <sp xml:id="SDZ3-Redna-32-2003-12-16.sp96">

               <speaker>JOŽEF JEROVŠEK:</speaker>

               <p>Hvala lepa. Moram reči, da nasprotujem temu amandmaju zaradi tega, ker mislim, da za
               to institucijo za ni potrebno, da imamo sistem tako imenovane konstruktivne
               nezaupnice, da mora tisti, ki predlaga zamenjavo, ki ugotovi nepravilnost v delovanju
               ali neko objektivno odgovornost, recimo, pripeljati že kar novega direktorja. To
               izhaja iz te nepotešljive želje Liberalne demokracije v zadnjem času tudi pri ostalih
               spremembah, pri vladnih spremembah o kanclerskem sistemu. Ker bi radi imeli neke
               vzvišene apetite. To pa res ni potrebno, ker to bo ovira za to, da se morebitna
               odgovorna oseba na tem mestu zamenja. Da se bo oseba zabetonirala za, ne vem, določen
               čas, kjer ji ne bo možno priti do živega, tudi če se bo, med tem časom spridila, če
               bo naredila, če se bo odkrilo, da v njenem preteklem delovanju ni bilo nekaj v redu,
               ker ne more na takem položaju potem biti, če se vmes odkrije, da je delovala v
               nasprotju z intenco institucije, ki jo opravlja. Tako da tega pa res ne razumem.
               Namesto da bi povečali javni nadzor nad ljudmi, ki bodo sedeli na teh položajih,
               skušate njihove funkcije zabetonirati, tako da bo vsak že vnaprej obupal, v primeru,
               da ugotovi, da niso sposobni ali da ne delajo v skladu z zakonom, da so se pregrešili
               zoper zakonodajo ali karkoli, in jih ne bo možno zamenjati.</p>
               <p>Kaj se za tem skriva, kakšni čudni kadrovski apetiti? Zelo čudni kadrovski apetiti
               se verjetno za tem skrivajo in sem seveda proti temu. Hvala lepa.</p>
            </sp>
            <sp xml:id="SDZ3-Redna-32-2003-12-16.sp97">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Vučko, izvolite.</p>
            </sp>
            <sp xml:id="SDZ3-Redna-32-2003-12-16.sp98">

               <speaker>DUŠAN VUČKO:</speaker>

               <p>Kolega Jerovška bom pomiril, da v teh kadrovskih rešitvah to ni predvideno.</p>
               <p>Sicer pa se s tem amandmajem želi doseči samo kontinuiteta dela te komisije in
               vodenja te komisije. Težko si predstavljamo, da bi bila komisija neko določeno
               obdobje, lahko pa to obdobje traja tudi nekaj dlje, in je treba pač upoštevati
               določila zakona, ki govori o javnem natečaju, da bi bilo brez glave - in samo za to
               gre in nič ni skritega.</p>
            </sp>
            <sp xml:id="SDZ3-Redna-32-2003-12-16.sp99">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Penko, izvolite.</p>
            </sp>
            <sp xml:id="SDZ3-Redna-32-2003-12-16.sp100">

               <speaker>BOŠTJAN PENKO:</speaker>

               <p>Hvala. Vlada amandma podpira. Pri tem pa bi opozoril na to, da je tudi komisija
               državnega zbora, ki bo po tem dopolnjenem, izboljšanem predlogu zakona nadzorni organ
               komisije za preprečevanje korupcije, da je tudi ta komisija eden od upravičenih
               predlagateljev za zamenjavo oziroma razrešitev predsednika, namestnika ali člana
               komisije in da tudi v teh primerih pride ta postopek potem v poštev. Torej komisija,
               ki jo bo sestavljala opozicija v večini, bo eden od predlagateljev, ki bo lahko
               reagirala, če bo prišlo do kršitve zakona ali do ravnanja, ki je opisano v 6. členu
               tega zakona. V tem primeru se mi zdi amandma malce nekonsistenten, ker bi bilo
               verjetno treba rešiti tudi to, vendar si vlada pridržuje pravico, da bo potem v
               tretji obravnavi, glede na to, da gre za amandmiran člen, to korigirala. Drugače pa
               sta koncept in ideja tega člena takšna, da ga vlada podpira. Hvala.</p>
            </sp>
            <sp xml:id="SDZ3-Redna-32-2003-12-16.sp101">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, potem gospa Potrata.</p>
            </sp>
            <sp xml:id="SDZ3-Redna-32-2003-12-16.sp102">

               <speaker>JOŽEF JEROVŠEK:</speaker>

               <p>Tavedam se, da bo tudi komisija lahko predlagala, vendar bo komisija morala priti s
               konstruktivno nezaupnico. To znatno otežuje razrešitev. Vemo, da so konstruktivne
               nezaupnice, recimo, v primeru vlade zaradi tega, da dobimo čim bolj stabilno vlado,
               kar ima pozitivne in negativne posledice. Na tem mestu ne potrebujemo konstruktivne
               nezaupnice. Če se ugotovi, da ne dela v skladu z zakonom, da se je pregrešil ali
               karkoli, neka objektivna odgovornost, mora biti odprta možnost, da se takšnega
               razreši, ker drugače bo ta organ paraliziran. Poleg tega, če bi sprejel vašo razlago,
               bi morala komisija postavljati direktorja, ne vlada. To je pa druga rešitev. Tega pa
               niste predlagali. Hvala lepa.</p>
            </sp>
            <sp xml:id="SDZ3-Redna-32-2003-12-16.sp103">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Potrata, izvolite.</p>
            </sp>
            <sp xml:id="SDZ3-Redna-32-2003-12-16.sp104">

               <speaker>MAG. MAJDA POTRATA:</speaker>

               <p>Hvala lepa. Kar nekajkrat danes je bilo mogoče slišati, kakšni napori so bili
               potrebni za to, da smo lahko zakon o korupciji pripeljali do te točke, v kakršni je
               sedaj. Kar nekajkrat je bilo mogoče slišati tudi opozorilo, če ne bo sprejeto, kar
               predlagamo, ali če imate drugačno mnenje, potem zakona ne bomo šteli za dokazilo
               resnosti namenov vlade in vladne koalicije o tem, da stopi na prste korupciji, ki naj
               bi bila po mnenju nekaterih čez mero razraščena v tej državi. Ampak mislim, da je
               vendarle mogoče v določilih tega zakona najti dovolj varoval zato, da je mogoče
               oporekati tistim, ki vidijo že komplote in nastavitve in ne vem kaj še vse. Zoper
               takšno vnaprejšnje nezaupanje ni po mojem mogoče najti nobenega dovolj dobrega
               zakonskega določila, ker bo tisti, ki meni, da v slehernega človeka, pa čeprav je bil
               prej korektno izpeljan način izbire, z vsemi ustreznimi preverjanji, ni mogoče
               zaupati in da je vanj v jedro položena kal koruktivnosti. Zoper tako možnost in tako
               gledanje se mi zdi, ni mogoče najti nobene dovolj dobre zakonske rešitve. Seveda semi
               zdi, da je pa to dopolnilo mogoče podpreti. Hvala.</p>
            </sp>
            <sp xml:id="SDZ3-Redna-32-2003-12-16.sp105">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem razpravo o 6. členu in o amandmaju k temu členu.</p>
               <p>Odpiram razpravo o 24. členu in amandmaju poslanske skupine Slovenske demokratske
               stranke k temu členu. Gospod Vučko, izvolite.</p>
            </sp>
            <sp xml:id="SDZ3-Redna-32-2003-12-16.sp106">

               <speaker>DUŠAN VUČKO:</speaker>

               <p>Poslanci LDS bomo ta predlog amandmaja podprli.</p>
            </sp>
            <sp xml:id="SDZ3-Redna-32-2003-12-16.sp107">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Razpravo torej zaključujem.</p>
               <p>Odpiram razpravo o 29. členu in amandmaju štirih poslanskih skupin koalicije k temu
               členu. Želi kdo besedo? Gospod Vučko, potem gospod Sok.</p>
            </sp>
            <sp xml:id="SDZ3-Redna-32-2003-12-16.sp108">

               <speaker>DUŠAN VUČKO:</speaker>

               <p>Mislim, da je bilo že ob obravnavi 2.a člena veliko povedanega in glede na mnenje
               vlade ni kaj dodati, tako da seveda apeliramo na poslanske kolege iz opozicije, da o
               teh pomislekih, ki so bili izraženi, premislijo, in podprejo ta amandma in seveda
               tudi zakon.</p>
            </sp>
            <sp xml:id="SDZ3-Redna-32-2003-12-16.sp109">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-32-2003-12-16.sp110">

               <speaker>ALOJZ SOK:</speaker>

               <p>Hvala lepa. Deloma smo se 29. člena dotaknili že pri razpravi o 2.a členu, ker sta
               na nek način povezana. Ampak eno dilemo bi pa vseeno želel razčistiti v zvezi s prvim
               odstavkom k temu členu. V prvem odstavku 29. člena piše: "Naročniki po predpisih v
               javnih naročilih ne smejo poslovati s poslovnimi subjekti, v katerih je funkcionar
               oziroma njegov družinski član posredno ali neposredno imetnik poslovnega deleža
               delnic oziroma drugih pravic, na podlagi katerega je udeležen pri opravljanju oziroma
               kapitalu poslovnega subjekta v višini več kot 20% itn. Tisto, kar bi rad vprašal, je,
               če ne bi bilo potrebno tukaj zapisati "ne" njegov družinski član", ampak "njegovi
               družinski člani". Jasno je, da se deleži v tekem podjetju lahko razdelijo med
               družinske člane in potem nobeden od članov ne bo več kot 20 % lastnik upravljalskega
               deleža. Meni se zdi, da je to določilo v tem členu dokaj nejasno in bo seveda tudi
               napeljevalo na to, da se na več družinskih članov premoženje razdeli.</p>
               <p>Potem bi pa še postavil vprašanje v zvezi z zadnjim odstavkom tega člena, ki pa
               potem pravi, da omejitev iz prvega odstavka tega člena ne velja za poslovanje na
               podlagi pogodb oddaje javnega naročila, ki so bile sklenjene pred funkcionarjevim
               nastopom funkcije. Mislim, da bi tudi tu bilo potrebno časovno zadevo nekoliko
               drugače opredeliti in bi v zvezi s tem mogoče še enkrat postavil ali pa za iztočnico
               tega razmišljanja izpostavil vprašanje, ki sem ga včeraj postavil ministru Gabru.
               Vprašal sem ga, kako je možno da posamezni ministri leta 2001, 2002 uspevajo na
               razpisih za znanstvenoraziskovalne projekte, če nimajo kot ministri določene
               prednosti pred tem, gre za nekaj milijonske zneske, ne bi jih sedaj še enkrat
               omenjal. Zanimivo je, da mi je gospod Gaber odgovoril nekako tako, da je to stvar z
               normativi, ki veljajo za članice Evropske unije in da so se vsi ti projekti začeli,
               preden so ti ministri postali ministri. Ker so že tretje leto ministri oziroma kmalu
               bodo šli v četrto leto, pomeni, da so te pogodbe, ki so jih sklenili, ne vem, ni mi
               sicer omenil, katerega leta so bile sprejete, ampak pomeni, da iz nekega sklenjenega
               posla pomeni, da bodo lahko vsaj štiri leta črpali javni denar po nekem načelu
               sukcesije skozi vso obdobje.</p>
               <p>To se nam v opoziciji seveda ne zdi primerno in bi bilo potrebno v tem členu, zadnji
               odstavek, nekako tako prirediti, in to je seveda še možno do tretjega branja, če bo
               sprejet ta amandma, ki je vložen, da bi nekako se lahko te pogodbe potem počasi
               skrajšale, da bi to ne pomenilo neke zacementiranosti oziroma da bi celo špekulativno
               nekdo lahko pogodbo pred nastopom funkcije sklenil, pa potem vesčas izigraval to
               določilo zakona. Hvala lepa.</p>
            </sp>
            <sp xml:id="SDZ3-Redna-32-2003-12-16.sp111">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, res bi bilo korektno, da bi po tem, če ste navajali ministra,
               kaj je odgovarjal, dodali tudi drugi del, ki je seveda bil, da nihče od ministrov ni
               dobil niti tolarja pri teh projektih. Res je prav, če v celoti, ko navajate... Gospod
               Sok, izvolite.</p>
            </sp>
            <sp xml:id="SDZ3-Redna-32-2003-12-16.sp112">

               <speaker>ALOJZ SOK:</speaker>

               <p>Poglejte, jaz sem naval vir, to je poročilo o znanstvenoraziskovalnih projektih, ki
               so bili odobreni in sem to včeraj tudi ministru citiral. Povedal sem tudi, za kakšne
               zneske gre in pa tudi, katere dejavnosti so bile zajete v teh projektih. Vse to sem
               povedal in seveda minister mi je potem, da popravim še to, odgovoril, da to niso
               dobili ministri, ampak so oni nosilci projektov. Jaz se v to niti nisem spuščal, ali
               so dobili oni, oni so v teh poročilih zavedeni kot nosilci teh projektov, tako kot
               seveda vsi ostali državljani. In sem izpostavljal samo to, če niso ministri kot
               nosilci projektov v nekakšni prednostni. Ker bi tudi to lahko dejansko pomenil en
               način. Govorimo o korupciji. In tudi to, če nekdo vpliva, da lažje pride njegov
               projekt do realizacije, je lahko en način koruptivnega dejanja.</p>
            </sp>
            <sp xml:id="SDZ3-Redna-32-2003-12-16.sp113">

               <speaker>PODPREDSEDNICA IRMA PAVLINIČ KREBS:</speaker>

               <p>Gospa Potrata, izvolite.</p>
            </sp>
            <sp xml:id="SDZ3-Redna-32-2003-12-16.sp114">

               <speaker>MAG. MAJDA POTRATA:</speaker>

               <p>Mislim, da je dobro v tem primeru poznati tehnologijo prijavljanja raziskovalnih
               projektov in poznati tudi dejstvo v zvezi s tem, kdo je lahko nosilec raziskovalnega
               projekta. To je zvezano z ustreznim znanstvenim naslovom in profesorskimi. Mislim, da
               je včeraj bilo pojasnjeno, da v tem primeru ni šlo ne za raziskovalne ure, ki bi se
               na posameznika nanašale, ne na denar, ampak na projekt. Projekt pa mora imeti, še
               enkrat poudarjam, ustrezno usposobljenega nosilca, kar dokazuje s svojim akademskim
               nazivom. Hvala.</p>
            </sp>
            <sp xml:id="SDZ3-Redna-32-2003-12-16.sp115">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, zaključujem tudi razpravo o 29. členu
               zakona. Odpiram razpravo o 41. členu zakona in amandmaju štirih poslanskih skupin
               koalicije k temu členu. Želi kdo besedo? <stage>(Ne.)</stage> Potem razpravo zaključujem tudi o tem
               členu in tem amandmaju.</p>
               <p>O amandmajih bomo v skladu s časovnim potekom seje zbora odločali danes v okviru
               glasovanj ob 19.55 uri. S tem prekinjam to točko dnevnega reda. Vsem se za
               sodelovanje najlepše zahvaljujem. Ob 13.45 uri pa bomo prešli na obravnavo 5. točke
               dnevnega reda, to je na drugo obravnavo predloga zakona o prenosu nekaterih vladnih
               služb na ministrstva. Do takrat sejo prekinjam.</p>
               <stage type="time">(Seja je bila prekinjena ob 13.37 uri in se je nadaljevala ob 13.46 uri.)</stage>
            </sp>
            <sp xml:id="SDZ3-Redna-32-2003-12-16.sp116">

               <speaker>PODPREDSEDNIK VALENTIN POHOREC:</speaker>

               <p>Prehajamo na <title>5. TOČKO DNEVNEGA REDA - DRUGO OBRAVNAVO PREDLOGA ZAKONA O PRENOSU
                  NEKATERIH VLADNIH SLUŽB NA MINISTRSTVA.</title>
               </p>
               <p>Predlog zakona je v obravnavo zboru predložila vlada Republike Slovenije. Med nami
               pozdravljam dr. Rada Bohinca, ministra za notranje zadeve, ki mu dajem besedo za
               dopolnilno obrazložitev predloga zakona. Gospod minister, imate besedo.</p>
            </sp>
            <sp xml:id="SDZ3-Redna-32-2003-12-16.sp117">

               <speaker>DR. RADO BOHINC:</speaker>

               <p>Spoštovani gospod podpredsednik, kolegice in kolegi, poslanke in poslanci! Gre za
               zakon o prenosu nekaterih vladnih služb na ministrstva, ki je eden od reformskih
               izvedbenih predpisov, če imamo v mislih reformo javne uprave. Kot veste, je ena od
               usmeritev reforme javne uprave bila zmanjševanje števila organov v sestavi in
               zmanjševanje vladnih služb. Vlada je zaradi tega že junija 2003 sprejela sklepe o
               reorganizaciji vladnih služb, podobno je bilo z reorganizacijo organov v sestavi.
               Tako je bil junija letošnjega leta sprejet sklep o ukinitvi petih vladnih služb, in
               sicer urada za priseljevanje in begunce, ki naj bi šel v ministrstvo za notranje
               zadeve, urada za javna naročila, ki bi šel v sklop ministrstva za finance, urada
               vlade Republike Slovenije za droge v ministrstvo za zdravje, urada za invalide in
               bolnike v ministrstvo za delo, družino in socialne zadeve ter urada za slovenski
               jezik v ministrstvo za kulturo. Sprejeta je bila odločitev, glede na to, da se v
               področnih zakonih urejajo vprašanja, povezana z delovanjem teh uradov, da se s tem
               zakonom enotno uredi način prehoda v ministrstva Te dejavnosti se v nespremenjenem
               obsegu nadaljujejo še naprej, se ne ukinjajo, se ne zmanjšujejo, pač pa se njihove
               naloge, uslužbenci, pravice proračunske uporabe ter vse druge pravice in obveznosti
               prenašajo na resorna ministrstva, tako kot sem povedal prej. Gre namreč za to, da je
               ena od reformnih usmeritev na področju reforme javne uprave ta, da vlada poslej
               organizacijo svojega aparata določa sama in ne več z zakonodajo.</p>
               <p>S tem enotnim zakonom je treba urediti kar nekaj področij v različnih zakonih. Tako
               naj bi področje delovanja urada za priseljevanje in begunce uredili z zakonom o
               začasnem zatočišču, z zakonom o ratifikaciji mednarodne ustave in mednarodne
               organizacije za migracije. Podobno, kar zadeva urad za javna naročila, je treba
               spremeniti zakon o javnih naročilih, zakon o reviziji postopkov javnega naročanja in
               zakon o plačilnem prometu. Kar zadeva urad za droge, je treba derogirati nekatere
               določbe zakona o preprečevanju uporabe prepovedanih drog, in kar zadeva urad za
               invalide in bolnike, zakon o davkih na motorna vozila in zakon o ratifikaciji
               sporazuma na socialnem področju in v javnem zdravstvu. V bistvu gre za dovolj pravno
               tehnično in organizacijsko vsebino zakona, za prenos nalog iz vladnih služb na
               ministrstva. V razpravah na odboru, pa tudi z upoštevanjem mnenja zakonodajno-pravne
               službe, so se izoblikovali na predlog ministrstva nekateri amandmaji, ki jih
               predlagam skupaj z zakonskim tekstom, tako predlagam, da se podprete. Hvala lepa.
           </p>
            </sp>
            <sp xml:id="SDZ3-Redna-32-2003-12-16.sp118">

               <speaker>PODPREDSEDNIK VALENTIN POHOREC:</speaker>

               <p>Hvala, gospod minister. Odbor za notranjo politiko kot matično delovno telo je
               obravnaval predlog zakona in kolega Dušan Vučko bo predstavil poročilo odbora,
               prosim.</p>
            </sp>
            <sp xml:id="SDZ3-Redna-32-2003-12-16.sp119">

               <speaker>DUŠAN VUČKO:</speaker>

               <p>Hvala za besedo, predsedujoči. Spoštovane kolegice, spoštovani kolegi, gospod
               minister!</p>
               <p>Predlog zakona o prenosu nalog nekaterih vladnih služb na ministrstva je odbor za
               notranjo politiko obravnaval na 44. redni seji 4.12.2003. Po uvodni predstavitvi
               predlagatelja, ministra oziroma državnega sekretarja, v katerem je bil jasno
               poudarjen namen tega zakona, prav tako sama vsebina. Ko smo slišali mnenje
               zakonodajno-pravne službe, se je odprla razprava, na kateri je potem matično delovno
               telo sprejelo dva amandmaja k 1. in pa k 3. členu. Tako je bil na podlagi teh
               sprejetih amandmajev pripravljendopolnjen predlog zakona, za katerega odbor predlaga,
               da ga državni zbor sprejme.</p>
            </sp>
            <sp xml:id="SDZ3-Redna-32-2003-12-16.sp120">

               <speaker>PODPREDSEDNIK VALENTIN POHOREC:</speaker>

               <p>Hvala kolega Vučko, v imenu odbora za notranjo politiko. Sedaj bomo slišali stališča
               poslanskih skupin do predloga zakona. Najprej dajem besedo kolegici Majdi Zupan za
               stališče poslanske skupine Nove Slovenije.</p>
            </sp>
            <sp xml:id="SDZ3-Redna-32-2003-12-16.sp121">

               <speaker>MAJDA ZUPAN:</speaker>

               <p>Hvala lepa za besedo. Spoštovani gospod podpredsednik, gospod minister, kolegice in
               kolegi!</p>
               <p>Modernizacija javne uprave, pri čemer je pomembna usmerjenost v odprtost in
               transparentnost, naj bi zahtevala tudi združevanje organov in organizacijskih enot.
               Ukinjeno je bilo že do sedaj deset organov v sestavi ministrstva, pripravlja pa se
               ukinitev tudi petih od 22-ih služb. Štiri od njih urad za preseljevanje beguncev,
               urad za javna naročila, urad za droge in urad za invalide in bolnike, ureja zakon.
               Medtem ko urad za slovenski jezik ureja vlada. Razlog za ukinitev naj bi bila v
               neracionalnosti in premajhni politični povezanosti, kar je pomenilo, da pobude in pa
               predlogi naštetih uradov niso našli pravega sogovornika v vladi. Kako se bodo te
               službe umestile v sami upravi, kakšen bo notranji status teh služb in kakšna obliko
               bo zanjo določil posamezni minister, ostajajo odprta vprašanja. Zato bi bilo dobro,
               da državni zbor v zvezi s tem postavi zahteve vladi, če meni, da so nekatere službe
               pomembne in da se posebej zanje locira politična odgovornost. V naši poslanski
               skupini menimo, da sta posebej dva urada, urad za slovenski jezik in urad za javna
               naročila, tako pomembna, da biju bilo treba ohraniti v tej obliki, posebej pa dodati
               pomemben političen člen v povezavi z vlado.</p>
               <p>Ob vsem tem pa so bili zanimivi tudi pomisleki zakonodajno-pravne službe, ki so se
               nanašali na vprašanje, ali je pravnosistemsko ustrezen skoraj avtomatičen prenos
               služb na ministrstva. Nadalje, da bi bila potrebna natančnejša pravila glede prenosa
               pristojnosti s sedanjega urada za invalide na dve ministrstvi. Pri tem se postavlja
               vprašanje, kakšen bo ključ za delitev na ministrstvo za delo in ministrstvo za
               zdravje. Prav tako je bil tudi pomislek glede urada za javna naročila, saj v
               zakonodajnem postopku teče predlog o noveli zakona. Vprašanje je torej, v katerem
               zakonu se naj ta materija uredi.</p>
               <p>Gospod državni sekretar je na odboru odgovoril na vrsto vprašanj, kljub temu pa
               menimo, da je potreben dodaten razmislek, zlasti še, ker samo poimensko spreminjanje
               tega dela zakona ni dovolj. Ponovno je treba preveriti, ali bo tudi vsebina
               prenesenih nalog takšna, da bo potrebna materija pokrita v celoti.</p>
               <p>Vprašanja so tehtna in za odločitev potrebujemo tudi tehtne odgovore.
               Racionalizacija da, vendar ne na škodo vsebin, ki so še kako pomembne in potrebne.
               Hvala lepa.</p>
            </sp>
            <sp xml:id="SDZ3-Redna-32-2003-12-16.sp122">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Bogomir Vnučec bo podal stališče poslanske skupine Stranke mladih
               Slovenije.</p>
            </sp>
            <sp xml:id="SDZ3-Redna-32-2003-12-16.sp123">

               <speaker>BOGOMIR VNUČEC:</speaker>

               <p>Hvala za besedo, gospod podpredsednik. Spoštovani gospod minister, kolegice in
               kolegi! Reformi javne uprave smo v državnem zboru posvetili že precej pozornosti in
               na tem področju opravili precej dela. S tem mislim na sprejem novih sistemskih
               zakonov o javni upravi, plačnih sistemih in javnih uslužbencih.</p>
               <p>Z zakonom o javni upravi smo dali vladi pristojnost, da organizira določen del javne
               uprave sama, predvsem z namenom racionalizacije in bolj učinkovitega dela. S tem
               zakonom pa popravljamo nekaj bolj ali manj tehničnih zadev za nazaj in na novo
               umeščamo naloge določenih uradov v ustrezna ministrstva. V poslanski skupini Stranke
               mladih Slovenije od predlaganih sprememb pričakujemo, da bodo zagotovile boljše
               opravljanje nalog, racionalnejše poslovanje in predvsem vsebinsko povezanost z
               ministrstvom, mogoče pa tudi cenejše in boljše delo. Obstajajo pa utemeljeni
               strahovi, kaj bo z vsebinami, ki se danes rešujejo v uradih, ki jih ukinjamo.
               Predvsem, recimo, urad zadroge, na primer, je dobro delal, a lahko bi več in bolje,
               če bi bilo več posluha in denarja. V Stranki mladih Slovenije pričakujemo, da bo temu
               tako in da se bo na tem področju še bolj zavzeto delalo. Uradi oziroma enote v
               ministrstvu morajo dobiti tudi politično pokritje, ki bo njihovo strokovnost
               podkrepilo še s potrebno učinkovitostjo. Pri uradih, ki se ukinjajo, pa bi bilo dobro
               tudi vedeti, kako učinkovito poteka njihovo delo v novih organizacijskih enotah
               znotraj ministrstev, saj je to osnovno merilo, s katerim bomo realno ocenjevali
               utemeljenost predlaganih reform in ukinitev uradov. Zato pozivamo predlagatelja že
               danes, da nas o tem sproti obvešča, saj bo v primeru slabše kakovosti dela treba
               ponovno revidirati sprejete odločitve. Sama po sebi pa se tukaj tudi ponuja
               primerjava z uradi, ki so ostali, in upravičenostjo teh, da ostanejo, v primerjavi s
               temi, ki jih ukinjamo. Res je, da so potrebne uredbe in ostali podzakonski predpisi
               javno objavljeni, a je vedno koristno imeti pregledno informacijo otem, kdo je za kaj
               zadolžen. To je še posebej pomembno, ker je jasno, da reorganizacija javne uprave ne
               poteka v paketu in se spreminja s časom. Slišali smo že napovedi o reorganizaciji na
               petih področjih, kar le potrjuje utemeljenost prej predlaganega. Predlog bomo v
               poslanski skupini Stranke mladih Slovenije podprli, hkrati budno spremljali, kaj se
               dogaja na področjih, ki so sovpadala v pristojnost danes še obstoječih in samostojnih
               uradov. Hvala.</p>
            </sp>
            <sp xml:id="SDZ3-Redna-32-2003-12-16.sp124">

               <speaker>PODPREDSEDNIK VALENTIN POHOREC:</speaker>

               <p>Hvala. Mag. Majda Potrata ima besedo za stališče poslanske skupine Združene liste
               socialnih demokratov.</p>
            </sp>
            <sp xml:id="SDZ3-Redna-32-2003-12-16.sp125">

               <speaker>MAG. MAJDA POTRATA:</speaker>

               <p>Hvala za besedo, gospod podpredsednik. Spoštovani minister, spoštovane poslanke in
               poslanci! Predlog zakona o prenosu nalog nekaterih vladnih služb na ministrstva na
               enem mestu ureja reorganizacijo štirih vladnih služb, s čimer se je predlagateljica,
               to je vlada Republike Slovenije, izognila številnim drobnim posegom, tehničnim
               spremembam v več zakonih. Zaradi obravnave v različnih delovnih telesih bi jih bilo
               težko časovno koordinirati. Torej se je tak novotehnični pristop izkazal za najmanj
               zapletenega, po predlagateljivi sodbi najmanj birokratskega. Ob tem v poslanski
               skupini Združene liste socialnih demokratov lahko sprejmemo tudi pojasnilo vlade, da
               se predlog ne nanaša tudi na urad za slovenski jezik, ker je bil le ta ustanovljen s
               sklepom vlade, ne pa s posebnim zakonom, zato tudi prenos njegove dejavnosti sodi v
               pristojnost vlade. Zakon bomo podprli, ker je po predlagateljevih zagotovilih droben
               sestavni del reforme oziroma modernizacije javne uprave, usmerjene v organizacijsko
               prilagajanje funkcijam in poslovnim procesom v upravi, pa tudi v racionalizacijo,
               povezano z združevanjem organov in organizacijskih enot. Državni zbor je s sprejemom
               zakona o državni upravi prepustil vladi, da odloča o notranji organizaciji državne
               uprave, s čimer je bila potrjena možnost, da vlada sama določi število in delo na
               področju organov v sestavi ministrstev. Tako je bil sprejet podzakonski predpis s
               katerim bo deset organov v sestavi, ki niso ustrezali zakonskim merilom, umeščenih v
               ustrezna ministrstva. Najprej se je reorganizacija dotaknila petih služb, v zakonu pa
               samo štirih: urad za droge, urad za priseljevanje in begunce, urad za invalide in
               bolnike, urad za javna naročila in urad za slovenski jezik. Tako naj bi se povečala
               racionalnost delovanja, prav tako naj bi se utrdil status teh služb. Zato na načelni
               ravni ni mogoče nasprotovati predlaganim spremembam, kljub temu pa ni mogoče
               prezreti, da se v javnosti, zlasti ob nekaterih uradih oziroma vladnih službah
               oglašajo zaskrbljeni posamezniki ali skupine, ki menijo, da bosta s prenosom
               dejavnosti v posamezno ministrstvo okrnjena, samostojnost in zmanjšana učinkovitost
               posamezne vladne službe. Pomisleki so se zgostili zlasti ob uradu za slovenski jezik.
               V poslanski skupini Združene liste socialnih demokratov mislimo, da skrb za
               slovenščino, kot uradni jezik te države, ne more biti odvisna samo od vladne službe,
               ampak je to odgovornost celotne vlade, v kateri je sicer enemu ministrstvu prepuščena
               koordinativna funkcija. Država Slovenija mora zagotavljati status slovenščine z
               dejavno jezikovno politiko. Ta pa mora vključevatiskrb za razvoj in kulturo jezika,
               za zagotovitev pravnih vidikov njegovega statusa, za stalno znanstvenoraziskovalno
               spremljanje jezikovnega življenja ter za širjenje jezikovne zmožnosti. Za oblikovanje
               jezikovne politike in za zagotavljanje možnosti za njeno izvajanje naj bo odgovorno
               eno ministrstvo, po našem mnenju ministrstvo za kulturo. Pri opravljanju njegovih
               nalog, povezanih z jezikovno politiko, pa bi morala sodelovati druga ministrstva,
               pristojna za posamezna področja rabe slovenščine. Veliko bi lahko napravilo
               koordinacijsko posvetovalno medresorsko telo. Koristno bi bilo sprejeti nacionalni
               program za jezikovno politiko, pri čemer bi lahko odigral pomembno vlogo tudi državni
               zbor, ki bi spremljal uresničevanje nacionalnega programa. Pozabiti pa tudi ne smemo
               na že obstoječo delovno skupino za področje jezikovne politike in jezikovnega
               načrtovanja, ki že drugi mandat deluje v okviru odbora za kulturo, šolstvo, mladino,
               znanost in šport. Hvala.</p>
            </sp>
            <sp xml:id="SDZ3-Redna-32-2003-12-16.sp126">

               <speaker>PODPREDSEDNIK VALENTIN POHOREC:</speaker>

               <p>Hvala. Slišali bomo stališče poslanske skupine Slovenske ljudske stranke, ki ga bo
               predstavila Franci Rokavec.</p>
            </sp>
            <sp xml:id="SDZ3-Redna-32-2003-12-16.sp127">

               <speaker>FRANCI ROKAVEC:</speaker>

               <p>Hvala za besedo, gospod predsedujoči. Spoštovane poslanke, in poslanci! Predstavniki
               vlade, gospod minister! V skladu z zakonom o državni upravi vlada reorganizira
               državno upravo na različnih ravneh. Pričujoči predlog zakona je pripravljen v okviru
               te reorganizacije. Izkazalo se je, da število vladnih služb presega potrebe tako
               imenovanegapolitičnega centra vlade. Določene vladne službe naj bi se v skladu s
               predlogom zakona ukinile, njihove naloge, uslužbenci in dokumentacija pa prenesle na
               pristojna resorna ministrstva. Pet vladnih služb, ki bo predvidoma ukinjenih, ima
               majhno število zaposlenih, zaradi česar ne morejo upravičiti statusa samostojnega
               organa z vsemi pripadajočimi pristojnostmi. Njihova ukinitev med drugim prispeva k
               racionalizaciji, saj zmanjšuje število proračunskih uporabnikov in ukinja režijske
               dejavnosti.</p>
               <p>V poslanski skupini SLS menimo, da je predlog pozitiven, ker tak prenos preprečuje
               podvajanje funkcij, hkrati pa omogoča natančno umestitev odgovornosti za posamezna
               področja. Omenil sem že, da se predvideva ukinitev petih vladnih služb. 4 so
               zaobsežene v področnih zakonih, peta vladna služba, urad za slovenski jezik, pa ni
               predmet zakonske materije. Ministrstvo, ki naj bi bilo v prihodnje odgovorno za
               področje današnjega urada za slovenski jezik, bo v skladu s pojasnili predlagatelja
               mogoče natančneje urediti z novelo zakona o državni upravi.</p>
               <p>V poslanski skupini Slovenske ljudske stranke menimo, da gre za področje, ki ga
               nikakor ne smemo potisniti v ozadje. Jezik je poglavitni del narodne kulture. Menimo,
               da je ukinitev urada za slovenski jezik dopustna le ob jasni zavezi za ureditev tega
               področja na zakonski ravni znotraj pristojnega ministrstva oziroma ob morebitni
               ustanovitvi državnega urada. Prav zavest do slovenskega jezika je naš narod ohranila
               na tem koščku sveta. Zato bo skrb za slovenski jezik ob vključitvi v Evropsko unijo
               dobila nove razsežnosti, zato se je potrebno tega dejstva zavedati na vseh segmentih
               družbe.</p>
               <p>V poslanski skupini SLS načeloma podpiramo predlog zakona. Ponovno pa poudarjamo, da
               je potrebno natančneje domisliti prenos pristojnega urada za slovenski jezik, saj gre
               za materijo, do katere bo potrebno pokazati bistveno več odgovornosti. Hvala lepa.
           </p>
            </sp>
            <sp xml:id="SDZ3-Redna-32-2003-12-16.sp128">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo ima kolega Bogdan Barovič, stališče poslanske skupine Slovenske
               nacionalne stranke.</p>
            </sp>
            <sp xml:id="SDZ3-Redna-32-2003-12-16.sp129">

               <speaker>BOGDAN BAROVIČ:</speaker>

               <p>Hvala lepa, gospod predsedujoči. Spoštovane kolegice in kolegi, poslanke, poslanci!
               Gospod minister, sodelavec v vladi, ministrstvu! V kontekstu reforme javne uprave v
               Slovenski nacionalni stranki podpiramo enega od ukrepov, to pa je prenos nekaterih
               vladnih služb, na ministrstva. Predvsem podpiramo zaradi tega, ker upamo in želimo,
               da bi se uresničil cilj modernizacije slovenske javne uprave oziroma cilji, ki so:
               zakonito delujoča, profesionalna, odgovorna, politično navtralna, odprta, pregledna
               in učinkovita javna uprava. Po podatkih, ki jih imamo, smo ugotovili, da med vladnimi
               službami danes trenutno deluje 22 vladnih služb, kar tudi po naši oceni presega
               potrebe političnega centra, zato naj bi kot vladne službe delovale le tiste, ki
               opravljajo strokovnotehnične naloge za vlado, in tiste, ki zagotavljajo strokovno
               podporo koordinativni moči centra vlade. Slišali smo že, katere so tiste vladne
               službe, ki naj bi bile s tem predlogom zakona prenesene na resorna ministrstva.</p>
               <p>Tudi v Slovenski nacionalni stranki ocenjujemo, da bosta s tem dosežena dva pozitivna
               učinka, prvega imenujemo učinkovitost oziroma racionalizacija. Gre za zmanjševanje
               števila proračunskih uporabnikov, ukinitev režijske dejavnosti, boljšo izrabo virov v
               ministrstvih. Drugi pozitivni učinek pa je jasna umestitev politične odgovornosti za
               navedena področja, in je po naši oceni še toliko bolj pomemben.</p>
               <p>Še bolj pomembna je finančna ocena predlaganega zakona, ki jasno govori, da ne
               prinaša dodatnega obremenjevanja proračuna, temveč obratno. Posredno prinese
               pozitivne finančne učinke, saj zmanjša obseg sredstev za plače zaradi ukinitve
               funkcije oziroma položaja vodij vladnih služb.</p>
               <p>V Slovenski nacionalni stranki pa vseeno pripravljavce zakona opozarjamo, seveda tudi
               sami sebe in vse naše kolege, na oceno, ki jo je dala zakonodajno-pravna služba,
               predvsem na to, da dejansko pripravljeni zakon deluje bolj kot novela zakona kot pa
               sam zakon. Jaz mislim, da bodo na tem nomotehničnem področju tako pripravljavci kot
               pristojne službe naredile svoje.</p>
               <p>Da končam z mnenjem Slovenske nacionalne stranke. Še enkrat pravim, da ta ukrep in ta
               zakon kot del ukrepov, ki se predvidevajo za reorganizacijo javne uprave, mi
               podpiramo. Predvsem zaradi reduciranja števila zaposlenih in pa zmanjševanih
               stroškov. Postavlja in ostaja pa nam eno samo vprašanje, spoštovane kolegice in
               kolegi. Mi smo za to, da pristojne službe, ki bodo šle pod pristojna ministrstva,
               ostajajo in postanejo pod nadzorom teh ministrstev, je pa eno odprto vprašanje, vsaj
               po našem mnenju, pa mogoče se bo še nekdo zamislil, to pa je vprašanje objektivnega
               delovanja. Toda vprašanje objektivnega delovanja je včasih lahko tudi subjektivna
               zadeva. Hvala lepa, ker ste me poslušali.</p>
            </sp>
            <sp xml:id="SDZ3-Redna-32-2003-12-16.sp130">

               <speaker>PODPREDSEDNIK VALENTIN POHOREC:</speaker>

               <p>Hvala. Stališče poslanskega kluba LDS bo predstavila kolegica Majda Širca. Prosim.
           </p>
            </sp>
            <sp xml:id="SDZ3-Redna-32-2003-12-16.sp131">

               <speaker>MAJDA ŠIRCA:</speaker>

               <p>Spoštovana predstavnika vlade, kolege in kolegici!</p>
               <p>Gre za, sicer mogoče modno besedo, ampak vendarle gre za nek tehnični zakon, ki
               govori o prenosu vladnih služb, kajti z zakonom o državni upravi smo lani prenos ali
               pa mogoče tudi ustanavljanje služb v sestavi ministrstev zaupali vladi. Vladni sektor
               se v okviru omejitev svojih delovnih področij in pristojnosti, ki jih vendarle
               okvirja državni zbor, organizira sam na čimbolj racionalen, učinkovit in fleksibilen
               način. Z uredbo je vlada do sedaj ukinila 10 organov v sestavi ministrstev, ki jih po
               1.1.2004 ne bo več, vsaj v tej obliki oziroma bodo v drugem okvirju.</p>
               <p>Preoblikovanja statusov 22 vladnih služb, res da ne vseh, je v številnih ali kar
               večinskih primerih logično, saj gre po eni strani za samostojne entitete, ki so
               nekakšna ministrstva v malem. Po drugi strani pa so brez politične moči, saj nimajo
               svoje besede oziroma moči znotraj vlade. Eni so neposredno navezani na predsednika,
               drugi na generalnega sekretariata, tretji so pa na ministrstvi brez listnic. Ta zakon
               formalno ukinja štiri oziroma preoblikuje štiri vladne službe in ne pet, kot pomotoma
               navaja obrazložitev. Torej, tiste, ki so vezane na področne zakone. 17 pa jih bo
               nadaljevalo z delom. Torej danes govorimo o manj kot dvajset odstotnem preoblikovanju
               vladnih služb. O usodi ostalih lahko zgolj ugibamo, to je o tistih, ki niso zakonska
               materija, se pravi, ki nimajo svoje reference v področnih zakonih, o teh ne odločamo
               oziroma nebomo odločali. Vseeno velja tukaj poudariti, da bi se njihova morebitna
               transformacija oziroma tista, ki se je že zgodila, mogoče lahko vendarle odražala v
               zakonu, ki jo opredeljuje delokrog ministrstev. Če govorimo o prenosu danes že
               večkrat citiranega urada za slovenski jezik v okviru ministrstva za kulturo, bi
               mogoče smiselno pričakovali tudi opredelitev nalog ministrstev v področnem oziroma v
               zakonu o državni upravi kot razširitvi njegovega delokroga. Isto velja glede prenosa
               urada za javna naročila v smislu, opredelitev pristojnosti ministrstva za finance.</p>
               <p>Ker celostnega vpogleda v eventualnem prenosu ali ohranjanju nimamo vseh ostalih
               vladnih služb, sklepamo lahko, da ostanejo tiste službe, ki jih je dodatno utrdila
               evropska zakonodaja, dam kot primer urad za enake možnosti, ki ima več kompetenc, kot
               jih je imel do sedaj po novih direktivah oziroma določbah oziroma da ostanejo tiste,
               ki jih bo čas izjasnil in profiliral, če dam primer urada za verske skupnosti, ki naj
               bi ga menda opredelil nastajajoči zakon oziroma da ostanejo tisti, ki jih bo na novo
               definiral pravni okvir, kot se, recimo, dogaja z uradom za preprečevanje korupcije,
               ki se prav na tej seji oziroma v teh dneh oblikuje v drugačno telo. Skratka, po
               statistiki ostane kar nekaj vladnih služb, od generalnega sekretariata vlade,
               protokola, kadrovske službe, servisa skupnih služb vlade, centra za informatiko,
               službe vlade Republike Slovenije za zakonodajo, urada vlade za informiranje, Sova,
               statistični urad, UMAR, urad za narodnosti, pogojno urad za preprečevanje korupcije
               do nadaljnjega, urad za verske skupnosti, urad za varovanje tajnih podatkov, služba
               vlade Republike Slovenije za evropske zadeve in služba vlade Republike Slovenije za
               strukturno politiko in regionalni razvoj. V tem smislu dajemo podporo reorganizaciji
               štirim uradnim službam.</p>
            </sp>
            <sp xml:id="SDZ3-Redna-32-2003-12-16.sp132">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še stališče poslanske skupine Demokratične stranke upokojencev, DeSUS,
               Vojko Čeligoj. Prosim.</p>
            </sp>
            <sp xml:id="SDZ3-Redna-32-2003-12-16.sp133">

               <speaker>VOJKO ČELIGOJ:</speaker>

               <p>Hvala lepa za besedo, gospod podpredsednik. Spoštovani gostje, kolegice in kolegi! V
               poslanski skupini DeSUS smo bili vedno kritični do povečevanja stroškov države in s
               tem seveda pristaši njihove racionalizacije. Kakor je opredeljeno že v dokumentih
               stranke, si vedno prizadevamo za periodične javne ocene učinkovitosti delovanja
               organov državne uprave. Vlada je očitno presodila, da ukinitev petih uradov, služb
               vlade torej, pomeni tudi zmanjšanje stroškov za državo. Hkrati pa naj se kakovost
               dela zaradi pripada posameznega urada pristojnemu ministru po mnenju vlade ne bi
               zmanjšala.</p>
               <p>V poslanski skupini DeSUS se strinjamo z ugotovitvijo, da obstoj posebnega urada za
               posamezno področje ne pomeni nujno tudi zagotovitve bolj kakovostnega in strokovnega
               delovanja, kljub temu pa moramo vzeti pod drobnogled, kateri uradi se ukinjajo, in
               morda odpreti možnost tudi toku "viceversa", torej za izločitev katerega od sektorjev
               iz okvira ministrstva, če se pokaže potreba po tem.</p>
               <p>S sprejetjem tega zakona naj bi se ukinil urad za droge, urad za invalide in
               bolnike, urad za priseljevanje in begunce, urad za javna naročila, pa tudi urad za
               slovenski jezik, čeprav slednji ni materija tega predloga zakona. Za poslansko
               skupino DeSUS je urad za invalide in bolnike še posebej zanimiv, saj veliko
               starejšega prebivalstva pogosteje boleha, med njimi pa je tudi veliko invalidov.
               Vendar menimo, da so predvidene organizacijske spremembe vsaj s formalnega vidika
               primerne. Glede na to, da pri ministrstvu za delo, družino in socialne zadeve že
               deluje sektor za invalide, ki ureja zadeve ki se nanašajo na položaj invalidov, je
               smiselno, da urad za invalide preide pod pristojnost tega ministrstva. Če pa gre za
               zadeve, ki se tičejo zdravja, tako ali drugače obolele torej, v poslanski skupini
               podpiramo delitev pristojnosti tega ministrstva z ministrstvom za zdravje, ker
               menimo, da bo le-ta pripomogla k strokovnosti dela.</p>
               <p>Realizacija zakonskih določb pa lahko prinese marsikaj, kar ni intenca
               zakonodajalca, zato v poslanski skupini DeSUS menimo in upamo, da bo tudi praksa
               potrdila pozitivne spremembe. Če tega ne bo, kljub racionalizaciji stroškov nismo
               naredili ničesar. Poleg tega apeliramo na vlado, naj ponovno razmisli o ustanovitvi
               urada za starostnike. V poslanski skupini DeSUS namreč menimo, da bi glede na število
               starostnikov in njihoveposebne potrebe, resnično potrebovali organ, ki bi ga
               starostniki občutili kot svojega.</p>
               <p>Vlado tudi sprašujemo, kakšen je kriterij za ukinitev uradov oziroma zakaj so
               nekateri uradi prioritetno reorganizirani, drugi pa na svojo reorganizacijo in
               racionalizacijo še čakajo. In ne nazadnje, poslance poslanske skupine DeSUS zanima,
               kateri uradi vse se bodo ukinili in bili preneseni na določena ministrstva. Morda o
               njihovi ukinitvi v državnem zboru ne bomo odločali, mislimo pa, da imamo poslanci
               vseeno pravico izvedeti, kako se bo z ostalimi uradi nadalje poslovalo. Tako na
               primer ni znana usoda urada za enake možnosti, urada za verske skupnosti, za
               narodnosti, za preprečevanje korupcije, pa tudi še nekateri drugi. Potrebno je
               premisliti o položaju že ostalih uradov, preden bodo na takšne ali drugačen način
               soočeni s spremembo. Zanimivo je, da kar nekaj uradov, ki se ukinjajo, bolj ali manj
               delujejo na področjih, ki so povezane s položajem majhne ali ne večinske skupine
               ljudi. Iz vsega povedanega izhaja, da poslanci poslanske skupine DeSUS odobravamo
               spremembe na tem področju in bomo predlog zakona tudi podprli.</p>
            </sp>
            <sp xml:id="SDZ3-Redna-32-2003-12-16.sp134">

               <speaker>PODPREDSEDNIK VALENTIN POHOREC:</speaker>

               <p>Hvala lepa. S tem smo končali predstavitev stališč poslanskih skupin. Ker k
               dopolnjenemu predlogu zakona ni bilo vloženih amandmajev, ni možna razprava o členih.
               Zato razpravo zaključujem in s tem tudi drugo obravnavo predloga zakona. V skladu s
               139. členom poslovnika bo zbor glasovanje o zakonu opravil v petek, 19.12. letos, po
               končani zadnji točki dnevnega reda.</p>
               <p>S tem prekinjam točko dnevnega reda. Sejo zbora bomo nadaljevali s 6. točko dnevnega
               reda ob 14. uri in 30 minut. Vsem hvala za sodelovanje.</p>
               <stage type="time">(Seja je bila prekinjena ob 14.21 uri in se je nadaljevala ob 14.31 uri.)</stage>
            </sp>
            <sp xml:id="SDZ3-Redna-32-2003-12-16.sp135">

               <speaker>PODPREDSEDNIK VALENTIN POHOREC:</speaker>

               <p>Spoštovane kolegice in kolegi!</p>
               <p>Prehajamo na <title>6. TOČKO DNEVNEGA REDA - DRUGA OBRAVNAVA PREDLOGA ZAKONA O
                  SPODBUJANJU RAZVOJA TURIZMA</title>
               </p>
               <p>Predlog zakona je v obravnavo zboru predložila vlada Republike Slovenije. Med nami
               pozdravljam, doktor Teo Petrin, ministrico za gospodarstvo, in magistro Darjo Radič,
               državno podsekretarko v ministrstvu za gospodarstvo. Dajem besedo za dopolnilno
               obrazložitev predloga zakona predstavnici vlade. Bo to ministrica? Imate besedo,
               prosim.</p>
            </sp>
            <sp xml:id="SDZ3-Redna-32-2003-12-16.sp136">

               <speaker>DR. TEA PETRIN:</speaker>

               <p>Spoštovani gospod predsednik, podpredsednik, spoštovane poslanke in poslanci!
               Dovolite, da vam uvodoma na kratko predstavim temeljne rešitve predloga zakona o
               spodbujanju razvoja turizma, s katerim nadomeščamo sedaj veljavni zakon o
               pospeševanju turizma iz leta 1998. Z novim zakonom spodbujamo razvoj turizma in
               želimo odpraviti temeljne pomanjkljivosti obstoječega zakona o pospeševanju turizma,
               ter vzpostaviti ugodno sistemsko okolje za uspešen, in učinkovit razvoj slovenskega
               turizma. Vsebino predloga sestavljajo trije sklopi.</p>
               <p>Prvi, najpomembnejši sklop, v zvezi s katerim je tudi največ novosti, se nanaša na
               področje spodbujanja razvoja turizma. Drugi se nanaša na področje turistične takse.
               Tretji sklop se nanaša na pogoje za opravljanje dejavnosti organiziranja in prodaje
               turističnih aranžmajev, turističnega vodenja in spremljanja ter opravljanja
               dejavnosti turističnih športnih storitev na pridobitveni podlagi. Prvi sklop zakona,
               ki ureja spodbujanje razvoja turizma, temelji na novi razvojni paradigmi slovenskega
               turizma, opredeljeni v strategiji slovenskega turizma za obdobje 2002-2006, ki jo je
               sprejela vlada Republike Slovenije julija 2002. Strategija sledi temeljnim razvojnim
               ciljem gospodarske strategije v Sloveniji in temelji na podjetništvu,
               tržno-podjetniškem pristopu, in konceptu vzpostavljanja partnerstva javnega in
               zasebnega sektorja ter civilne družbe pri načrtovanju, oblikovanju in trženju
               slovenske turistične ponudbe. V skladu s tem v predlogu zakona odpravljamo vse
               določbe obstoječega zakona, ki na administrativen in ne le s strani države, določen
               način, želi spodbujati razvoj turizma v Sloveniji. Te določbe so namreč v nasprotju z
               novo razvojno paradigmo, po kateri skozi proces javno-privatnega partnerstva pri
               načrtovanju, oblikovanju in trženju slovenske turistične ponudbe odgovornost za
               doseganje zastavljenih strateških ciljev v skupni strategiji slovenskega turizma
               prevzamejo vsi nosilci turistične ponudbe. To je ponudnik turističnih storitev,
               turistična društva in njihove zveze, občine in država.</p>
               <p>Odgovornost za uresničevanje skupnih strateških ciljev odseva v odgovornem in
               učinkovitem izvajanju vloge, ki jo imajo posamezni nosilci turistične ponudbe v
               razvojnem procesu. Vloga ponudnikov turističnih storitev, se pravi turističnega
               gospodarstva, je razvijanje kakovostne turistične ponudbe in povečanje njihove
               konkurenčne sposobnosti ter usmerjanje razvoja v nov investicijski cikel, ki bo
               temeljil na novih razvojnih priložnostih turizma, opredeljenih v strategiji. Vloga
               občin je zagotavljanje ugodnih pogojev za razvoj turizma na svojem območju in
               zagotavljanje javnega interesa pri razvoju turistične ponudbe po načelu trajnostnega
               razvoja. Vloga države pa je vodenje in koordiniranje strateškega načrtovanja razvoja
               turizma in ustvarjanje spodbudnega okolja za razvoj turizma, ki bo vsem drugim
               nosilcem turistične ponudbe pomagal k učinkovitejšemu izvajanju njihovih nalog,
               opredeljenih v strategiji slovenskega turizma.</p>
               <p>V skladu s to paradigmo in opredeljenimi vlogami je ambicija zakona pravno
               formalizirati vlogo države na področju razvoja turizma, ji dati pravno podlago za
               odgovorno izvajanje njene vloge, ki jo ima seveda pri doseganju strateških ciljev
               razvoja turizma.</p>
               <p>Druga ambicija zakona je spodbuditi uveljavljanje načela javno-privatnega
               partnerstva, interesnega in ne več obveznega administrativno določenega združevanja
               in povezovanja nosilcev turistične ponudbe na različnih nivojih povezovanja in za
               tako ravnanje dati tudi osnovne pravne podlage in usmeritve občinam, kot drugemu
               segmentu javnega sektorja.</p>
               <p>Obstoječi zakon o pospeševanju razvoja turizma vsega tega ne zagotavlja. Osnovni
               namen in cilji tega predloga zakona so naslednji. Prvič. Določa način strateškega
               načrtovanja in izvajanja turistične politike na nacionalni ravni, in sicer tako, da
               opredeli temeljni dokument za strateško načrtovanje, to je strategijo slovenskega
               turizma in temeljni izvedbeni dokument za izvajanje politike spodbujanje razvoja
               turizma, turistično politiko in s tem da pravno podlago za njihovo spremljanje v
               skladu z novo razvojno paradigmo.</p>
               <p>Drugič. Opredeljuje glavna področja ukrepov in aktivnosti vlade Republike Slovenije,
               s katerimi ta usmerja turistične subjekte k doseganju skupno vzpostavljenih
               strateških ciljev. Ta področja so: priprava sistemskih podlag za razvoj turizma,
               trženje celovite turistične ponudbe Slovenije na domačem in tujih trgih, razvojne
               spodbude za razvoj novih integralnih turističnih proizvodov, obnovo in izgradnjo
               turistične infrastrukture in urbanistično urejanje prostora za razvojne potrebe
               turizma, razvojne spodbude za krepitev trajnostnega turističnega razvoja na področju
               ekološkega menedžment in dviga kakovosti v turizmu, razvoj človeških virov v turizmu,
               razvojne spodbude za krepitev turistične kulture in programi mednarodnega
               sodelovanja. Ta področja so bistveno širša od tistih, ki jih opredeljuje obstoječi
               zakon.</p>
               <p>Tretjič. Določa organiziranost izvajanja turistične politike, s tem da poleg vseh
               ministrstev, vključenih v izvajanje turistične politike, določa tudi javno
               institucijo, odgovorno za trženje celote turistične ponudbe Slovenije na domačih in
               tujih-trgih slovensko turistično organizacijo - ter določatudi način in možnosti za
               sodelovanje drugih pravnih oseb javnega in zasebnega sektorja pri izvajanju
               posameznih ukrepov in aktivnosti. Pri tem kot posebno možnost uvaja instrument
               javnega pooblastila za izvajanje upravnih nalog, opredeljenih v turističnipolitiki,
               in določa pogoje za opravljanje dejavnosti v javnem interesu na področju spodbujanje
               razvoja turizma. Četrtič, določa javna sredstva za izvajanje ukrepov in aktivnosti
               turistične politike, in sicer državni proračun in še posebej namenska sredstva
               koncesijskih dajatev za prirejanje posebnih iger na srečo.</p>
               <p>Petič, opredeljuje okvir načrtovanja in izvajanja politike spodbujanja razvoja
               turizma na ravni turističnega območja, pri čemer zakon ne posega v občinske
               pristojnosti, opredeljene z zakonom o lokalni samoupravi, temveč jim le daje napotila
               za ravnanje na specifičnem področju turizma, ki ni posebej urejeno z zakonom o
               lokalni samoupravi. Pri tem jih usmerja k upoštevanju strateških razvojnih usmeritev,
               opredeljenih v strategiji slovenskega turizma. Posebej določa namenske vire
               financiranja spodbujanja razvoja turizma na ravni turističnega območja, ki so
               prihodek občine, in na tej podlagi določa, za katere namene se posamezni namenski vir
               lahko porabi. Na primer, za vlaganja v skupno turistično infrastrukturo ali za
               opravljanje dejavnosti in storitev, katerih izvajanje je v javnem interesu.</p>
               <p>Zakon ne določa posebej nosilca za izvajanje teh dejavnosti in storitev, opredeljuje
               pa jasno odgovornost občine, da zagotovi izvajanje teh dejavnosti in storitev ter
               namensko porabo namenskih virov financiranja spodbujanja razvoja turizma na ravni
               turističnega območja.</p>
               <p>Za spodbuditev povezovanja občin pri skupnem organiziranju načrtovanja in izvajanja
               politike razvoja na turističnem območju, ki praviloma presega meje ene občine, v
               zakonu kot raven za spodbujanje razvoja turizma določamo turistično območje.</p>
               <p>Na področju turistične takse predlog zakona v pretežnem delu povzema obstoječo
               ureditev. Izločene so le nekatere oprostitve in delne oprostitve plačila turistične
               takse, pri čemer je občinam dana možnost, da v svojem predpisu določijo dodatne
               oprostitve plačila turistične takse, če je to v njihovem interesu. <stage>/Opozorilni znak
               za konec./</stage></p>
            </sp>
            <sp xml:id="SDZ3-Redna-32-2003-12-16.sp137">

               <speaker>PODPREDSEDNIK VALENTIN POHOREC:</speaker>

               <p>Še nekaj sekund imate na voljo.</p>
            </sp>
            <sp xml:id="SDZ3-Redna-32-2003-12-16.sp138">

               <speaker>DR. TEA PETRIN:</speaker>

               <p>Na področju določanja pogojev za opravljanje dejavnosti organiziranja in prodaje
               turističnih aranžmajev in s tem povezanim turističnim vodenjem in spremljanjem
               odpravljamo vsa tista določila sedanjega zakona, ki so bila povezana kot
               diskriminatorna v odnosu do ponudnikov turističnih storitev iz držav članic Evropske
               unije. Predvsem dve direktivi <stage>/opozorilni znak za konec/</stage> - samo, da dokončam - in
               sicer, direktiva o paketnih potovanjih in direktiva o priznavanju poklicnih
               kvalifikacij.</p>
               <p>Morda še za zaključek, da je predlog zakona doživel širšo razpravo, tako v državnem
               svetu, na pododboru za turizem državnega zbora in končno tudi na odboru za
               gospodarstvo državnega zbora. Seveda so v tem procesu sodelovali tudi predstavniki
               turistične zveze Slovenije, gospodarske zbornice Slovenije, obrtne zbornice Slovenije
               in posameznih občin. Mnenje pa je k temu dodala tudi zakonodajno-pravna služba
               državnega zbora. V glavnem so bili to bolj tehnični popravki, ki pa so potem
               izboljšali samo jasnost predloga zakona. Hvala lepa.</p>
            </sp>
            <sp xml:id="SDZ3-Redna-32-2003-12-16.sp139">

               <speaker>PODPREDSEDNIK VALENTIN POHOREC:</speaker>

               <p>Hvala, gospa ministrica. Odbor za gospodarstvo je obravnaval predlog zakona kot
               matično delovno telo. Predsednik odbora, gospod Feri Horvat, bo predstavil poročilo
               odbora. Prosim.</p>
            </sp>
            <sp xml:id="SDZ3-Redna-32-2003-12-16.sp140">

               <speaker>FRANC (FERI) HORVAT:</speaker>

               <p>Hvala za besedo, gospod podpredsednik. Spoštovana ministrica in državna
               podsekretarka! Kolegice in kolegi! Odbor državnega zbora za gospodarstvo je kot
               matično delovno telo na 43. seji obravnaval predlog zakona, ki ga je predložila vlada
               zboru v obravnavo insprejem. Pred seboj imate obsežno poročilo tako, da ga ne bom
               bral, ampak bom dal le nekaj pojasnil v zvezi z delom, kako smo prišli do tega
               poročila oziroma do dopolnjenega predloga zakona.</p>
               <p>Odbor je bil seznanjen z mnenjem zakonodajno-pravne službe, mnenjem državnega sveta,
               stališčem vlade k temu mnenju ter številnimi pripombami in predlogi zainteresiranih
               organizacij. Dale so jih občine, ki smo jih glede na 145. člen poslovnika državnega
               zbora posebej pozvali, da dajo pripombe, zavodi za turizem in lokalne turistične
               organizacije, gospodarska zbornica, turistična zveze Slovenije, zveza potrošnikov,
               številna društva in njihove zveze, dobili smo tudi vrsto individualnih pripomb
               posameznikov in drugih organizacij. Te pripombe so dobili člani odbora in dobile so
               jih poslanske skupine, so na razpolago tudi v mreži tako, da tisti, ki jih še ni
               pogledal, ima to priložnost, da si jih pogleda. Število dajalcev številnih pripomb
               kaže na veliko zanimanje za turizem in opredelitev njihove vloge v zakonu ter na
               izjemno kompleksnost dejavnosti turizma.</p>
               <p>V odboru smo se zavedali zahtevnosti obravnave tega predloga zakona. Glede na veliko
               število različnih pripomb, tudi nasprotujočih, smo želeli te pripombe kar se da
               pozorno obravnavati. Zato smo, kot je že rekla gospa ministrica, organizirali
               obravnavo predloga zakona in pripomb na pododboru za turizem, ki ga vodi kolega
               Pohorec, podpredsednik zbora in tudi odbora za gospodarstvo. Organizirali smo štiri
               usklajevalne sestanke in številne razgovore s predstavniki predlagateljev, dajalcev
               pripomb, zakonodajno-pravne službe in strokovno službo odbora. Na podlagi teh
               razgovorov so bili pripravljeni predlogi za amandmaje odbora. Žal so bile nekatere
               pripombe, to želim posebej poudariti, dane prepozno in jih ni bilo možno upoštevati
               pri obravnavi na seji odbora. Odbor je na podlagi mnenja zakonodajno-pravne službe in
               obravnave pripomb z že omenjenih usklajevalnih sestankih sprejel amandmaje, ki jih
               imate navedene v poročilu. Poleg tega je odbor sprejel nekatere amandmaje, ki so jih
               predlagali poslanec Dušan Vučko, poslanska skupina SNS in koalicijske poslanske
               skupine. Na tej podlagi je bil pripravljen dopolnjen predlog zakona in predlagam, da
               ga sprejmemo.</p>
               <p>Odbor za gospodarstvo je razpravljal tudi o vsebini amandmajev poslanske skupine
               Nove Slovenije, ki sta ponovno vložena na dopolnjen predlog zakona. Odbor amandmajev
               ni sprejel, je pa intenco amandmaja k 5. členu, ki govori o strategiji, upošteval v
               svojem amandmaju pod številko 3 v besedilu "vlada Republike Slovenije s strategijo
               seznani državni zbor Republike Slovenije", in še več del namena oziroma vsebine
               amandmaja te poslanske skupine, ki ga imate ponovno pred seboj, je upoštevan v
               amandmaju številka 2 k 5. členu v besedilo: "po izvedeni javni razpravi z vsemi
               partnerji o načrtovanju razvoja slovenskega turizma" - gre za partnerstvo. Vlada je
               dolžna, preden sprejme strategijo, ker vse strategije sprejema ona, opraviti to javno
               razpravo. Taka rešitev je seveda tudi sistemsko konsistentna glede na to, da vse
               strategije sprejema vlada kot svoj dokument, seveda jih pa obravnava praviloma tudi
               državni zbor. Hvala lepa.</p>
            </sp>
            <sp xml:id="SDZ3-Redna-32-2003-12-16.sp141">

               <speaker>PODPREDSEDNIK VALENTIN POHOREC:</speaker>

               <p>Hvala predsedniku odbora. Sledijo stališča poslanskih skupin. Najprej dajem besedo
               poslanski skupini Nove Slovenije in magistru Janezu Drobniču.</p>
            </sp>
            <sp xml:id="SDZ3-Redna-32-2003-12-16.sp142">

               <speaker>MAG. JANEZ DROBNIČ:</speaker>

               <p>Hvala lepa za besedo, predsedujoči. Lepo pozdravljeni, kolegice in kolegi,
               predstavniki vlade!</p>
               <p>O spodbujanju turizma v Sloveniji smo slišali že nešteto besed, videli mnogo
               strategij, nič koliko strategij, vendar kakšnega vidnega napredka v Sloveniji nismo
               uresničili. Smo se že kdaj vprašali, zakaj? Verjetno zato, ker še vedno razumemo
               turizem kot nekakšen centralnoplanski model in zato, ker to področje večinoma
               obvladujejo še ljudje, ki so delali v nekem drugem sistemu in so na teh položajih že
               desetletja. Marsikje se zadeve spreminjajo na boljše, vendar pa, da pa bi dosegli
               primerjavo z ostalimi državami, ki nas obdajajo - to pa še zdaleč ne. Že desetletja
               se ponavljajo ene in iste težave, in sicer, da tisti,ki vodijote organizacije ali pa
               vodijo ta podjetja, tarnajo na nekoga drugega in kažejo s prstom na nekoga drugega,
               kaj bi moral narediti, premalo pa na samega sebe, da bi lastno inovativnost
               spremenili v dejanja.</p>
               <p>Tudi obrazložitev zakona, sam zakon je pisan precej v nerazumljivem in
               administrativnem jeziku. Zato ni kaj dosti pričakovati od takšnega besedišča.
               Turistične organizacije prepogosto vidijo svojo perspektivo v pobranih turističnih
               taksah in lastnem preživetju, gospodarski razvoj, razvoj dejavnosti pa jim je v
               drugem planu. Namesto da bi bili povezovalci, partnerji, spodbujevalci in promotorji
               so sami sebi namen. V Sloveniji še nismo spoznali, da je skupen nastop, skupno
               organiziranje, delovanje v mreži mnogo bolj učinkovito, saj eden drugemu lahko
               delajoali delamo posel in smo koristni. Z zakonom ne bomo dosegli povezovanje med
               javnim in zasebnim sektorjem, kajti, problem je miselnost, ki pričakuje najprej korak
               od drugega, preden naredi ta, ki pričakuje, svoj lasten korak.</p>
               <p>Svobodno gospodarsko in interesno povezovanje je ključ razvoja. Če temu dodamo še
               vlogo javnih sredstev in države v obliki državnih pomoči in investicije,
               sofinanciranje, nastop v tujini, skupnih zadev, podpora informacijski mreži, lahko
               nastanejo ustrezni rezultati. Novosti, ki jih uveljavlja zakon, utegnejo imeti v
               začetni fazi problematične posledice za naše turistične organizacije in organizatorje
               torej različnih potovanj. Ti so bili do sedaj marsikdaj neupravičeno zaščiteni,
               odslej pa bodo tekmovali s konkurenco. Na daljši rok lahko pričakujemo izboljšanje,
               saj bodo tuje agencije prinesle v naš prostor določen prepih, inovacije, nove
               pristope v obliki trženja, pristopov in tudi tuje goste, če bodo seveda hoteli
               preživeti. Slovenija ima kaj ponuditi ne ve pa sedaj, kaj bi ponudila, in kako. Svojo
               zakonodajo moramo spremeniti zaradi uskladitve z zakonodajo EU, zlasti, kar se tiče
               potrošnikov, varstva potrošnikov in zavarovanja, s katerim smo imeli kar nekaj težav,
               pri čemer so na srečo tisti, ki so si privoščili zlorabe, tudi propadli Zato so bile
               te zgodbe poučne, za ostale, žal, nekatere koristnike, tudi boleče. Še najmanj
               pomembna je uskladitev pri kvalifikacijah. Pri tem je namreč Evropa precej toga. Ali
               je red potrebno vse tako strogo formalizirati, zlasti, kar se tiče licenc dejavnosti
               prodaje turističnih aranžmajev in pa licenc za dejavnost organiziranja turističnih
               aranžmajev - 6 let opravljanja organiziranja turističnih aranžmajev. Tako, kot smo
               videli pri zakonu o socialnem varstvu, kjer se zahteva za nekatera vodenja kar 20 let
               ustrezne prakse. No, to ni mogoče razumeti drugače kot zaščito nekih privilegijev in
               cehovskih ciljev.</p>
               <p>Razdeljevanje državnih pomoči je prepuščeno preveč v svojo voljo ministru.
               Opredeljeni bi morali biti kriteriji. Obstaja možnost koruptivnega razdeljevanja
               denarja oziroma delitev sredstev pod mizo. Registracija vodnika. Ta mora gospodarski
               zbornici sporočati, koliko je bilo spremljanja, vodenja in relacij. Oprostite, to je
               preveč. ...<stage>/Znak za konec razprave/</stage>...</p>
               <p>No, samo, če še dovolite, zaključno misel. Dokler bomo razumeli turizem predvsem
               skozi prizmo, kako pravično pobrati turistične takse ali popis, kako je turistični
               vodnik opravil svoje poti in spremljanja in koliko debelih strategij o turizmu bomo
               imeli, do tedaj bo razvoj turizma kilav. V preteklosti je bilo tako in kot kaže si ni
               kaj dosti obetati v bodoče. Problem ni v zakonu in papirnatih strategijah, problem je
               v glavi, v miselnosti.</p>
            </sp>
            <sp xml:id="SDZ3-Redna-32-2003-12-16.sp143">

               <speaker>PODPREDSEDNIK VALENTIN POHOREC:</speaker>

               <p>Sledi stališče poslanske skupine Stranke mladih Slovenije in Peter Levič ima
               besedo.</p>
            </sp>
            <sp xml:id="SDZ3-Redna-32-2003-12-16.sp144">

               <speaker>PETER LEVIČ:</speaker>

               <p>Hvala lepa. Torej turizem. Turizem je največja svetovna gospodarska dejavnost, je
               civilizacijski dosežek in eden temeljnih faktorjev ekonomskega razvoja. Je tudi druga
               najhitreje rastoča industrija v svetovnem merilu, in do leta 2020 naj bi bila celo
               prva. Turistična dejavnost v Sloveniji prispeva več kot 400 milijard slovenskih
               tolarjev skupnega prometa ali 9,1 BDP-ja in zaposluje 52.500 oseb. Devizni turistični
               priliv je nekaj manj kot 1,2 milijarde evrov in predstavlja okoli 10% slovenskega
               izvoza blaga in storitev. Danes Slovenija predstavlja 0,3% turističnega obiska v
               Evropi. S tega vidika je slovenski turizem že zdaj pomembna gospodarska dejavnost.
               Načrtuje se, da bo slovenski turizem že v tem desetletju postal ena vodilnih panog
               slovenskega gospodarstva <stage>(Istrabenz, Sava Goodyear)</stage>. Zato je slovenski turizem
               pomembna poslovna priložnost za slovensko gospodarstvo in družbeni razvoj, pri čemer
               pa so glavni kapital turizma ljudje in znanje, predvsem mladi kadri. In predvsem za
               mlade je turizem eden najperspektivnejših osebnih, poklicnih in poslovnih izzivov,
               treba je le omogočiti, da tudi ideje posameznikov ali skupin pridejo do izraza in
               dobijo možnost preživeti.</p>
               <p>Zakon ne posveča dovolj pozornosti osnovni organiziranosti in financiranju na
               regionalnem nivoju. Strategija razvoja turizma do leta 2006 opredeljuje smiselno
               geografsko zaokrožena regionalna turistična območja, prek katerih bi se lahko na
               učinkovit način izvajala koordinacija med nacionalno in lokalno, torej regionalno
               ravnjo, za potrebe spodbujanja razvoja in trženja turistične ponudbe v Sloveniji in
               tujini. Brez stabilne povezanosti STO <stage>(slovenske turistične organizacije)</stage> z
               regionalnimi dejavniki se namreč nemorejo na primeren način izvajati programi in
               aktivnosti spodbujanja razvoja ter trženja, ki bi bili optimalno usklajeni s
               konkretnimi turističnimi ponudniki in okolji na lokalni ravni, kjer se oblikuje in
               izvaja slovenska turistična ponudba, s katero prihajajo v stik domači in tuji
               turisti. Z ustreznimi dopolnitvami na omenjenem področju bi STO postala dejansko
               stičišče interesov vseh partnerjev in koordinatorjev učinkovite izvedbe partnerstva v
               letnih programih dela STO oziroma reprezentativna organizacija vseh turističnih
               ponudnikov v Sloveniji. Če tega ne definiramo, dopuščamo turistični liberalizem, ki
               lahko vodi v anarhijo v turistični ponudbi in njenem trženju. Prav tako bi morali
               bolj neposredno določiti način horizontalnega partnerstva med javnim, zasebnim in
               društvenim sektorjem na nacionalni ravni, kar bi omogočilo lažje in učinkovitejše
               usklajevanje med vsemi reprezentativnimi partnerji teh sektorjev na nacionalni ravni
               in močno reprezentativno funkcijo STO v ciljnih dejavnostih.</p>
               <p>Zakon tudi ne določa dovolj jasnih določil, pogojev in stimulacij za doseganje
               učinkovitejšega in transparentnejšega partnerstva javnega, zasebnega in
               civilnodružbenega sektorja na lokalni oziroma regionalni in nacionalni ravni. Ta
               zakon omogoča privilegije predvsem velikim turističnim podjetjem, ne pa tudi manjšim
               turističnim ponudnikom. Turizem smo ljudje, zato je treba pri tem upoštevati tako
               receptorja ali direktorja velikega turističnega podjetja, kot tudi interes družine,
               ki vodi kmečki turizem na najvišji gorski kmetiji. Zakon namreč omogoča pristojnemu
               ministrstvu, da odloči, katere so organizacije v javnem interesu, brez jasnejših
               pogojev in določil, enakovrednih za vse.</p>
               <p>Torej, turizem je mlada, razvijajoča se panoga, v kateri bi lahko poslovni ali
               karierni izziv našlo tudi veliko mladih, a, žal, ta zakon v predlagani obliki tega ne
               izpolnjuje, zato ga v Stranki mladih ne bomo podprli. Hvala lepa.</p>
            </sp>
            <sp xml:id="SDZ3-Redna-32-2003-12-16.sp145">

               <speaker>PODPREDSEDNIK VALENTIN POHOREC:</speaker>

               <p>Hvala. Branko Kelemina ima besedo za stališče poslanske skupine Slovenske demokratske
               stranke.</p>
            </sp>
            <sp xml:id="SDZ3-Redna-32-2003-12-16.sp146">

               <speaker>BRANKO KELEMINA:</speaker>

               <p>Hvala lepa za besedo. Spoštovani! Naša poslanska skupina, Slovenska demokratska
               stranka, sicer ne nasprotuje predlagani noveli zakona o spodbujanju razvoja turizma
               in tudi nekaterim amandmajem ne bomo nasprotovali. Vendar pa opozarjamo na nekatere
               zadeve, in sicer morda že na sam naslov zakona. Menimo namreč, da je naslov zakona
               napačen "Spodbujanje razvoja turizma". Po našem bi bilo primerneje, če bi zakon imel
               bolj enostaven naslov, in sicer "Zakon o organizaciji turizma" ali pa "Zakon o
               turizmu". Ta predlog zakona po naši oceni namreč nima prav nobene vloge glede
               spodbujanja turizma, še manj razvoja turizma. To je seveda lahko razvidno iz besedila
               zakona in pa tudi iz sprejemne besede. Nikjer ni omenjena niti ena beseda ali pa
               ukrep, s katerim bi dejansko ustrezno spodbujali, še manj, da bi ga razvijali.</p>
               <p>Da je področje turizma v Sloveniji nedorečeno, kaže tudi to, da smo novi zakon o
               pospeševanju turizma sprejemali tako rekoč pred petimi leti, še z nekaterimi
               spremembami leta 2000. Potem pa danes ugotavljamo, da gre za velike pomanjkljivosti
               in se isti minister in ministrica, mogoče tudi še kdo drug, sedajle posipavajo s
               pepelom, češ da je prejšnji zakon bil slab, in da je bilo veliko pomanjkljivosti, kot
               na primer tudi sklepi ustavnega sodišča, na podlagi česa je potem tudi nekako so
               nekateri členi bili razveljavljeni. Enostavno je prišlo, recimo, če samo omenimo, do
               odpora poslovnih subjektov do sodelovanja z lokalnimi turističnimi organizacijami in
               že takrat, ko smo pripravljali oziroma sprejemali ta zakon, tisti poslanci, ki smo
               bili zraven, pri sprejemanju tega zakona smo bili skeptični do take ureditve in
               dejansko se je pokazalo tudi v praksi; celo več, zadeva je celo protiustavna.</p>
               <p>Potem, recimo, zapiranje turizma v občinske okvire. Izredno velika slabost in
               pomanjkljivost prejšnjega zakona. Defenitivno je jasno, da vse tista okolja, ki so že
               danes turistično razvita, ki imajo možnosti za razvoj turizma v takšni ali kakršni
               drugi obliki oziroma že imajo visoko raven razvoja turizma v svoji sredini, ne
               dovolijo pod nobenimi pogoji, da bi se turistična, če rečemo, destinacija ali pa
               možnosti turizma širšega okolja, regij ali pa pokrajina ali večjih občin, da bi se
               turizem razvijal na takem širšem območju. Dejansko sami ugotavljate, da so ti učinki,
               ki so bili predlagani s prejšnjim zakonom, celo nasprotni od tistega, kar se je
               pričakovalo. Sedaj pričakujete, da bo novi zakon te slabosti odpravil. Mi seveda si
               želimo, da bi to bilo res. Trdimo pa, da jih ne bo. Teorija, teorija - ne v
               terorizmu, turizmu sem hotel reči - teorija v turizmu nikakor ne gre skupaj s prakso.
               Resnično ne! In sicer posebno še ne, če ni ustreznih programov na lokalni ravni, in
               če ni ustreznih sredstev, če ni ustreznega kapitala. Ne vem, kako si predstavljate,
               posebno v tistih okoljih, kjer turizem ni razvit, so pa izredne, mogoče, naravne
               danosti, tudi kulinarika, tudi ljudje. Interes lokalnih skupnosti je velik. Skratka,
               vse možnosti, resursi so v bistvu na razpolago, ni pa sredstev, ni kapitala, dabi
               turizem zaživel. In tukaj ne vidim iz tega predloga zakona, oziroma naša poslanska
               skupina ne vidi, nobenega spodbujanja turizma, še manj pa kakšnega razvoja.
               ...<stage>/Opozorilni znak za konec razprave./</stage>... Ta zakon ne zagotavlja ničesar od tega,
               kot smo povedali, in z ničemer ne spodbuja in razvoja turizma. Z lepo besedo da
               mogoče se marsikaj narediti in je zelo potrebna - ali je daleč premalo. Kaj mi
               pogrešamo: pogrešamo programe, ki bi jih dejansko financirala država pod budnim
               nadzorom države, skupaj z mednarodnimi strokovnjaki, konkretne programe, zagotoviti
               sredstva in pa uvesti tudi stimulativno ...<stage>/Opozorilni znak za konec razprave./</stage>...
               davčno politiko. Če katerega ne bo, ni uspešnega razvoja turizma v Sloveniji ne bomo
               imeli. Hvala lepa.</p>
            </sp>
            <sp xml:id="SDZ3-Redna-32-2003-12-16.sp147">

               <speaker>PODPREDSEDNIK VALENTIN POHOREC:</speaker>

               <p>Hvala. Janko Veber, Združena lista socialnih demokratov, stališče poslanske skupine,
               prosim.</p>
            </sp>
            <sp xml:id="SDZ3-Redna-32-2003-12-16.sp148">

               <speaker>JANKO VEBER:</speaker>

               <p>Hvala za besedo in lep pozdrav vsem. V Združeni listi socialnih demokratov
               ugotavljamo, da dosedanji zakon ni zaživel v predvidenem obsegu, predvsem pa je to
               opaziti predvsem pri ustanavljanju in delovanju lokalnih turističnih organizacij, saj
               je prišlo do zastoja, ker pri izvajalcih turizma ni dovolj interesa za obveznoobliko
               združevanja, kot je bila predvidena do sedaj. Pravzaprav smo pogrešali pri vseh teh
               izvajalcih partnerski odnos. Zato pozdravljamo cilj predloženega zakona, ki govori o
               tem, da razvoj turizma temelji na načelu partnerskega sodelovanja ponudnikov
               turističnih storitev, turističnih društev in njihov zvez, občin in države pri
               načrtovanju, oblikovanju in trženju turistične ponudbe.</p>
               <p>Seveda smo pri prebiranju tega zakona tudi ugotovili, da predlagatelj ni dovolj
               učinkovito sledil temu cilju, zato smo tudi sodelovali pri oblikovanju nekaterih
               rešitev na odboru za gospodarstvo, ki po našem mnenju resnično še bolj podkrepijo
               cilj zakona o partnerskem nastopu pri razvoju turizma. Predvsem menimo, da je zakon
               preglednejši od prejšnjega, kajti nekako natančnejše opredeli nacionalno raven
               odgovornosti za razvoj turizma in seveda tudi lokalno raven odgovornosti za razvoj
               turizma.</p>
               <p>Pri nacionalni ravni ugotavljamo, seveda, da je ministrstvo oziroma vlada
               najodgovornejša in odgovorna za pripravo strategije razvoja turizma, ki ga sprejme na
               predlog ministrstva, ki je odgovorno za turizem. Seveda je v tem delu manjkal nekako
               državni zbor, parlament in na odboru smo prišli do rešitve, da vlada državni zbor
               seznanja s to strategijo. S tem menimo, da je na državni ravni dosežen boljši
               partnerski odnos, kot ga je predlagatelj načrtoval v začetku. Seveda je pomemben del
               pri izvajanju turizma na državni ravni tudi turistična organizacija, ki se bo
               ustanovila na podlagi tega zakona in bo tudi financirana iz državnega proračuna.</p>
               <p>Če pogledamo lokalno raven, je prepuščeno oblikovanje turističnih območij občinam.
               Bodisi ena ali več občin lahko oblikuje lokalno oziroma turistično območje, seveda pa
               so tudi občine na teh turističnih območjih na podlagi tega zakona dolžne spoštovati
               strategijo, ki se jo sprejme na nacionalni ravni. Seveda pa je bil nekako nedorečen
               tudi način financiranja lokalne ravni razvoja turizma. Zato menimo, da je odbor
               dosegel zopet tisti cilj boljšega partnerska odnosa z rešitvijo, da se financiranje s
               turistično takso, ki se ne upošteva v prihodkih občin, ki zmanjšujejo sredstva
               finančne izravnave, seveda izboljšuje partnerski odnos in zanimanje med vsemi nosilci
               turizma, tudi na lokalnem nivoju. S tem ne samo da je dosežen partnerski odnos, ampak
               ugotavljamo, da se tudi vzpostavlja mehanizem z zmanjševanje razlik med razvitejšimi
               turističnimi kraji in med tistimi, ki so manj razviti na področju turizma. Nekaj
               lahko k temu pripomore tudi rešitev odbora, ki predvideva sicer dodatno obdavčitev
               tistih, ki imajo počitniške hiše v razvitih turističnih krajih. Kajti, posledica tega
               bo zagotovo ta, da bo najbrž prenekateri lastnik takšnega objekta razmišljal, da bo
               ali zamenjal lastništvo v tem razvitem turističnem območju in si omislil verjetno
               svojo počitniško hišo na območju, ki je manj turistično razvito, pa vendarle za
               preživljanje prostega časa zgolj primerno in zanimivo. Tako menimo, da bi tudi s tem
               lahko prišlo do zmanjševanja razlik med razvitimi in manj razvitimi kraji na področju
               turizma.</p>
               <p>Seveda pa pričakujemo od predlagatelja, da bo tudi zagotovil, da bodo društva,
               planinsko in jamarsko društvo, v kolikor bodo izvajali svojo osnovno društveno
               dejavnost, izvzeti iz postopka za pridobivanje licenc, kajti ta društva že do sedaj
               ogromno prispevajo k temu, da se ohranja narava ...<stage>/Opozorilni znak za konec
               razprave./</stage>, saj se nenazadnje tudi številni mladi instarejši vključujejo v ta proces,
               kar zopet pripomore k partnerskem odnosu. Zato bomo ta zakon, kot ga je odbor,
               dopolnil podprli. Hvala.</p>
            </sp>
            <sp xml:id="SDZ3-Redna-32-2003-12-16.sp149">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Franci Rokavec bo podal stališče Slovenske ljudske stranke.</p>
            </sp>
            <sp xml:id="SDZ3-Redna-32-2003-12-16.sp150">

               <speaker>FRANCI ROKAVEC:</speaker>

               <p>Hvala za besedo, gospod podpredsednik. Spoštovana gospa ministrica, poslanke in
               poslanci! Predlog zakona o spodbujanju razvoja turizma naj bi nadomestil zakon o
               pospeševanju turizma. V poslanski skupini SLS smo proučili razloge za nov predlog
               zakona. Namreč, vlada najprej navaja neskladje določenih členov zakona o pospeševanju
               turizma z ustavo, o čemer je že odločilo ustavno sodišče. Nadalje, razlog predlaganja
               zakona, skladno z direktivami Evropske unije, slabosti in pomanjkljivosti, ki jih je
               zakon na področju turizma povzročil v praksi.</p>
               <p>V poslanski skupini poudarjamo usklajevanje zakona s pravnim redom Evropske unije in
               prilagajanjem v skladu s prostim pretokom oseb. Eno od pravil notranjega trga
               Evropske unije-prost pretok blaga, oseb, kapitala in storitev. Z novim predlogom
               zakona naj bi se postavila pravna podlaga za delovanje države na področju spodbujanja
               razvoja turizma in tudi sledilo aktualnim smernicam slovenskega turizma, ki so
               opredeljene v strategiji slovenskega turizma v letih 2002 in 2006. Predlagatelj
               namreč večkrat omenja, naj bi koncept slovenskega turizma temeljil na konceptu
               vzpostavljanja partnerstva, javnega in zasebnega sektorja ter civilne družbe pri
               načrtovanju, oblikovanju in trženju slovenske turistične ponudbe.</p>
               <p>Teorija koncepta se nam zdi dobra. Menimo, da je potreben poudarek nameniti aspektu
               tako imenovane civilne družbe, da je treba prebivalstvo aktivno vključiti v
               turistično dejavnost, spodbuditi njihovo vključitev v turistični razvoj podeželja,
               vasi - skratka njihovega življenjskega okolja.</p>
               <p>V zakonu se govori o turističnem območju, ki je praviloma širše od območja ene
               občine, s ciljem motiviranja občin, da se na področju turizma med seboj povezujejo na
               dovolj velikem turističnem območju, ki lahko ponudi celovito turistično ponudbo,
               zanimivo za turiste, in po drugi strani, da to območje zagotavlja zadosten obseg
               finančnih sredstev tudi za financiranje spodbude razvoja turizma. Organiziranost se
               prepušča občinam in turističnim subjektom, privatnim in javnim, na posameznem
               turističnem območju.</p>
               <p>V poslanski skupini SLS se strinjamo z ugotovitvijo predlagatelja, da veljavni zakon
               o pospeševanju turizma ni uspel zagotoviti dovolj efektivnega povezovanja in
               sodelovanja občin pri oblikovanju skupne razvojne politike na širšem enotnem območju.
               Poleg tega podpiramo tudi konkurenčnost v turizmu, ki naj bi bila dosežena z
               uskladitvijo pogojev za opravljanje dejavnosti organiziranja in prodaje turističnih
               aranžmajev, turističnega vodenja in spremljanja ter dejavnosti turističnih športnih
               storitev, ki se opravljajo kot pridobitvena dejavnost s pogoji delovanja notranjega
               trga Evropske unije. Zakon določa namenske vire za financiranje spodbujanja razvoja
               turizma. Pri tem je posebej izpostavljena turistična taksa in pa koncesije od iger na
               srečo, ki so namenjene za ta del. V zakonu je izpostavljeno tudi napotilo občinam, da
               naj spodbujajo razvoj turizma tudi iz drugih sredstev občinskega proračuna.</p>
               <p>Posebno poglavje je turistična taksa. Način pobiranja in njena višina. V veliki meri
               je povzeta ureditev sedanjega zakona o pospeševanju turizma, spremembe pa so le na
               področju določanja oprostitev plačila turistične takse. S tem zakonom se daje podlaga
               za ustanovitev in delovanje slovenske turistične organizacije. Ureditev je zelo
               podobna tisti v že obstoječi. Dane so možnosti, da se v izvajanje turistične politike
               na ravni države vključijo tudi druge pravne osebe, ki imajo določen interes, ki se
               ukvarjajo s spodbujanjem razvoja turizma, bodisi na nacionalni ravni, na ravni
               turističnih območij, kar se nam zdi tudi pozitivno.</p>
               <p>Ko govorimo o turizmu, moramo imeti v mislih tudi vidik predstavljanja Slovenije v
               tujini. Predstavljanje naše kulture, ljudi, kvalitete in način življenja naših
               državljank in državljanov. Spodbujanje razvoja turizma v Evropski uniji pravno
               zaenkrat še ni urejeno. Potrudili se bomo, da bo zakon usmerjen evropsko, v smislu,
               da bo odprt za pritegnitev oziroma bo odpiral možnosti, na podlagi katerih bi lahko
               črpali morebitna evropska sredstva na tem področju. Vsled navedenih dejstev bomo v
               poslanski skupini Slovenske ljudske stranke tudi podprli. Hvala lepa.</p>
            </sp>
            <sp xml:id="SDZ3-Redna-32-2003-12-16.sp151">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Sonja Areh Lavrič bo predstavila stališče poslanske skupine Slovenske
               nacionalne stranke.</p>
            </sp>
            <sp xml:id="SDZ3-Redna-32-2003-12-16.sp152">

               <speaker>SONJA AREH LAVRIČ:</speaker>

               <p>Gospod predsedujoči, spoštovana ministrica, sodelavka, spoštovane poslanke, poslanci.
               Hvala lepa za besedo.</p>
               <p>V poslanski skupini Slovenske nacionalne stranke podpiramo enoten zakon, ki celoviti
               ureja področje turizma. Ocenjujemo, da je kljub nekaterih ugibanjem in pomislekom, da
               je mogoče zadeve urediti v okviru nekaterih drugih zakonov, kot je na primer, zakon o
               društvih, zakon o financiranju občin, obligacijski zakonih. Ravno področje turizma je
               tisto področje, na katerem mora Slovenija graditi zaradi njene vloge v bodoče. Zakon
               sledi vladni strategiji spodbujanja razvoja turizma. Za obdobje 2002-2006 predstavlja
               v bistvu pravno podlago za delovanje države na področju spodbujanja razvoja turizma.
               Po drugi strani so s tem zakonom definirani tudi osnovni dokumenti, ki jih vlada
               sprejema za področje spodbujanja razvoja turizma kot strategijo turizma in potem
               izvedbeno letno turistično politiko.</p>
               <p>Dejstvo je, da je turizem neke vrste gibalo, ki se spreminja oziroma prilagaja
               obdobju, času in potrebam, vsaj tako bi moralo biti, v kolikor želimo vstopati v
               korak z razvitimi evropskimi državami. Žal lahko ugotovimo, da kljub prizadevanju
               vlade in številnih akterjev na tem področju slovenski turizem le s težavo sledi
               razvitim državam, kar se kaže tudi v neizkoriščanju danega in neenakomerni razvitosti
               posameznih regij. Bojimo se, da tudi zakon, ki ga sprejemamo, ne bo storil bistvenega
               premika. Kar pogrešamo v poslanski skupini Slovenske nacionalne stranke, je
               konkretnejša opredelitev vloge in nalog lokalnih skupnosti ter aktivna vloga
               ministrstva za gospodarstvo pri spodbujanju odpiranja novih turističnih možnosti
               oziroma proizvodov. V tem pogledu smo tudi nekoliko skeptični do opredelitve
               pridobivanja sredstev na osnovi statusa za delovanje v javnem interesu.</p>
               <p>Bojim se tudi, da v kolikor bo dilema sprejemanja strategije razvoja turizma za
               prihodnja leta ostala zgolj v vladni domeni, bo državni zbor popolnoma izgubil nadzor
               nad tem področjem. Vsakršna natolcevanja o nadzorstveni funkciji državnega zbora pri
               vladnem početju so, roko na srce, pesek v oči naivnežev.</p>
               <p>Kot že povedano. V poslanski skupini SNS smo kljub nekaterim pomislekom pozitivno
               opredeljeni do zakona, ki bo celovito urejal področje turizma v Republiki Sloveniji,
               predvsem zaradi potrebe po strateškem načrtovanju in sistematičnem izvajanju politike
               za pospeševanje razvoje turizma. Hvala.</p>
            </sp>
            <sp xml:id="SDZ3-Redna-32-2003-12-16.sp153">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še stališče poslanskega kluba LDS in Dušan Vučko, prosim.</p>
            </sp>
            <sp xml:id="SDZ3-Redna-32-2003-12-16.sp154">

               <speaker>DUŠAN VUČKO:</speaker>

               <p>Hvala za besedo, predsedujoči, in spoštovane kolegice, spoštovani kolegi, ministrica
               in državna podsekretarka.</p>
               <p>Dovolite mi, da predstavim stališče poslanskega kluba LDS. Poslanski klub LDS
               podpira predlog zakona. V poslanski skupini ocenjujemo, da je bila sprememba zakona
               potrebna in da je prav, da zakon temelji na novi paradigmi turizma, ki je zapisana v
               strategiji turizma. V poslanskem klubu LDS podpiramo zlasti, da zakon jasno določa
               partnerski odnos med vsemi, ki na lokalni ravni delujejo na področju turizma, in v
               zvezi s tem jasno dokazuje, da se je prejšnji zakon v tem delu izkazal za
               neučinkovitega in da se s prisilnim združevanjem ne da storiti na dolgi rok ničesar.
               V poslanskem klubuLDS menimo, da morajo biti interesi tisti, ki bodo povezovali in
               združevali vse tiste subjekte, ki želijo na lokalnem nivoju pripomoči k temu, da se
               turizem razvija hitreje.</p>
               <p>Zakon po naši oceni na primeren način določa načrtovanje razvoja turizma, kot tudi
               določanje politike, ter tisto, kar je še posebej pomembno, ukrepe in aktivnosti
               turistične politike. Sam zakon je doživel, preden je prišel v državni zbor, široko
               razpravo tudi med samimi subjekti, ki delujejo na področju turizma. Naša ocena je, da
               je predlagatelj z vztrajnim in mukotrpnim usklajevanjem prišel do rešitev, da lahko
               danes ugotovimo, da so z njim zadovoljni skoraj vsi.</p>
               <p>V poslanskem klubu smo zadovoljni, da je odbor, samo matično delovno telo sprejelo
               tudi predlog amandmaja, ki določa, da se sredstva turistične takse ne vračunavajo v
               finančno izravnavo, kajti na ta način je dokončno le uresničeno tisto, kar je
               zapisano v strategiji vlade, to, da je turistična taksa eden od namenskih denarnih
               sredstev, ki se vlaga za razvoj turizma. Podpiramo tudi rešitve, ki se nanašajo na
               spremembo določb, ki opredeljujejo turistično takso, vključno z določbami, ki občinam
               omogočajo, da uvedbo obveznosti plačevanja turistične takse za prenočevanje v
               turističnih objektih in objektih za počitek in rekreacijo in pa tako imenovanih
               počitniških stanovanjih in počitniških hišicah.</p>
               <p>Del poslanske skupine pa dvomi o ustreznosti rešitve na ta način, da se občinam da
               možnost, zlasti gre za obalne občine, da lahko z odlokom določijo tudi način
               plačevanja v pavšalnem znesku, za lastnike plovil. Treba pa je poudariti, da že sedaj
               te obalne občine imajo odloke, s katerim so to področje uredili na način, kot so
               ocenile, da je primerno. Izredno pomembno se nam zdi določilo, ki je dano v okviru
               nekega antibirokratskega programa. Gre za to, da smo s tem zakonom končno le združili
               dve evidenci, in sicer evidence, ii se vodijo po zakonu o prijavi prebivališča in pa
               zakona o turistični taksi ali spodbujanju turizma oziroma v tem novem zakonu. V
               preteklosti se je namreč izkazalo, da to predstavlja preveč administriranja in
               obremenitev za vse tiste, ki se z oddajanjem teh storitev ukvarjajo.</p>
               <p>Občine bodo tudi v tem zakonu lahko določile inšpekcije, saj so zainteresirane, da se
               turistična taksa odvaja na način in v rokih, ki jih določa ta zakon.</p>
               <p>V poslanski skupini LDS bomo predlog zakona podprli.</p>
            </sp>
            <sp xml:id="SDZ3-Redna-32-2003-12-16.sp155">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Končali smo s predstavitvijo stališč poslanskih skupin. Prehajamo na
               razpravo o členih in vloženih amandmajih. To razpravo bomo vodili na podlagi pregleda
               amandmaja z dne 15.12.2003. K pregledu amandmajev imate amandma k členu 5 in amandma
               k členu 25. Odpiram razpravo o členu 5 in o amandmaju, ki ga je vložila poslanska
               skupina Nova Slovenija.</p>
               <p>Besedo želi mag. Drobnič. Prosim.</p>
            </sp>
            <sp xml:id="SDZ3-Redna-32-2003-12-16.sp156">

               <speaker>MAG. JANEZ DROBNIČ:</speaker>

               <p>Hvala lepa za besedo. Naš amandma se glasi, da bi 5. člen se spremenil tako, da
               strategijo sprejme državni zbor na predlog vlade po izvedeni javni razpravi z vsemi
               partnerji načrtovanja razvoja slovenskega turizma. V besedah, predstavitvah
               poslanskih skupin, zlasti pa predstavitvi odnosno dodatni obrazložitvi vlade
               Republike Slovenije je bilo nič kolikokrat omenjeno partnerstvo. Zato, če se resno
               držimo tega, potem tisti najpomembnejši ja, ki bi zavezoval državo k resnemu razvoju
               turizma v Sloveniji,da se tudi tako zapiše. Z vsemi partnerji načrtovanja razvoja
               slovenskega turizma. Torej, da bi na tej osnovi tudi prišli do takšne strategije, da
               ne bo, kot sem v uvodu povedal v imenu poslanske skupine, da ne bodo to
               centralnoplanski dokumenti, ki bodo nastali od vrha navzdol in se ne bo upoštevalo
               ključnih partnerjev strateškega načrtovanja turizma. Torej, to je ključna reč in zato
               smo tudi vložili amandma.</p>
            </sp>
            <sp xml:id="SDZ3-Redna-32-2003-12-16.sp157">

               <speaker>PODPREDSEDNIK VALENTIN POHOREC:</speaker>

               <p>Hvala. Še kdo želi besedo? Jožef Jerovšek.</p>
            </sp>
            <sp xml:id="SDZ3-Redna-32-2003-12-16.sp158">

               <speaker>JOŽEF JEROVŠEK:</speaker>

               <p>Hvala lepa. Spoštovani gospod predsedujoči, kolegice in kolegi, gospa ministrica s
               sodelavkami! Izgleda, da v vsakem mandatu sprejemamo spremembe ali pa zakon o
               spodbujanju turizma. Živo se spominjam teh debat in tudi obljub, kako dober zakon
               sprejemamo. Očitno zakon ni bil tako dober. Številne stvari so se izpele v kratkem
               času in danes imamo pred sabo nov zakon, o katerem se govori z bombastičnimi
               besedami. Nekajkrat sem poslušal o novi paradigmi strategije razvoja turizma. Ti
               izrazi, ki se uporabljajo bolj v filozofskem jeziku, se danes uporabljajo tu in
               mislim, da se skuša zakriti neuspešnost ali pa...</p>
            </sp>
            <sp xml:id="SDZ3-Redna-32-2003-12-16.sp159">

               <speaker>PODPREDSEDNIK VALENTIN POHOREC:</speaker>

               <p>Spoštovani kolega Jožef Jerovšek, k členu 5 je vložen amandma, ki se točno glasi:
               "Strategijo sprejme državni zbor na predlog vlade Republike Slovenije po izvedeni
               javni razpravi z vsemi partnerji načrtovanega razvoja slovenskega turizma." O tem
               razpravljamo.</p>
            </sp>
            <sp xml:id="SDZ3-Redna-32-2003-12-16.sp160">

               <speaker>JOŽEF JEROVŠEK:</speaker>

               <p>Gospod podpredsednik, žaljivo podcenjujete mojo sposobnost precene, da vem, o čem
               govorim. Ravno o tem želim govoriti, zaradi tega, ker so bili modeli, ki so znotraj
               ministrstva - mislim, da celo v isti personalni sestavi - predstavljeni, uporabljajo
               se sicer visokoleteče besede, hkrati pa potem ne dajo tistega učinka, kar je bilo
               obljubljeno. Zaradi tega se zavedam, da v neki drugi državi morda ne bi bilo
               potrebno, da se ta strategija sprejema v državnem zboru, v parlamentu. Pri nas pa,
               upam, da je parlament še edino presečišče interesov in kontrolnih funkcij, pa tudi
               nacionalnih interesov. Žal, drugeinstitucije, ki bi v tolikšni meri bila presečišče
               vseh teh interesov, v tej državi ni, zaradi tega ta amandma podpiram.</p>
               <p>Sem pa že rekel, da se bojim, da je tudi ta zakon del tega kardeljanskega sindroma,
               ki se tu plazi okrog, da vsake tri leta, vsake štiri leta nekaj spreminjaš in
               obljubljaš, kako se bo vse spremenilo. Upam, da je ta zadeva bolj premišljena, da ni
               le zadnja stvar, ki jo je ministrica pred odhodom v Haag dala v javno obravnavo in
               sprejemanje. Hvala lepa.</p>
            </sp>
            <sp xml:id="SDZ3-Redna-32-2003-12-16.sp161">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Anton Anderlič ima besedo.</p>
            </sp>
            <sp xml:id="SDZ3-Redna-32-2003-12-16.sp162">

               <speaker>ANTON ANDERLIČ:</speaker>

               <p>Očitno je, da je ta amandma na ravni osnovnega člena in stanja na tem področju in
               tudi ambicij, ki jih ima vlada. Skratka, ni pomembno, kaj se bo zares zgodilo, temveč
               kaj bo zapisano v dokumentih in kdo bo to sprejemal. Čisto vseeno je, ali to sprejema
               državni zbor, ali sprejema vlada, ali ministrstvo, ali pa bi zadnji uradnik na
               ministrstvu za gospodarstvo to sprejemal. Namreč, gre preprosto za to, da v tej
               državi ob silnih strategijah, napisanih za bogate denarje - do domačih strokovnjakov
               in angažiranih tujih strokovnjakov imamo samo strategije. Danes se pojdite lotiti
               katerekoli investicije v kateremkoli področju Slovenije in boste videli, da imamo
               strategij ogromno. Ko pa je treba pristopiti k temu, da spremenite deset arov slabega
               zemljišča v zazidljivo zemljišče, boste ugotovili - in seveda v planskem aktu bo to
               opredeljeno - , boste ugotovili, da kmetijstvo ne da soglasja; da če ga že da, potem
               sklad kmetijskih zemljišč ga ne proda drugače kot za zlato in seveda da postopki
               potem dolgo, dolgo časa trajajo. In ko potem do tega pridete, ugotovite, da seveda
               občine želijo od tega imeti samo turistično takso, da želijo, da država želi imeti
               DDV in vse druge stvari, ki so zraven. Kaj pa ostane tistim, ki bi se radi šli razvoj
               tega turizma? Nič. Nič! In strategije, poglejte kaj piše: "strategija opredeljuje
               analizo stanja turistične trende, konkurenčne prednosti, vizijo, strateške cilje in
               temeljna področja turističnega razvoja, vlogo države, občin ponudnikov turističnih
               storitev ter turističnih društev in njihovih zvez pri uresničevanju skupnih
               strateških ciljev ter temeljne politike in ukrepov vlade Republike Slovenije za
               spodbujanje razvojnega razvoja turizma v načrtovanem obdobju." En stavek, kjer je
               nastreljano vse, kar se v jezikoslovnem smislu da napisati. Katastrofa! In naj to
               sprejme državni zbor, vlada ali kdorkoli, ne bo iz tega stavka in od tega člena nič.
               Bodite prepričani, da ne bo nič! In zato lepo prosim, ne se ustavljati pri amandmaju.
               Ne podpiram amandmaje, javil sem se seveda zaradi tega, ker ga ne podpiram, ker ne bi
               rad videl, da s takimi diskusijami srečujemo v parlamentu še naslednje leto. Kajti,
               če se bomo v parlamentu, kajti ta amandma namreč govori o tem, da naj to, kar v tem
               stavku piše, potrjuje parlament. Lepo vas prosim! Jaz se ne počutim tistega, ki bi
               lahko strategijo na osnovi tega stavka prejemal v državnem zboru. Razumem, da
               vendarle strategija mora pomeniti to, da bo jutri, pojutrišnjem prišel nekdo ali
               domač ali tuj investitor in bo rekel: "Jaz bi v zdraviliškem turizmu rad naredil to
               in to in to. Povejte mi kaj moram narediti." Pa bodo rekli: "Pojdite prebrati
               strategijo v 5. členu in boste na osnovi tega se lahko ustavrili." In tam bodo rekli:
               "Potem pojdite na 7. člen in naprej." Je vseeno, kdo bo to sprejel - državni zbor,
               vlada. Jaz mislim sicer, da mora to sprejeti vlada, definitivno, ampak ker je stanje
               prekomplicirano pri nas, da bi lahko verjel v to. V letošnjem letu sem srečal nekaj
               primerov, nekaj primerov, sem prosil tudi za konkretne ukrepe. Nič ni bilo. Gospa
               državna sekretarka to ve, pa še kdo drug - nič! Še zmeraj nič. Da ne govorim seveda o
               konkretnih zadevah, ker govorimo o strategiji, vendar mislim, da moramo v državi
               narediti ureditev tako, da bojasno, kdo načrtuje, kdo sprejema ukrepe, kdo je
               odgovoren, ne pa - kajti, namreč v primeru, ko državni zbor sprejema strategijo, se
               vsi sklicujejo, to je sprejel državni zbor. In seveda potem, če se nič konkretnega ne
               zgodi ali pa se ne more zgoditi, je kriv državni zbor. Jaz pa tega nočem. Naj to
               sprejme vlada, naj sprejme tisti, ki je za to odgovoren, in naj seveda vse ukrepe, ki
               so v nadaljevanju so vendarle malo bolj operacionalizirani, so tudi izvedljivi. Zato
               seveda tega amandmaja ne bom podprl, kerše bolj zamegljuje. Na žalost, pa vem, da
               predlagatelji niso želeli tega.</p>
            </sp>
            <sp xml:id="SDZ3-Redna-32-2003-12-16.sp163">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Po vrsti prijavljenih. Magister Andrej Vizjak ima besedo, nato Branko
               Kelemina.</p>
            </sp>
            <sp xml:id="SDZ3-Redna-32-2003-12-16.sp164">

               <speaker>MAG. ANDREJ VIZJAK:</speaker>

               <p>Ja, hvala lepa, podpredsednik. Pravzaprav bistvo moje razprave je že povzel moj
               predhodnik, vendar ravno s tem sem želel utemeljiti, da je zelo pomembno, kdo
               sprejema in kje se odvija debata, tudi o tem, kar piše, da bo zajemala strategija; to
               se pravi, o uresničevanju te strategije. Kajti, tudi to naj bi bil del strategije. In
               zato mislim, da je prav, da je diskusija o teh temah in tudi diskusija o temah, o
               ukrepih vlade v parlamentu, ne pa na vladi. Kako naj vlada sama sebi določa ukrepe
               vlade? To bodo zelo jalovi ukrepi, po moji oceni, ker bodo seveda povezani zelo s
               skromnimi sredstvi, če bo vlada sama sebi dodeljevala te zadeve. In mislim, da je
               prav, da strategijo slovenskega turizma opredelimo in določimo v tej hiši na predlog
               vlade, seveda.</p>
               <p>Pravzaprav se pa v celoti strinjam, da je jalovost oblasti tiste, ki je sprejemala
               razno razne strategije in njihova večina v tem parlamentu, posledica pač - in seveda
               neučinkovitosti teh strategij in neizvajanje teh strategij, je to odgovornost, po
               moji oceni, izvršne veje oblasti. Zato tudi podpiram v celoti razmišljanja vodje
               poslanske skupine Liberalne demokracije, ki je opozoril na ta ključen problem
               strategij in seveda potem tudi uresničevanje teh strategij. Poglejte, celo kopico
               navzkrižnih interesov imamo v okolju, kjer imamo razvit turizem.</p>
               <p>Tudi sam prihajam iz občine, kjer v bistvu zaradi neuresničevanja strategije in
               vlečenja vseh turističnih subjektov vsakega k sebi nimamo nekega optimalnega razvoja
               turizma. In problem je dejansko v neuresničevanju nekih zelo lepo zapisanih ciljev,
               ukrepov in vsega, kar pa na koncu ne doživi implementacije. In ta amandma gre v
               smeri, da se bo večkrat oziroma vsakokrat, ko se bo strategija sprejemala, tudi tu
               odvijala diskusija in tudi tubo vsak izmed poslancev tako pozicije, opozicije
               pristavil nekaj k tej strategiji, jo dopolnjeval na tak ali drugačen poslovniško
               dopusten način. In mislim, da je to korak naprej k temu pomisleku, k uresničevanju
               strategije in ne nazadnje potem tudi k sprejemanju nekih ukrepov in nalog vladi, da
               uresničuje to. Zato seveda bom ta amandma podprl, ne zaradi tega, da bi komplicirali
               zadevo, da bi tu obremenjevali poslance, ampak zaradi tega, da bo od lepo zvenečih
               želja, ciljev oziroma od lepo napisane strategije tudi v življenju dejansko nekaj
               uresničenega in da bomo izvajali to tudi potem na daljši rok tam, kjer je turizem
               razvit oziroma da ga bomo začeli razvijati tam, kjer ga sploh še ni. Kajti, sam
               ocenjujem, da je to ena izmed izjemnih priložnosti Slovenije na gospodarskem
               področju, da je to naša, bi rekel, panoga prihodnosti, ena izmed redkih, kjer lahko
               pokažemo to, kar znamo, to, kar imamo, in to seveda vsi skupaj povežemo. Žal moram pa
               res ugotoviti, da danes turizem krojijo pravne osebe, turistični giganti, ki se
               cufajo za dobiček in jim je zelo malo mar nekih širših ciljev Slovenije na tem
               področju.</p>
            </sp>
            <sp xml:id="SDZ3-Redna-32-2003-12-16.sp165">

               <speaker>PODPREDSEDNIK VALENTIN POHOREC:</speaker>

               <p>Hvala. Branko Kelemina.</p>
            </sp>
            <sp xml:id="SDZ3-Redna-32-2003-12-16.sp166">

               <speaker>BRANKO KELEMINA:</speaker>

               <p>Hvala lepa, za besedo. Spoštovani! Jaz mogoče gledam na to zadevo nekoliko drugače.
               Meni osebno, ker poznam proces sprejemanja različnih strategij v tej državi in sistem
               delovanja in tako naprej, dejansko čisto vseeno, kdo to strategijo sprejme oziroma mi
               je celo ljubše, da jo sprejme vlada, ker če jo sprejme državni zbor je še toliko bolj
               odgovoren in kriv za to, da se strategijo ne uresničuje - saj tako ali tako je za vse
               skupaj odgovoren v končni fazi državni zbor, ampak ne glede na to rajši vidim, da
               dejansko sprejme vlada. Te odgovornosti je nekoliko manj, ker nikdar nihče nevpraša,
               ali je opozicijski poslanec glasoval za ali ne, ampak je samo državni zbor sprejel,
               parlament je nekaj sprejel. Definitivno pa je, da vlada ni kriva oziroma ministrstvo
               ni krivo, recimo, če ima v svojem resorju slabega sekretarja ali pa slabega ministra
               ali ministrico - se opravičujem, čisto na splošno govorim - ni krivo ministrstvo,
               niti ni kriva vlada, če ima slabega predsednika vlade, generalnega sekretarja in tako
               naprej. Ni kriva vlada za te stvari, kriv je parlament. Parlament je kriv, če imamo
               slabega ministra, če imamo slabega sekretarja, če imamo slabega predsednika vlade, če
               imamo vse slabo, je kriv parlament. Za vse je kriv parlament. In resnično je kriv
               parlament. Krivi ste tisti, ki vse to tolerirate in vse to potrjujete in tisoče
               strategij sprejemate, razumete, od nacionalnih programov in tako naprej, ki se ne
               uresničujejo. Hvala, kolega Anderlič, da si povedal to, kar je dejansko res.</p>
               <p>Zdaj pa, kako bi bilo to treba urediti. Prej sem povedal, vendar nisem imel veliko
               časa. Dejansko bi bilo treba urediti tako, kot sem nakazal - na lokalnem, občinskem
               nivoju, na regionalnem nivoju tudi, če hočete, nujno izdelati dober program, ki bi ga
               morali financirati iz državnega proračuna, ker občine denarja za to nočejo dati.
               Nočejo dati! Enostavno nočejo dati, če bi pa že dale, pa bi morda v nekem manjšem
               deležu, pa še kdo drug; v glavnem bi moralo biti financirano s strani državnega
               nivoja, dober program. Dober program pa, veste, kaj vsebuje - najprej analizo stanja
               na nekem področju, potem razpoložljive resurse, od vseh naravnih danosti, obstoječih
               objektov, destinacij, takih in drugačnih kadrov, vse to - kaj vam bom razlagal, saj
               ste bolj pametni kot jaz, saj ste v šolo zato hodili, jaz pa ne. Kakorkoli že, vemo,
               kaj dober program vsebuje. Torej, ta dober program narediti, potem pa na podlagi
               obstoječega stanja ugotoviti, kaj bi bilo z minimalnimi stroški treba dopolniti, da
               bi neko tako okolje, neka sredina imela neko zaključeno turistično ponudbo, neko
               destinacijo, ki bi se dopolnjevala tudi mogoče s sosednjimi občinami, regijami in
               tako naprej; skratka, dober program. Potem pa narediti dinamiko uresničevanja tega
               programa, zagotavljanje sredstev, z različnimi partnerji - sto, če hočete, bi jih
               lahko vključili in tako naprej. Vendar ljudje bi se morali videti v tem in ljudje bi
               morali videti tudi neke učinke na tem področju. To, kar pa vi zdaj delate, je pa vse
               skupaj ena velika smešnica. Kaj vam pomaga, če tam nekje v nekih hribih, recimo -
               čisto na pamet bom zdajle povedal, vendar se to dogaja -,turistično kmetijo,
               zagotovimo, naredimo apartmaje pa ne vem kaj še vse, če ni nobene celovite ponudbe
               zraven! Saj lahko mi naredimo tam, da ima, kaj vem, nekdo nekaj apartmajčkov ali pa
               nekaj sobic in tako naprej, zadaj pa mogoče dva, tri kilometre nikjer žive duše. Saj
               nekomu to odgovarja, za en dan, za dva dni mogoče, ampak mora biti celovita ponudba.
               En sam primer bom navedel. Poznam primer Čateža, recimo, ki ima neko veliko
               perspektivo ali pa nek krog poslovanja, ki je dosti, vsaj kaže tako, uspešno. Ta
               Čatež je tako zaprt, sam sebi všeč, da se noče odpreti, da bi, recimo, ponudil. In
               vse, kar se dogaja, hoče v svojem krogu od teh turistov posesati pa pokasirati, ne
               privošči pa, da bi, recimo, ponudil tem turistom, pa bi rekel, aha, pa pojdite vi še
               v občino Sevnica, tam je nek dober grad, ga boste pogledali. Pa pojdite še tja te
               znamenitosti pogledat. Ali pa recimo, kaj jaz vem, enkrat na spomladi, poleti, maja
               ali kdaj že to je, recimo tam, pod Lipico nekje, encian čudovito cveti. To bi bila
               čudovita dopolnitev nekega programa. Tega ne bo Čatež naredil, ker ni neumen, ker on
               hoče od svojih ljudi potegniti, jih sleči do kraja. Poleg tega, da ne govorim o
               cenah, ki so pri nas. Poglejte si vi sedaj ponudbe, v Turčijo lahko greste v hotel s
               štirimi zvezdicami, plus kategorije za 50 tisoč z avionom itd. Skratka, to vse, kar
               mi počnemo, poleg tega pa nimamo stimulativne davčne politike, lepo vas prosim, denar
               zagotovite, pa malo znanja še, pa se bodo te stvari uredile. Hvala lepa.</p>
            </sp>
            <sp xml:id="SDZ3-Redna-32-2003-12-16.sp167">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Ponovno bi vas prosil, razpravljajmo o predlaganem amandmaju. Ne, zadnja
               razprava, kaj imajo Turki, me res ne zanima. Ali bo državni zbor sprejemal strategijo
               ali samo vlada, ker, samo to je predmet tega amandmaja. Lepo vas prosim, ostanimo pri
               tistemu, kar ste predlagali. Kolega Alojz Sok.</p>
            </sp>
            <sp xml:id="SDZ3-Redna-32-2003-12-16.sp168">

               <speaker>ALOJZ SOK:</speaker>

               <p>Hvala lepa, za besedo. Saj, gospod predsedujoči, 5. člen je tako širok, govori o
               strategiji, tako da je možno tudi to razpravo nekoliko razširiti.</p>
            </sp>
            <sp xml:id="SDZ3-Redna-32-2003-12-16.sp169">

               <speaker>PODPREDSEDNIK VALENTIN POHOREC:</speaker>

               <p>K 5. členu je samo eni mali amandma. Izvolite.</p>
            </sp>
            <sp xml:id="SDZ3-Redna-32-2003-12-16.sp170">

               <speaker>ALOJZ SOK:</speaker>

               <p>Torej, o amandmaju in 5. členu razpravljamo. Mislim, da je bistvo tega amandmaja zelo
               dobro razložil kolega Vizjak, in resnično bi bilo prav, če bi o strategiji razvoja
               slovenskega turizma spregovoril ta državni zbor. Če vsi skupaj ugotavljamo, da nam
               zadeve na tem področju se ne izidejo tako, kot smo načrtovali.</p>
               <p>Danes govoriti tu o neki novi paradigmi in že vnaprej vedeti, da seveda zakon kot
               tak ne bo prinesel ničesar, je res nesmiselno početje in sami sebi, ne vem, zatiskamo
               in zakrivamo oči in si delamo neke iluzije, kako pa se bomo sedaj razvijali v naprej.</p>
               <p>Meni je zelo žal, da se pod odbor za turizem ni resneje lotil tega vprašanja.
               Namreč, iz poročila lahko vidim, da je odbor ta zakon sorazmerno kratko in na hitro
               obravnaval in zapisali ste ob tem 5. členu in temu amandmaju nekaj, kar je
               nesprejemljivo. Pravite, politika na področju turizma se spreminja skozi leto in temu
               naj bi se prilagajala tudi sama strategija - ali je narobe svet. Strategija od
               2004-2006 se ne morem med letom spreminjati, strategija mora ostati kot strategija,
               spreminjati se pa mora pač trenutna politika glede na sprejeto strategijo. Zato je
               bila tudi intenca predlagatelja, da tako dolgoročno strategijo, kot je strategija za
               5 let razvoja, seveda predvsem pospremljena s finančnimi viri, da o tem govori
               parlament in da takšno strategijo tudi sprejme parlament In res je to, o čemer ste
               govorili nekateri. Danes nekdo hoče odpreti, razviti neko turistično kmetijo. Potem
               ugotovi, da na podlagi zakonodaje, ki jo je seveda sprejel ta državni zbor, potrebuje
               za svojo dejavnost, ne vem, bom malo karikirano povedal, 15 različnih soglasij. Ko
               jih 15 dobi skupaj, potem še vedno ugotovi, da mu še vedno 2 manjkata. Ko še tisti 2
               dobi, potem pa se sreča s tem, da ne more priti do finančnih sredstev, s katerimi bi
               lahko svojo dejavnost dejansko začel. Tukaj smo seveda poslanci iz celotne države. Z
               različnih zornih kotov bi lahko mi, kot poslanci, razpravljali o tej strategiji.
               Kajti, sploh si ne predstavljam, kako bi naj bila za celotno Slovenijo neka enotna
               strategija na področju turizma, ker tisto, kar je pomembno za Portorož ali Bled,
               tisto ni aktualno za področje Haloz ali pa Slovenskih goric. Vendar mi si želimo, da
               bi se turizem razvijal tudi tam. Se pravi, da bi imeli eno strategijo, ki bi dejansko
               pomenila turistično priložnost in razvoj za celotno Slovenijo, ne pa, dase danes
               dogaja, da je turizem dejansko v tej državi Bled, Portorož, pa še nekaj malega
               zraven. Večina ostale Slovenije pa je nekako v tem skozi te administrativne ukrepe in
               predvsem skozi finančne spodbude zapostavljena in v drugem planu.</p>
               <p>Če bi državni zbor sprejemal strategijo na tem področju in ne bi bil s to strategijo
               samo seznanjen, kajti nekaj je državni zbor seznaniti, nekaj pa je, če vlada
               pripravi, pa državni zbor sprejme, potem sem jaz prepričan, da bi tudi taka področja,
               iz katerih prihajamo mi, iz obrobnega dela Slovenije, bila v turističnem smislu
               zanimivejša, kajti ljudje so pripravljeni tam nekaj narediti na tem turističnem
               področju. In tudi bi mogoče lažje dopovedali gospodu ministru Kebru, da so taki
               avanturistični zakoni, kot ga je on predlagal in parlament tudi sprejel, antireklama
               za turistični razvoj teh krajev. V bistvu pa ne prinašajo tistega, kar je on
               zagovarjal. Morali bi, in jaz bi bil zelo vesel, če bi se parlament zavedal svoje
               funkcije in določil - strategija je sedaj že itak sprejeta do 2006 - ampak za naprej,
               da o tem spregovorimo tukaj, v tem prostoru, in takrat, ko to strategijo sprejemamo,
               istočasno tudi analiziramo vzroke, zakaj se neka strategija, dolgoročno zastavljena,
               ne izvaja tako, kot je bila zamišljena. Hvala lepa</p>
            </sp>
            <sp xml:id="SDZ3-Redna-32-2003-12-16.sp171">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Anton Anderlič ima besedo. Nato pa Feri Horvat.</p>
            </sp>
            <sp xml:id="SDZ3-Redna-32-2003-12-16.sp172">

               <speaker>ANTON ANDERLIČ:</speaker>

               <p>Še bolj odločno nasprotujem temu amandmaju, še iz naslednjih razlogov. Kajti ta
               amandma, sploh pa ta člen, 5. člen, daje iluzijo bodočim načrtovalcem razvoja
               turizma, da bo Slovenija naredila strategijo in da se ji na osnovi te strategije
               lahko obetajo boljši časi za turizem. Povsem neutemeljena teza in zgrešen člen! Od
               nobene strategije nikoli ne bo nič, kajti z vidika nadaljnjih členov, če bi vi rekli:
               v strategiji mora biti opredeljeno, katera področja bodo turistično eksplotirana, kdo
               bo financiral, kaj bodo zares naredile občine. To, da rečete, od turistične takse
               bodo nekaj dali stran, pa od koncesij bodo nekaj dali stran itn., nima posebne teme.
               Jaz ne polimiziram z vlado, čeprav je po mojem mnenju zakon... Polimiziram z
               amandmajem. Zato, ker bi rad dokazal, da se mora to spraviti iz državnega zbora ven.
               To, da sem žalosten in razočaran nad zakonom, je drugo vprašanje. Do sedaj, jaz vam
               bom pa sedaj zares povedal nekaj konkretnih primerov. Pojdite takoj za mejo in boste
               ugotovili, da občine, države dajejo to, da zelo hitro uredijo dokumente, je obrobno
               vprašanje. To, da ministrstvo za kmetijstvo skupaj z ministrstvom za gospodarstvo in
               za finance zelo hitro uskladijo pogoje za to, da se nek turizem lahko razvije. To, da
               imamo v Sloveniji, recimo, kmetijsko področje na vrtini tople vode in bi lahko
               razvili tam prvovrstne toplice in da vi ne morete uskladiti po pet let, da bi se
               stvari spremenile v zazidljivo za turistične namene - to je strategija. Seveda so
               konkretni ukrepi na osnovi strategije, da bomo mi razvijali topliški turizem ali kako
               se že imenuje. Ampak, razvijali ga bomo na način, da bomo pač v državi poskrbeli za
               to, da bodo vsi, ki so odgovorni za to, pripravili pogoj, da se papirji lahko
               uredijo. Da bo lokalna skupnost rekla, tako kot rečejo, recimo, v fürstenfeldu tam
               čez mejo, tako kot rečejo na Madžarskem, tako kot rečejo še kje drugje: mi kot
               lokalna skupnost smo zainteresirani, da bomo razvijali v naši občini turizem, zato
               bomo se odpovedali komunalnemu prispevku, zato bomo napeljali - ne vem, cesto do tja
               itn., skupaj z državo, ki bo prej omogočila. In zakaj bi to strategijo, ki mora
               določiti te nekatere zadeve, sprejmemo v državni zbor? Ker nima teh potencialov. To
               naj dela vlada, naj delajo ministrstva, naj delajo tisti, ki se s tem zares
               ukvarjajo.</p>
               <p>In nasprotujem amandmaju k 5. členu iz teh razlogov, kajti bojim se, da če bo
               zapisano, da bo državni zbor to sprejemal, se bodo nekateri obetali, da bodo od tega
               res kdaj kaj lahko pričakovali in to je narobe in iz tega nikoli ne more nič biti.
               Hvala.</p>
            </sp>
            <sp xml:id="SDZ3-Redna-32-2003-12-16.sp173">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Najprej predsednik odbora še enkrat, Feri Horvat, in sicer kot poslanec
               sedaj diskutira. Nato pa ministrica. Prosim.</p>
            </sp>
            <sp xml:id="SDZ3-Redna-32-2003-12-16.sp174">

               <speaker>FRANC (FERI) HORVAT:</speaker>

               <p>Hvala za besedo. Nasprotujem sprejemu tega amandmaja iz načelno sistemskih razlogov
               in iz praktičnih razlogov. Najprej, poslovnik državnega zbora ne predvideva, da bi
               državni zbor sploh sprejemal strategije. To je eno.</p>
               <p>Drugo, vse strategije sprejema vlada, tak imamo sistem. Strategijo gospodarskega
               razvoja, kot krovno strategijo in pa tudi sektorske strategije. To, za kar se
               zavzemate nekateri kolegi, ki zagovarjate amandma, da ne gre to mimo državnega zbora
               - s tem se pa zelo strinjam. In zato je to tudi upoštevano pri amandmajih k 5. členu,
               tudi na podlagi vašega amandmaja, ki je bil že prvotno vložen, in sicer dvakrat;
               enkrat, ko pravimo, da vlada ne more sprejeti te strategije, brez da bi z njo
               seznanila državni zbor pred definitivnim sprejemom. To daje državnemu zboru možnost,
               da jo obravnava, da se do nje opredeli, da sprejme mnenje. In pa v drugi točki, kjer
               pravimo, da mora prej sodelovati s temi partnerji, za kar se zavzemate v vašem
               amandmaju. To je pokrito in ta amandma ni potreben.</p>
               <p>In praktični razlog, strinjam se s kolegom Anderličem, da s tem, če vlada sprejema
               strategijo, sprejema tudi večjo odgovornost za njeno uresničevanje, ker ima tudi
               največ vplivov na uresničevanje. V veliki meri imaš škarje in platno: zakone predlaga
               sistemske rešitve, podzakonske akte sprejema vlada in to se nanaša na dovoljenje, na
               to, o čemer govorite, da ovira razvoj turizma tudi in s čimer se strinjam; in pa
               navsezadnje, proračun predlaga vlada, sprejema ga pa državni zbor. In tam se določajo
               sredstva za uresničevanje strategije. Državni zbor sprejema res nacionalne programe,
               ampak spomnimo se, ali smo pozabili, da jih dosti tukaj sprejemamo zelo optimistično
               in veselo, potem smo pa nezadovoljni, ker niso uresničevani. Hvala.</p>
            </sp>
            <sp xml:id="SDZ3-Redna-32-2003-12-16.sp175">

               <speaker>PODPREDSEDNIK VALENTIN POHOREC:</speaker>

               <p>Ministrica za gospodarstvo.</p>
            </sp>
            <sp xml:id="SDZ3-Redna-32-2003-12-16.sp176">

               <speaker>DR. TEA PETRIN:</speaker>

               <p>Hvala lepa. No, najprej bi tudi jaz dala mnenje glede tega amandmaja. Mi tega
               amandmaja ne podpiramo zaradi tega, ker zagovarjamo načelo drsečega planiranja in
               pripravljanja turistične politike, tako da se seveda lahko hitro odzove na spremembe
               v okolju.</p>
               <p>V zakonu tudi zato predlagamo, da strategijo sprejme vlada po izvedeni javni razpravi
               z vsemi partnerji načrtovanja razvoja slovenskega turizma, kajti tukaj ne gre samo za
               ministrstvo za gospodarstvo pa določene resorje vlade; ampak za vse partnerje, pa
               seveda se s strategijo vlade seznani potem državni zbor.</p>
               <p>No, ker je bilo veliko govora prav o strategiji, moram reči, da danes pravzaprav
               sprejemamo zakon o pospeševanju, ki je pa seveda vezan potem na, ker v zakonu
               verjetno ne bomo določali vse podrobnosti, ampak so potem tudi izvedbeni akti in tako
               je tudi s strategijo. Strategija slovenskega razvoja, ki je bila sprejeta lani, je
               nastala, še enkrat poudarjam, na res partnerskem procesu, z vsemi akterji: od občin,
               na katere so že večkrat opozorili, da bi morale sodelovati pri pripravi take
               strategije, pa potem do raznih društev, do nosilcev turistične ponudbe in tako dalje.
               Strategija, ki je bila sprejeta ni papir, kakor ga tukaj nekateri želite prikazati,
               tem moram absolutno oporekati. Kajti, na podlagi te strategije je bila sprejeta
               politika za leto 2003 in se je tudi začela zelo - v zadovoljstvo, moram reči, mogoče
               ne poslancev, ampak zadovoljstev akterjev v turizmu - tudi izvajati. Da omenim samo
               nekatere najpomembnejše dosežke te politike, ki se je začela izvajati, ti so
               naslednji: zagotovili smo, da bo v okviru črpanja strukturnih sredstev 8 milijard
               strukturnih skladov - pardon, strukturnih skladov - namenjenih prav za razvoj
               turizma. Kot eno izmed pomembnih prioritet razvoja Slovenije in prioritetno področje
               za črpanje strukturnih skladov na podlagi enotnega programskega dokumenta smo uspeli
               zagotoviti, da je to turizem, s sredstvi, ki so glede na ostala sredstva precejšen
               del kolača. Pač toliko, kolikor lahko računamo iz celotnih sredstev.</p>
               <p>Prav tako smo podprli 38 projektov priprave prostorskih izvedbenih aktov. Strinjamo
               se, da je tukaj velik problem, zato smo se tudi s svojo politiko temu odzvali in tudi
               s sredstvi, ki jih imamo na razpolago, in tako pomagali odpraviti eno glavnih
               kritičnih točk za zagon in za izvedbo investicijskega cikla. Torej, to že počenjamo
               na podlagi sprejete strategijein iz tega izvedene politike turizma za leto 2003.
               Imamo tudi novi slovenski turistični portal, ki se lahko primerja s tistimi, ki so v
               razvitih državah. Ko se sprašujemo, kam in kdo iz tujine hoče dobiti informacijo v
               turizmu - jih ima na razpolago. Pravtako smo začeli uvajati satelitske račune in tako
               dalje. Še bi naštevala. Ne bi obremenjevala, ampak o tem je bilo veliko napisanega,
               veliko razpravljenega.</p>
               <p>Na ministrstvu za gospodarstvo imamo tudi svet za turizem, kjer napomembnejši akterji
               ponovno od ponudnikov, to se pravi, od organizacij pa tja do društev, in drugih
               akterjev sedijo in razpravljamo in skušamo skupaj začrtati takšno politiko, ki bi
               seveda lahko pomagala. Res pa je, in tu se strinjam z nekom, ki je prej že omenil -
               mislim, da je bil to gospod Drobnič -, ki je rekel, da je treba spreminjati miselnost
               v glavah in da se to z zakonom ne da. Vendar zakon, žal, nima te intence, zakon ima
               intenco, da nekako pripravi okolje čim bolj spodbudno za razvoj turizma. To so
               moderni zakoni v vseh državah in mislim, da se mi po teh kriterijih lahko enačimo z
               eno sodobno razvito državo.</p>
               <p>In še odgovor gospodu Kelemini. Prejšnji zakon o pospeševanju turizma ni sprejela ta
               vlada, niti ministrstvo v času, odkar sem jaz ministrica. Hvala.</p>
            </sp>
            <sp xml:id="SDZ3-Redna-32-2003-12-16.sp177">

               <speaker>PODPREDSEDNIK VALENTIN POHOREC:</speaker>

               <p>Hvala. Še tri razpravljavce imamo na seznamu, Jožef Jerovšek kot prvi, Dušan Vučko,
               Janez Drobnič. Jožef Jerovšek imate besedo.</p>
            </sp>
            <sp xml:id="SDZ3-Redna-32-2003-12-16.sp178">

               <speaker>JOŽEF JEROVŠEK:</speaker>

               <p>Hvala lepa, še enkrat. Iz te debate je kljub temu nekaj zanimivega, nekaj mislim, da
               koristnega, če že ne za sam razvoj turizma, čemur verjetno s samo današnjo razpravo
               ne bomo bistveno pripomogli, ampak se pa nekatere stvari vsaj tu čistijo. Strinjam se
               z nekaterimi, da s samo strategijo ne bomo dosegli nič. Ne strinjam se pa z gospodom
               Anderličem da noben strategija nikoli ne bo nič prinesla. Strategija je tudi druga
               beseda za politiko. In strinjam se s tem, da sedanja vlada nima neke generalne
               strategije, ne vodi neke konsistentne politike - s tem se strinjam, vendar mi je pa
               potreba po tem, da bi jo imeli - in tudi na področju turizma to strategijo.</p>
               <p>Slišal sem pa tudi novo - sicer po nekaj letih, kaj je načelo tega gospodarskega
               ministrstva - načelo drsečega planiranja. Gospa ministrica nam je prvič to
               obrazložila, čeprav mislim, da smo pa glede na to, da tudi Anderlič pravi, da ni
               nobene strategije, večkrat priča ne drsečemu planiranju, ampak zdrsu planiranja. In
               glejte, gospod Anderlič je te stvari, ki jih je tu povzel, kaj piše v strategiji -
               dejansko gre za neko latovščino. Dejansko gre za latovščino in gostobesednost,
               celoten zakon je preveč gostobeseden, celoten zakon je preveč gostobeseden in jaz se
               strinjam, da taka gostobesednost ne sodi v parlament. Da pa je parlament še kljub
               vsemu najboljši filter, da se te gostobesednosti ne bodo šli po razno raznih nivojih,
               s tem pa se strinjam in zaradi tega sem jaz za to, da prinesejo, pa če pravi gospod
               Horvat, da ne sme biti strategija, potem pač v naši hiši sprejemamo resolucije. Celo
               sprejemamo resolucijo o strategiji nečesa, kaj jaz vem, zunanje politike in takšne -
               pa nismo mi na vladi. Vaši ministri prinašajo takšne zadeve v ta državni zbor.</p>
               <p>Zdaj se pa, kot rečeno, gospod Anderlič je bil najbolj kritičen. Jaz mislim, da
               upravičeno, sem se pa kar ustrašil na začetku, ker sem na koncu omenil, da je gospa
               ministrica to dala od sebe pred odhodom v Haag, da je on to napačno razumel, da se je
               tako razjezil na gospo ministrico. Hvala lepa.</p>
            </sp>
            <sp xml:id="SDZ3-Redna-32-2003-12-16.sp179">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Dušan Vučko ima besedo zdaj.</p>
            </sp>
            <sp xml:id="SDZ3-Redna-32-2003-12-16.sp180">

               <speaker>DUŠAN VUČKO:</speaker>

               <p>Hvala, predsedujoči, za besedo. Zdaj je najprej opredelitev do predloga amandmaja
               poslanske skupine Nove Slovenije, jaz tega predloga amandmaja ne bom sprejel iz že
               danes povedanih razlogov, zlasti tistih, o katerih je govoril predsednik odbora,
               kolega Feri Horvat.</p>
               <p>Se pa v marsičem strinjam s poslanskim kolegom gospodom Anderličem, ki je govoril o
               ustvarjanju pogojev za razvoj turizma, o ustvarjanju nekega ugodnega okolja, o
               odpravljanju administrativnih ovir. Seveda, že na pododboru, ko smo kot delovna
               skupina obravnavali ta predlog zakona, sem sam izrazil dosti ostro kritiko ali pa
               trditev, da se mi dozdeva, da v preteklosti ta država turizma ni jemala resno kot eno
               od gospodarskih panog. Jaz sem v tem parlamentu tri leta in bi tako vnemo vseh nas
               pričakoval tudi pri razpravah o proračunu Republike Slovenije.</p>
               <p>Ko govorimo o naših bližnjih sosednjih državah in regijah, lahko ugotovimo, da je
               država tam država, regija daje v turizem znatno več. Upam, da je ta zakon, katerega
               ambicije mogoče so nekoliko manjše, ker pač ni mogoče vsega tega, na kar smo
               opozarjali - in drži, se pravi odpravljanje administrativnih ovir, koordinacije, kar
               se tiče stavbnih zemljišč, pozidave in tako dalje. Tega pač se s tem zakonom vsega ne
               da urediti. Vsaj jaz mislim, da ne.</p>
               <p>Upam, da bo ta zakon nek prvi korak k razmišljanju, da če v turizem nečesa ne daš,
               tega tudi ne dobiš nazaj. In graditi turizem na podmeni, da ga bo v končni fazi
               ustvarjala samo država, razvijala občina, potem smo zgrešili. Razvijati ga morajo
               interesi, in to gospodarski interesi. Brez tega - seveda strinjam se, kolega
               Anderlič, seveda se strinjam. Imamo določene slabe predpostavke, vendar te
               predpostavke se ne morejo odpravljati v tem zakonu. Ne morejo, po moji oceni.
               Strategija - strategija mora biti. Vendar pa strategija kot taka, ali bo uresničena
               ta strategija, za božjo boljo, pa ni odvisno samo od ministra, predsednika vlade,
               državnega sekretarja, župana občine! Predvsem je odvisno od vseh, ki v tem procesu
               sodelujejo. In ne nazadnje: zame je najbolj odvisna od interesa. Koliko pa mi
               prepustimo ta interes, da se izrazi, je pa seveda drugo vprašanje. Ne bi tukaj
               odpiral, imamo različna področja, imamo različna območja, kjer se pač nečesa ne da.
               In zelo bom vesel, ko bomo naslednji proračun, če bom še v tem zboru, bom prav vložil
               en amandma za približno milijardo tolarjev in rekel: dajmo v žičničarsko
               infrastrukturo končno eno milijardo, da se bomo približali Evropski skupnosti, pa
               bomo videli, kako bo razprava tekla in ali boste vlada in ta državni zbor z vsemi
               poslanskimi skupinami na čelu, izkazala pripravljenost, da z dejanji podpremo razvoj
               turizma.</p>
            </sp>
            <sp xml:id="SDZ3-Redna-32-2003-12-16.sp181">

               <speaker>PODPREDSEDNIK VALENTIN POHOREC:</speaker>

               <p>Hvala lepa. In še magister Drobnič. Prosim.</p>
            </sp>
            <sp xml:id="SDZ3-Redna-32-2003-12-16.sp182">

               <speaker>MAG. JANEZ DROBNIČ:</speaker>

               <p>Hvala za besedo. Se bosta potem pogovorila. Se strinjam, da je treba imeti
               strategijo, in tam vlado podpiram. Tako da tudi, to, o čemer je govoril gospod Vučko,
               drži. Brez strategije vsaj pri razvoju turizma v Sloveniji seveda ne bomo daleč
               prišli. Vprašanje je seveda, kakšna je ta strategija. O tem se da razpravljati. Tukaj
               notri je navedeno, kakšne elemente naj bi vse vsebovala ta strategija. Ne toliko, ali
               smo res opredelili vse te elemente ali ne, natančno. So pa instrumenti, ki omogočajo.</p>
               <p>Glede drseče strategije - seveda, strategija je lahko tudi drseča, kot je planiranje
               drseče, vendar če je preveč drseče, vam zdrsne. Tako kot vam lahko drseči tečaj
               zdrsne v "maloro". Če želite imeti drsečo strategijo - lahko. Vsako leto imamo
               poročilo o izvajanju strategije in lahko damo vmes spremembe - je tako? Vsako leto to
               naredimo. Če bodo pa dobri rezultati ali pa če vas ne ubogajo na terenu pa nimate
               pravih moči, boste potem prišli po mandat v državni zbor. Malokarikiram, ampak odprta
               pot je za to. Zakaj pa poudarjam, da naj bi se državni zbor s tem vendarle srečal
               vsaj enkrat na leto? Zato, ker je to področje zanemarjeno, ker očitno že dolgo časa
               vedrijo in oblačijo nekateri ljudje že dolgo let. In v tem vas podpiram, da je treba
               imeti prepih, drugo miselnost, drugačno miselnost. In prav je, da tiste, ki res
               vedrijo in oblačijo že dolgo časa, naženete, ker niso nič koristnega naredili, in da
               vnesete svobodo duha, podjetništva in tega partnerstva. Temu ni kaj dodati.</p>
               <p>Zdaj, če vlada napiše strategijo, jo sama sprejme in še nadzoruje. Ne vem, če bo to
               najbolje šlo. Če hočete boljše rezultate, je dobra tudi ta kontrola zadaj, ker sicer
               imate enak princip, kot je bil v prejšnjem sistemu - da so isti organi, ki so
               sprejemali, potem tudi ocenjevali, evalvirali, to je bila samoevalvacija in podobno.
               Da se enkrat na leto srečamo z razvojem turizma, zaradi slabega razvoja bi bilo
               dobro, da se v tem državnem zboru srečamo. Ko bo turizem na takšnem nivoju, kot je v
               sosednjihdržavah, recimo v Avstriji, pa zaradi mene lahko tudi vlada dela to
               strategijo, ker ji očitno ne bo treba delati, bo že tako v našo miselnost prišlo, da
               bo zadeva normalizirana. Hvala lepa.</p>
            </sp>
            <sp xml:id="SDZ3-Redna-32-2003-12-16.sp183">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lahko sklenem razpravo o 5. členu in amandmaju? Ugotavljam, da lahko.
               Zaključujem torej razpravo o členu 5 in vloženem amandmaju.</p>
               <p>Prehajamo na člen 25 in vloženi amandma poslanske skupine Nove Slovenije k temu
               členu. Želi kdo besedo? Skoraj oba hkrati, mag. Drobnič, nato Alojz Sok.</p>
            </sp>
            <sp xml:id="SDZ3-Redna-32-2003-12-16.sp184">

               <speaker>MAG. JANEZ DROBNIČ:</speaker>

               <p>Hvala lepa. Čisto kratka obrazložitev. Gre za plačevanje te turistične takse. S tem
               amandmajem naj bi zmanjšali višino takse za otroke do 26. leta starosti, če se
               šolajo, seveda. Menimo, da je ta amandma primeren in da je to nek primeren pristop do
               mladih ljudi, ki pač nimajo denarja, so odvisni od staršev, tudi od države in hkrati
               tudi promovirajo turizem, delajo turizem, vnašajo novega duha. Mislim, da je to
               primerna gesta; zaradi tega se ne bo porušila finančna bilanca proračuna ali pa
               turističnih organizacij.</p>
            </sp>
            <sp xml:id="SDZ3-Redna-32-2003-12-16.sp185">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Alojz Sok. Se odpoveduje. Verjetno sta imela isti namen razprave. Še želi
               kdo besedo? Nihče. Ne vidim, da želi kdo razpravljati. Zaključujem tudi razpravo o
               členu 25. in vloženem amandmaju k členu 25. O amandmajih bomo v skladu z časovnim
               potekom seje zbora odločali danes v okviru glasovanju ob 19.55 uri.</p>
               <p>S tem prekinjam to točko dnevnega reda. Ob 16.55 uri bomo prešli na točko 7. dnevnega
               reda, za ta čas bo pa odmor. Hvala vsem za sodelovanje: ministrici, državni
               sekretarki in državni podsekretarki. Hvala lepa.</p>
               <stage type="time">(Seja je bila prekinjena ob 16.14 uri in se je nadaljevala ob 16.56 uri.)</stage>
            </sp>
            <sp xml:id="SDZ3-Redna-32-2003-12-16.sp186">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke, gospa ministrica, državna sekretarka! Lep
               pozdrav vsem!</p>
               <p>Prehajamo na <title>OBRAVNAVO 7. TOČKE DNEVNEGA REDA - NA DRUGO OBRAVNAVO PREDLOGA ZAKONA O
               ZAVAROVANJU IN FINANCIRANJU MEDNARODNIH GOSPODARSKIH POSLOV.</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavnici vlade za dopolnilno obrazložitev predloga zakona. Gospa ministrica
               za gospodarstvo, doktorica Tea Petrin, izvolite.</p>
            </sp>
            <sp xml:id="SDZ3-Redna-32-2003-12-16.sp187">

               <speaker>DR. TEA PETRIN:</speaker>

               <p>Spoštovane poslanke in poslanci, spoštovana predsedujoča!</p>
               <p>Za Slovenijo kot izrazito majhno državo seveda postavlja izvoz relativno bolj
               pomembno kategorijo za njeno celotno gospodarstvo, kot je to v primeru velike države,
               za katero je domači trg relativno bistveno bolj pomemben. Majhna država je že sama
               zaradi svoje večje odvisnosti od izvoza relativno bolj izpostavljena tveganjem, ki
               izhaja iz mednarodnega okolja, in mora torej obvladovanju tovrstnih tveganj posvetiti
               relativno večjo pozornost. Praktično vse industrijsko razvite države ter razvitejše
               države v razvoju in države v tranziciji so v preteklosti izpostavile institucionalni
               mehanizem, namenjen podpori izvoza. Čeprav se institucije, ki so bile formirane za ta
               namen, med seboj znatno razlikujejo, pa je njihova skupna značilnost v tem, da
               nekatere od tveganj te institucije prevzamejo v svojem imenu in za svoj račun, druge
               pa v imenu ali za račun države Tveganje, ki jih prevzamejo za račun države, seveda
               predstavlja potencialno obveznost države in s tem tudi njen potencialni proračunski
               izdatek oziroma javni dolg.</p>
               <p>Predlog zakona o zavarovanju in financiranju mednarodnih gospodarskih poslov sodi v
               sklop nacionalne zakonodaje, ki jo je treba še pred vstopom Republike Slovenije v
               Evropsko unijo prilagoditi njenim pravilom oziroma "acquis communitaire". Predlagani
               zakon ureja zavarovanje in financiranje mednarodnih gospodarskih poslov v Republiki
               Sloveniji, enega pomembnih instrumentov trgovinske politike, s katerim država
               zagotavlja konkurenčne pogoje slovenskim podjetjem na tujih trgih. Ob tem je treba
               poudariti, da ne gre za uvajanje novega instrumenta, temveč za urejanje sistema na
               evropsko primerljiv način. Zavarovanje in financiranje mednarodnih gospodarskih
               poslov je v zadnjih desetih letih za račun države izvajala slovenska izvozna družba.
               Ker pa slovenska izvozna družba po veljavnem zakonu o SIDU poleg poslov zavarovanja
               za državni račun in poslov financiranja izvoza opravlja tudi druge posle, ki jih
               opravlja v svojem imenu in za svoj račun, je bilo potrebno v skladu s pravili
               Evropske unije ti dve dejavnosti ločiti tudi formalno ter zavarovanje za državni
               račun in financiranje izvoza urediti v posebnem zakonu.</p>
               <p>Ta zakon je, spoštovane poslanke in poslanci, danes pred vami. Pri pripravi zakona pa
               je bila poleg pravil EU upoštevana tudi ureditev tega področja v državah članicah
               Evropske unije. Predloženi zakon ureja na področju zavarovanja - zavarovanja
               mednarodnih gospodarskih poslov pred nemarkitabilinimi nekomercialnimi riziki ter na
               področju financiranja financiranje mednarodnih gospodarskih poslov s sredstvi iz
               najetih kreditov, za katere so dana poroštva države, ter izvajanje programa izravnave
               obresti.</p>
               <p>Posle zavarovanje mednarodnih gospodarskih poslov ter izvajanje program izravnave
               obresti po predlogu zakona v imenu in za račun države opravlja pooblaščena finančna
               institucija, ki mora izpolnjevati predpisane kriterije in se izbere na javnem
               natečaju. Z izbrano institucijo ministrstvo za finance sklene pogodbo o izvajanju teh
               poslov ter podrobneje uredi medsebojna razmerja. Pooblaščena institucija opravlja
               posle po tem zakonu ločena od svojega drugega poslovanja.</p>
               <p>Sredstva za učinkovito izvajanje dejavnosti zavarovanje zagotavlja država, in sicer
               prek oblikovanja varnostnih in posebnih varnostnih rezerv, s katerimi upravlja
               pooblaščena institucija. Te varnostne rezerve pa se oblikujejo tudi iz plačanih
               premij, regresov in drugih prihodkov iz poslov zavarovanja. Varnostne rezerve se
               uporabljajo za poravnavo obveznosti do zavarovancev ter za plačilo stroškov
               pooblaščene institucije za opravljanje poslov po tem zakonu. S ciljem za uspešno
               delovanje sistema zavarovanja in zagotavljanja izpolnjevanja obveznosti države iz
               naslova tega zavarovanja je v zakonu določen gornji limit zavarovanj, poleg tega pa
               se v vsakoletnem zakonu o izvrševanju proračuna določijo letni limiti zavarovanj ter
               višina kreditov in izdanih vrednostnih papirjev, za katere bo država dala poroštva.</p>
               <p>Zakon ureja tudi nadzor nad njenim izvajanjem. Nadzor nad izvajanjem zakona v delu,
               ki se nanaša na zavarovanje mednarodnih gospodarskih poslov, opravlja ministrstvo za
               finance, v delu, ki se nanaša na financiranje mednarodnih gospodarskih poslov, pa
               Banka Slovenije. Za uspešno delovanje sistema zavarovanja in financiranja mednarodnih
               gospodarskih poslov je pomembno zagotoviti sinergijske učinke politik in odločanja,
               ki na ta sistem vplivajo. To vlogo opravlja komisija za pospeševanje mednarodne
               menjave, pri čemer zakon jasno razmejuje vlogo in pristojnosti komisije na eni strani
               in pooblaščene investicije na drugi strani. Zakon omogoča postopen prehod s sedanjega
               sistema na nov sistem zavarovanja in financiranja mednarodnih gospodarskih poslov</p>
               <p>Tako bo posle po tem zakonu v prehodnem obdobju še vedno opravljala slovenska
               izvozna družba. V tem času pa mora svoj status in dejavnosti, ki niso predmet
               urejanja tega zakona, uskladiti s predpisi o bančništvu na eni in predpisi o
               zavarovalništvu na drugi strani. Ko bo izveden natečaj za izbor pooblaščene
               institucije po tem zakonu, pa bo lahko konkurirala za pridobitev pooblastila.</p>
               <p>Z vidika pravne varnosti za slovensko izvozno gospodarstvo je treba povedati, da
               garancije oziroma zakonska jamstva ter poroštva, ki jih je izdala Republika Slovenija
               za slovensko izvozno družbo, veljajo do izteka obveznosti, za katere so bila dana.
               Ker se s tem zakonom sistem zavarovanja in financiranja mednarodnih gospodarskih
               poslov, ki ga zagotavlja država, ureja ločenood preostalega poslovanja slovenske
               izvozne družbe, zakon tudi ne bo imel finančnih posledic za proračun. Namreč,
               varnostne in posebne varnostne rezerve, oblikovanj na podlagi veljavnega zakona o
               slovenski izvozno družbi, se bodo preoblikovale v varnostne rezerve po tem novem
               zakonu. Dosedanje regresiranje obrestnih mer za izvozne kredite, sedanji program
               izravnave obresti, pa se bo preoblikovalo v PIO po tem zakonu.</p>
               <p>Predlog zakona o zavarovanju in financiranju mednarodnih gospodarskih poslov je bil
               deležen širše razprave v odboru za gospodarstvo državnega zbora, v kateri so poslanci
               tega zbora pokazali velik interes za prihodnji razvoj sistema zavarovanja in
               financiranja mednarodnih gospodarskih poslov. Odbor je na podlagi pripomb
               zakonodajno-pravne službe ter predlogov poslancev državnega zbora sprejel amandmaje,
               ki so vključeni v dopolnjenem predlogu zakona in prispevajo k večji jasnosti
               zakona.</p>
               <p>Spoštovane poslanke in poslanci, predlagam, da predlog zakon po končni obravnavi
               sprejmete. Hvala.</p>
            </sp>
            <sp xml:id="SDZ3-Redna-32-2003-12-16.sp188">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za gospodarstvo kot matično delovno
               telo. Prosim predsednika odbora, gospoda Ferija Horvata, da predstavi poročilo
               odbora. Izvolite.</p>
            </sp>
            <sp xml:id="SDZ3-Redna-32-2003-12-16.sp189">

               <speaker>FRANC (FERI) HORVAT:</speaker>

               <p>Hvala za besedo, spoštovana podpredsednica, spoštovana gospa ministrica, državna
               sekretarka, državni sekretar, gospe in gospodje iz vlade, kolegice in kolegi.</p>
               <p>Odbor je kot matično delovno telo na 43. seji obravnaval predlog zakona, pred seboj
               imate poročilo o tej obravnavi, na katerem so v imenu predlagatelja, to je vlade,
               sodelovale predstavnice in predstavniki ministrstva za gospodarstvo in ministrstva za
               finance, zakonodajno-pravne službe državnega zbora,Banke Slovenije in slovenske
               izvozne družbe. Odbor je bil poleg predstavitve predloga zakona seznanjen z mnenjem
               zakonodajne-pravne službe, predlogi za amandmaje Banke Slovenije, amandmaji poslanca
               dr. Andreja Bajuka in predlogi za amandmaje odbora, ki sojih na podlagi mnenja
               zakonodajno-pravne službe pripravile strokovne službe odbora, v sodelovanju s
               predlagatelji seveda.</p>
               <p>Poročilo vsebuje prikaz sprejetih amandmajev, ne bom jih prebral, ker jim imate v
               poročilu, velik del jih je pravno-tehnične narave glede na pripombe
               zakonodajno-pravne službe. Vsebinsko bi omenil dva amandmaja, in sicer amandma za
               novi 14.a člen o poročanju vlade o izvajanju tega zakona. Ta amandma je bil sprejet
               na podlagi predloga, ki ga je dal dr. Bajuk, in smo z njim, mislim da, kar soglasno
               soglašali. Drugi amandma k 16. členu, ki natančneje ureja uskladitev poslovanja
               slovenske izvozne družbe na področje dejavnosti, ki niso predmet tega zakona, in
               vlogo Banke Slovenije pri teh poslih, skladno z zakonom o bančništvu in, kot je
               omenila gospa ministrica, v skladu z zakonom o zavarovalništvu, ko gre za druge
               posle. Na podlagi sprejetih amandmajev je bil pripravljen dopolnjeni predlog zakona
               in predlagam, da ga sprejmemo.</p>
               <p>Predlog zakona ne uvaja nekih revolucionarnih novosti, s tem je soglašal tudi odbor,
               ampak pomeni uskladitev sistema zavarovanja in financiranja mednarodni gospodarskih
               poslov s pravili Evropske unije in drugimi mednarodnimi pravili, zlasti pravili OECD.</p>
               <p>Glede na amandmaje, pripombe in vprašanja predvsem kolega dr. Bajuka in tudi
               nekaterih drugih članov odbora je ministrstvo za gospodarstvo v dogovorjenem roku -
               oziroma jih moram pohvaliti, v manj kot štirih dneh - pripravilo informacijo o
               sistemu, politiki in dejavnosti na področju zunanje trgovine in investicij ter še
               posebej o dejavnosti slovenske izvozne družbe za obdobje 1998-2002. Informacijo so
               dobile članice in člani odbora in vse poslanske skupine in dovolil bi si priporočiti
               vsem, ki tega niste storili, da si to informacijo pogledate oziroma jo preberete.
               Hvala lepa.</p>
            </sp>
            <sp xml:id="SDZ3-Redna-32-2003-12-16.sp190">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sledi predstavitev stališč poslanskih skupin. Najprej nam bo stališče
               poslanske skupine Nove Slovenije predstavil dr. Andrej Bajuk. Izvolite.</p>
            </sp>
            <sp xml:id="SDZ3-Redna-32-2003-12-16.sp191">

               <speaker>DR. ANDREJ BAJUK:</speaker>

               <p>Hvala za besedo, gospa predsedujoča. Spoštovani predstavniki vlade, gospa ministrica,
               državni sekretarji, kolegice in kolegi! Čeprav je ta zakon korak v pravi smeri, ga v
               Novi Sloveniji ne moremo podpreti. Ne moremo ga pa podpreti zaradi razlogov, ki jih
               bom skušal sedaj tudi predstaviti.</p>
               <p>V bistvu gre za to, da je o sprejemu tega zakona vlada odločila na svoji 95. seji 4.
               februarja 1999, in sicer na podlagi, kot smo brali v poročilu vlade, "opravljene
               primerjalne analize, ocene potreb, možnosti in sodobnih trendov na področju
               zavarovanja in financiranja izvoza doma in v svetu, pri čemer so bile tuje izkušnje
               ustvarjalno preslikane v naše razmere" <stage>(konec citata)</stage>. A vendar ne glede na te lepe
               besede tega zakona vlada ni pripravila v letu 1999, tudi ne v letu 2000, 2001, 2002,
               marveč šele v septembru leta 2003. SID je nemoteno delovala naprej, državni zbor je
               ob vsakoletnem ZIPRO zagotavljal nove garancije, ta družba je razvijala svoje
               storitve in iz leta v leto povečevala obseg svojega poslovanja na vseh področjih
               dejavnosti, tako da danes - in citiram to poročilo vlade - "s svojimi storitvami
               pokriva že 13% vsega slovenskega izvoza". Torej, pet let kasneje. Pet let pomeni, da
               od sklepa vlade, 4. februarja 1999, državni zbor končno obravnava predlog zakona, ki
               naj bi sistemsko uredil to področje. Na žalost, kot v številnih drugih primerih
               zakonov, ki vsebujejo sistemske rešitve, bo državni zbor odločal, ne da bi imel na
               razpolago za pregled in podlago za odgovorno odločanje to, kar bi morali dobiti. In
               to je vsaj tista strategija, ki jebila podlaga za sklep vlade pred petimi leti,
               ustrezno aktualizirana, prav tako na osnovi posodobljene primerjalne analize,
               aktualne ocene potreb našega gospodarstva, realistične presoje možnosti naših javnih
               financ - po petih letih stalnega zadolževanja se je marsikaj spremenilo, kajne? - ter
               trezno oceno tveganj, ki so s temi posli neizogibno povezana.</p>
               <p>V imenu poslanske skupine smo takšne podatke zahtevali, nekaj poročil smo dobili od
               strani ministrstva za gospodarstvo, kot je že poročal kolega, predsednik odbora, a
               vendar ne zadostno. Zakaj nas skrbi? Skrbi nas predvsem zato, ker je že leta 2002 na
               podlagi podatkov za leto 2001 mednarodni denarni sklad opozoril slovensko vlado, da
               delovanje na področju financiranja mednarodnih poslov presega že 11% BDP,kar pa je
               ena najvišjih mej, ki jih lahko najdemo na tem področju. Predvsem pa je to pomembno,
               da se v zadnjih letih vse to koncentrira ravno na teh delih ali regijah sveta,
               predvsem bivša Sovjetska zveza, zlasti Rusija, Ukrajina in Belorusija in pa seveda v
               jugovzhodnih državah Evrope. In tukaj bi rad prebral lastno oceno, ki nam jo je
               poslalo ministrstvo za gospodarstvo vsem članom odbora za gospodarstvo in so jo tudi
               vsi poslanci, citiram: "Dejstvo je, da so trgi držav v teh dveh regijah poslovno zelo
               zanimivi za slovenske gospodarske subjekte" - drži. "Po drugi strani pa je dejstvo
               tudi to, da so to tržišča, ki so dokaj rizična, tako glede komercialnih kot glede
               nekomercialnih tveganj. Izhajajoč iz te ocene je realno pričakovati, da bo vsaj na
               nekaterihod teh tržišč v naslednjih letih prišlo do problemov s servisiranjem
               obveznosti do tujine. Realno je torej pričakovati, da se bo slej ko prej tudi
               slovenska izvozna družba, podobno kot izvozne kreditne agencije drugih držav, znašla
               v situaciji, ko bodo subjekti iz določenih držav prekinili odplačevanje svojih
               obveznosti do upnikov zaradi realizacije tveganj, ki jih je SID zavarovala za račun
               države.", konec citata. To je ocena naše vlade, s katero se seveda strinjamo.
               Pričakovali pa smo, da bomo imeli predseboj neko analizo vsega tega, tako kot bi se
               spodobilo, ko obravnavamo takšne zadeve. S tem bi pa končal. Prepričani smo, da je to
               samo prvi korak, prvi korak neizogibno bomo v tem državnem zboru, in sicer na podlagi
               odločbe, na katero je vlada končno leprivolila in poslanke in poslanci velike
               koalicije ste to sprejeli. V zakonu o izvrševanju proračuna bomo dobili vsaj
               prihodnji dve leti poročila o pogojnih obveznostih naše države. In ta del - slovenska
               izvozna družba je ena od ključnih elementov tega.</p>
               <p>Sicer pa bomo glasovali proti, ker ravno ta zahteva s strani vlade za 16. člen, tudi
               prek mnenja Banke Slovenije, da naj bi SID do konca prihodnjega leta uskladil vse
               svoje delovanje na tem področju z zakonom o bankah, ki sem ga predlagal samo za 6
               mesecev,vlada pa je zahteval do konca leta 2006, je za nas zadosten dokaz, da se tam
               dogajajo stvari, ki pa še ne morejo priti do javnosti, kot bi se spodobilo. Predvsem
               pa ne do državnega zbora. Hvala lepa.</p>
            </sp>
            <sp xml:id="SDZ3-Redna-32-2003-12-16.sp192">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Stranke mladih Slovenije bo predstavil gospod
               Marko Diaci. Izvolite.</p>
            </sp>
            <sp xml:id="SDZ3-Redna-32-2003-12-16.sp193">

               <speaker>MARKO DIACI:</speaker>

               <p>Hvala za besedo. Lep pozdrav vsem prisotnim! Spoštovana ministrica! V stranki Mladih
               Slovenije podpiramo nadgraditev ureditve sistema zavarovanja in financiranja
               mednarodnih poslov, še posebej v času vstopa Slovenije v Evropsko unijo, ko se bo
               kvaliteta takšnega instrumenta pomoči slovenskemu gospodarstvu neposredno odslikavala
               tudi v rasti bruto družbenega proizvoda. Ločitev poslovanja slovenske izvozne družbe
               na poslovanje na njen račun in na račun države je potrebno ne samo zaradi zahtev
               Evropske unije, ampak tudi zaradi jasnosti in transparentnosti delovanja te
               institucije v slovenskem prostoru. Ta delitev in sistemska ureditev zagotavlja
               varstvo konkurence, ki je v SID-u že predstavljajo ostali ponudniki podobnih storitev
               na trgu - banke, zavarovalnice - in ki jih lahko v prihodnosti pričakujemo v še
               večjem številu. Osnova zakona je zagotavljanje konkurenčnosti slovenskih izvoznih
               podjetjih na evropskih in svetovnih trgih, skladno z mednarodnimi pravili Evropske
               unije, Svetovne trgovinske organizacije in OECD-ja.</p>
               <p>V Stranki mladih Slovenije podpiramo uvedbo novih instrumentov, ki bodo pozitivno
               vplivali na povečanje izvoza, povečanje investicij in krepitev konkurenčnosti
               slovenskih podjetij. Pri predlogu zakona pa pogrešamo v obrazložitvi jasno finančno
               sliko dosedanjega poslovanja SID-a, obsega pri poroštvih in oceno finančnih posledic
               na državni proračun. Trditev, da predlog zakona ne prenaša nekihnovih finančnih
               obveznosti iz Republike Slovenije, je neresna tako s stališča osnovnih namenov
               zakona, to je povečevanje izvoza, bruto družbenega proizvoda in s tem posredno
               prihodkov državnega proračuna, kot tudi s stališča črnega scenarija, ki lahko v
               najslabšem možnem primeru pomeni obsežne odhodke državnega proračuna pri
               uveljavljanju garancij. Kritika ni naslovljena samo na predlagatelja zakona, ampak
               tudi na službe državnega zbora, ki zelo selektivno in skrbno obravnavajo predloge
               zakona opozicijskihposlancev, med tem ko pri vladnih predlogih dopušča trditve, ki so
               popolnoma skregane že s samimi načeli in cilji zakona.</p>
               <p>V poslanski skupini Stranke mladih Slovenije bomo predlog zakona v tej obravnavi
               podprli. Od predlagatelja pa pričakujemo, da do naslednje obravnave dopolni
               obrazložitev predloga zakona s potrebnimi informacijami in finančnimi učinki, da bomo
               poslanci pri glasovanju o predlogu zakona imeli vsaj približno realno sliko stanja na
               tem področju. Hvala.</p>
            </sp>
            <sp xml:id="SDZ3-Redna-32-2003-12-16.sp194">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske demokratske stranke bo predstavil
               gospod Branko Kelemina. Izvolite.</p>
            </sp>
            <sp xml:id="SDZ3-Redna-32-2003-12-16.sp195">

               <speaker>BRANKO KELEMINA:</speaker>

               <p>Hvala. Spoštovani! Kaj je prava resnica in ozadja vsega tega zakona, pravzaprav ne
               vemo. Z omenjenim zakonom se posega na področje zavarovanja in financiranja
               mednarodnih gospodarskih poslov, ki že pozna različne inštrumente, s katerimi lahko
               država pripomore h konkurenčnosti naših podjetij na zahtevnih tujih trgih. Vendar,
               kot je že poudarjeno, država lahko samo pripomore, ne more in ne sme pa zagotavljati
               konkurenčnosti neperspektivnih podjetij. Podjetja so podvržena strogim kriterijem
               tekmovalnosti, ki jih uvaja tržna konkurenca. Država pa je na drugi strani omejena,
               da ne more neposredno pomagati tistim podjetjem, ki ne uspejo zagotoviti zelo visoke
               dodane vrednosti, dovolj kvalitetne ponudbe. Skratka, podjetjem, ki se niso sposobne
               kosati s konkurenco. Ob te zakonu pa se ustvari občutek, da poskuša Slovenija skozi
               stranska vrata posredno subvencionirati nekonkurenčna podjetja. Takšen pristop je
               dolgoročen, seveda, napačen. Na drugi strani pa mora imeti vsaka država svoje
               instrumente trgovinske politike. To razumemo. Zakon predvideva, da lahko vlada
               podrobneje uredi posamezna področja, pogoje in politiko zavarovanja in financiranja
               mednarodnih gospodarskih poslov. Glede na možnost, ki jo ima vlada, utemeljeno
               pričakujemo, da uporablja omejeno možnost vpliva na trgovinsko politiko, da bo
               pripomogla k sposobnosti podjetij, da izvažajo, in se na drugi strani tudi ustrezno
               strukturno prilagajajo... Vendar pa bo pri tem ohranjen jasen kriterij dolgoročne
               zmožnosti obstoja podjetij na trgu. Predvsem je to pomembno, ker pooblaščena finančna
               institucija nastopa v imenu in za račun Republike Slovenije. Kar pomeni, v primeru
               napačnih odločitev neposredno obremenjuje slovenske davkoplačevalce, sicer v okviru
               rezerviranih sredstev državnega proračuna.</p>
               <p>Sicer pa zakona ne moremo podpreti iz naslednjih razlogov: zakon opredeljuje
               prevelika pooblastila vlade, ki odločajo o jamstvu držav, sedaj pa se od državnega
               zbora zahteva, da na nek način sodeluje pri pridobitvi garancij, čeprav nimam
               vpogleda v konkretne primere. Pred kratkim je bilo podano opozorilo IMF-a, da so
               podane prevelike garancije s strani države na področjih z velikimi tvegani. Direktive
               EU jasno določajo, da je treba ločiti med posli za račun države in drugimi posli.
               Tega na podlagi omenjenega zakona ni.</p>
               <p>Skratka, ocenjujemo, da je negotovost, nedorečenost in pa tudi tveganja, ki so se
               očitno v zadnjem času pojavljala predvsem na vzhodnih trgih, prevelika odgovornost za
               našo stranko in tudi prevelika odgovornost za eventualne posledice, ki bodo iz tega
               nastale. Sicer je res, da uspešni tvegajo, vendar ne za vsako ceno ali pa cena ne sme
               biti previsoka. Upamo, da so nameni tega zakona, kljub naši skeptičnosti, dobri in da
               bodo pač pozitivno vplivali na naš gospodarski razvoj. Hvala.</p>
            </sp>
            <sp xml:id="SDZ3-Redna-32-2003-12-16.sp196">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavil gospod Feri Horvat, izvolite.</p>
            </sp>
            <sp xml:id="SDZ3-Redna-32-2003-12-16.sp197">

               <speaker>FRANC (FERI) HORVAT:</speaker>

               <p>Hvala za besedo. Spoštovane poslanke in poslanci! Naša poslanska skupina podpira
               sprejem predlaganega zakona, ki v bistvu pomeni, kot smo slišali že iz uvodne
               obrazložitve gospe ministrice uskladitev s pravili Evropske unije in OECD, ki
               zahtevajo ločitev sistema zavarovanja in financiranje izvoznih poslov, ki ga
               zagotavlja država od poslov, ki jih opravljajo sedaj slovenska izvozna družba, banke
               in druge ustanove.</p>
               <p>Ob tem želim poudariti, da je Slovenija, mislim tako na vlado kot na gospodarstvo,
               ki je tudi družbenik in sodeluje v slovenski izvozni družbi in še posebej slovenska
               izvozna družba, v sorazmerno kratkem času razvila učinkovit sistem spodbujanja izvoza
               in tujih naložb pri nas in naših v tujini, za kar so druge razvite države rabile
               precej več časa in tudi porabile več sredstev, tudi proračunskih. Slovenija je preko
               slovenske izvozne družbe zagotovila nadpovprečno velik delež zavarovanja slovenskega
               izvoza, podatek za leto 2002 13%, podatek je omenil tudi kolega doktor Bajuk, in to,
               kar želim posebej poudariti kolegice in kolegi, brez večjih tveganj oziroma
               natančneje brez obremenjevanja proračuna, torej brez obremenjevanja davkoplačevalcev.
               Če ne bi bilo tveganj pri izvoznih poslih, potem tovrstnih zavarovanj ne bi bilo in
               jih ne bi uporabljale dosti bolj razvite države od nas. Nasprotno, postavlja se lahko
               celo vprašanje, če ni bila politika vlade in posledično politika slovenske izvozne
               družbe celo preveč konzervativna ali po domače "ziheraška", kar je pa tudi negativno,
               ker omejuje potem možnosti izvoza. Bistveni so rezultati, številke. In na podlagi
               le-teh lahko trdimo, da aktivnost in angažiranost slovenske izvozne družbe pri
               spodbujanju izvoza brez negativnih finančnih posledic za državni proračun kaže
               ustrezen oziroma učinkovit sistem politike in visoko profesionalnost slovenske
               izvozne družbe. Poleg številk kaže to tudi ugled, ki si ga je ta ustanova v
               sorazmerno kratkem času ustvarila v mednarodni združbi podobnih ustanov. Naj povem ob
               tem tudi, da je vsako leto korektno,kot to določa tudi zakon, in še bo, poročala tudi
               državnemu zboru. In smo imeli poslanke in poslanci priložnost, da se podrobno
               seznanimo s poslovanjem na tem področju, in podobno. Pomen izvoznega zavarovanja in
               drugih dejavnosti slovenske izvozne družbe še bolj pridobiva na pomenu ob vstopu
               Slovenije v Evropsko unijo. Naj navedem samo nekaj argumentov.</p>
               <p>Prvič. Z vstopom v Evropsko unijo pristojnosti trgovinske politike in sistema v
               celoti prenašamo na Evropsko unijo, vključno s sporazumi s posameznimi državami.
               Drugič. Nekdanje oblike spodbujanja izvoza ne bodo več mogoče. Subvencije, tečajna
               politika in podobno. Tretjič. Še vedno smo šibki na področju promocijskih in drugih
               aktivnosti države v podpori mednarodnemu gospodarskemu sodelovanju. Deloma iz
               objektivnih razlogov, zaradi premajhnih sredstev, ki jih vlagamo v to dejavnost,
               deloma iz drugih razlogov, bi rekel organizacijskih, kadrovskih in tako dalje.
               Slovenska ekonomija je ob majhnem domačem trgu obsojena na izvoz in vsestransko
               mednarodno gospodarsko sodelovanje. To je morda po eni strani omejitev, ampak
               mislimo, da je to predvsem naša prednost, in priložnost. Ampak treba jo je znati in
               pa seveda imeti korajžo izkoristiti. Zato je toliko pomembnejša aktivnost podjetij,
               njihovih združenj, finančnih ustanov, in tudi države, seveda skladno s pravili
               Evropske unije in drugih mednarodnih ustanov, mislim tukaj potem na OECD in svetovno
               trgovinsko organizacijo. Hvala za pozornost.</p>
            </sp>
            <sp xml:id="SDZ3-Redna-32-2003-12-16.sp198">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske nacionalne stranke bo predstavil
               gospod Sašo Peče. Izvolite.</p>
            </sp>
            <sp xml:id="SDZ3-Redna-32-2003-12-16.sp199">

               <speaker>SAŠO PEČE:</speaker>

               <p>Spoštovani navzoči! Zakon o zavarovanju in financiranju mednarodnih gospodarskih
               poslov bi moral, poudarjam, bi moral po naši oceni biti eden izmed tistih
               najpomembnejših, ki se dotikajo, najsibo področja zunanje trgovine ali pa
               financiranja. Po naši oceni bi zakon moral omogočiti neke vrste internacionalizacijo
               slovenskega gospodarstva. Moral bi biti usklajen najmanj s tremi pomembnimi
               institucijami v naši državi. Torej Banko Slovenije. Vemo, da neka usklajevanja so
               potekala z izvozniki. Vemo, da teh usklajevanj na generalni ravni ni bilo, in pa
               seveda z investitorji, predvsem s slovenskimi investitorji. Tudi to vemo, da teh
               usklajevanj ni bilo. Po naši oceni bi se moral zakon izkazovati na petih področjih. V
               kolikor bi bil zakon dober, kvaliteten in v kolikor bi zakon služil vsebini naslova.
               Prvič, povečanemu izvozu. Drugič, neposrednim investicijam slovenskega gospodarstva v
               tujini. Tretjič, povečani gospodarski rasti. Četrtič, v deležu slovenskega
               obvladovanja tujega trga in ne le, kakor se dogaja v obstoječem sistemu in na podlagi
               dosedanjega in pa žal tudi tega zakona, torej obvladovanju določenega deleža
               vzhodnega trga. In pa v pospešeni rasti posameznih izvozno naravnanih dejavnosti v
               okviru naše države.</p>
               <p>Žal pa predlog zakona sledi po naši oceni drugačnim tendencam oziroma željam. Zakon,
               ki je pred nami, je nastal izključno - kar dovoljuje in napoveduje tudi vlada -
               zaradi uskladitve s pravnim redom Evropske unije, torej še pred vstopom v Evropsko
               unijo. Po naši oceni je izvirni greh samega zakona v tem, ker v njem niso nikjer
               opredeljene posledice morebitnega rizika, ki ga poskušate nekateri govorniki pred
               mano danes zmanjšati na minimum, in sicer vstopanja in delnega obvladovanja določenih
               kritičnih trgov. Ocenjujemo pa, da je pozitivna lastnost omenjenega zakona, ki je
               danes pred nami, izključno ena, in sicer sprememba, delna sprememba organizacije
               slovenske izvozne družbe - ločitev na tisti del, ki posluje na račun države, in tisti
               del, ki posluje za svoj lasten račun, posebej ob upoštevanju in poznavanju dejstva,
               da je prek 90% lastništva SID v lasti Republike Slovenije in nekaj manj kot 10% v
               različnih bankah, zavarovalnicah in nekaterih ostalih podjetjih.</p>
               <p>V Slovenski nacionalni stranki ocenjujemo, da ta zakon žal predstavlja celoten skupek
               napak in različnih zamujenih priložnosti, ko uzakonjamo po naši oceni zelo pavšalne
               zakonske ureditve. Prvič, zakon je pisan na podlagi strategije, kar je bilo danes
               sicer že izrečeno, razvoja sistema zavarovanja in financiranja izvoza iz leta 1999 -
               iz leta 1999, zdaj se približujemo letu 2004! Torej, če je osnova strategija iz leta
               1999, moramo priznati, da je to slaba osnova, da se je od leta 1999 do danes na
               področju zunanje trgovine marsikaj spremenilo in da nikakor ne bi smeli pristajati na
               teorijo tovrstnih temeljev. Navkljub dodatni informaciji, ki jo je odbor zahteval od
               ministrstva za gospodarstvo in pridobil določeno informacijo o razvoju SID do leta
               2002, je po naši oceni generalna napaka neusklajenost z izvozniki. Tako da se danes
               ne more vedeti, ali bodo podlage oziroma ali bo vsebina omenjenega zakona sploh
               pozitivno vplivala na izvoznike kot glavni segment ki ga obravnava zakon. Prav tako
               je po naši oceni v zakonu cel kup nedorečenosti in nejasnosti, kar nakazujejo tako
               spremembe v uvodnih členih, ob nepoznavanju predpisov, ki se bodo uporabljali za
               delovanje sistema, torej nepoznavanju aktov, ki bodo zagotavljali tovrstno delovanje;
               drugič, nikjer niso opredeljene spreminjajoče se storitve in posli, ki jih bodo lahko
               opravljale posamezne pooblaščene institucije, in iz zakona po naši oceni nikjer ne
               izhajajo obveznosti iz naslova 9. člena omenjenega zakona,torej program izravnave
               obresti. Po tretji strani, če ministrstvo za gospodarstvo in ministrstvo za finance
               kot oba predlagatelja govorita o kvaliteti SID, o njihovi pokritosti in razširitvi v
               zadnjem obdobju, zakaj imamo potem v 11. členu opredeljen javni razpis in zakaj 11.
               člen ne določa SID kot tiste organizacijske oblike, ki bo delovala v obliki
               pooblaščene institucije.</p>
               <p>Po oceni Nacionalne stranke bi bilo smiselno zakon zavrniti, ker predstavlja skupek
               zamujenih priložnosti in ne izpolnjuje tistega, kar bi v tej naši državi potrebovali.
               Poudarjamo pa, seveda, da moramo vedeti, da smo se konec prejšnjega tedna tudi
               odločili oziroma ste se poslanci vladajoče večine odločili, da boste slovensko
               izvozno družbo, SID prodali, in sicer bi po naši oceni tudi to dejstvo moralo biti
               upoštevano ob sprejemanju tovrstnega zakona, z 92% na zgolj 56% lastništva v okviru
               SID. V Slovenski nacionalni stranki predloga zakona ne bomo podprli. Hvala lepa.</p>
            </sp>
            <sp xml:id="SDZ3-Redna-32-2003-12-16.sp200">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Liberalne demokracije Slovenije bo predstavil
               gospod Blaž Kavčič.</p>
            </sp>
            <sp xml:id="SDZ3-Redna-32-2003-12-16.sp201">

               <speaker>MAG. BLAŽ KAVČIČ:</speaker>

               <p>Spoštovana gospa podpredsednica! Spoštovani predstavniki vlade! Kolegice in kolegi!
               V Liberalni demokraciji Slovenije ocenjujemo, da gre pri Slovenski izvozni družbi za
               enega izmed zelo uspešnih projektov v samostojni Sloveniji, in sicer že od oktobra 92
               deluje Slovenska izvozna družba. Eden izmed rezultatov delovanja te družbe je, da
               imamo v Sloveniji enega najvišjih procentov celotnega izvoza zavarovanega z
               instrumenti zavarovanja in pa kreditiranega z ustreznimi sistemskimi viri. Torej ta
               Slovenska izvozna družba, ki deluje od oktobra 92, je posebna zasebnopravna finančna
               institucija, izvozno-kreditna agencija, kakršne sicer poznajo tudi druge razvite, pa
               tudimanj razvite države v svetu. Naloga SID-a je, da z zavarovanjem in financiranjem
               izvoznih poslov in investicij in upravljanjem drugih dejavnosti pospešuje gospodarske
               odnose slovenskega gospodarstva s tujino in pa slovenskim podjetjem glede na možnosti
               zagotavlja konkurenčne pogoje za nastopanje na tujih trgih, pri čemer pa določene
               posle opravlja za račun države in z garancijami Republike Slovenije za obveznost iz
               teh poslov. To je bilo torej stanje v preteklih dobrih 10 oziroma 11 letih.</p>
               <p>Predlog, s katerim do neke mere spreminjamo ureditev, pa izvira iz tega, da moramo
               tudi v Sloveniji to področje urediti s pravnim redom Evropske unije, še preden v
               Evropsko unijo vstopimo, in sicer gre tu za sklop poslov tiste aktivnosti, kjer ima
               država še posebno vlogo. Vsebinsko gre predvsem za to, da je potrebno slovensko
               izvozno družbo preurediti tako, da ločimo del poslov, ki jih ta institucija izvaja za
               račun države, od tistega dela poslovanja, ki ga ta družba opravlja za svoj račun. To
               je potrebno seveda predvsemzaradi ciljev varstva konkurence. Gre tudi za potrebo po
               preoblikovanju obstoječega regresiranja obrestnih mer za izvozne kredite v programu
               izravnave obresti. Sredstva, ki so se zagotavljala za sedanji program izravnave
               obresti, pa naj bi se namenila kotzačetna sredstva rezerv programa za izravnavo
               obresti po tem zakonu. Seveda je bilo potrebno upoštevati tudi uporabniško stran.</p>
               <p>V Liberalni demokraciji Slovenije smo mnenja, da je predlog zakona pripravljen tako,
               da bo omogočil razmeroma mehak prehod iz obstoječega sistema zavarovanja in
               financiranja mednarodnih gospodarskih poslov v novi sistem, tako da se za uporabnike,
               se pravi, za slovenske izvoznike sami pogoji njihovega delovanja ne bodo v bistveni
               meri spremenili.</p>
               <p>V Liberalni demokraciji Slovenije bomo zato skupaj z amandmaji, ki smo jih
               pripravili, predlagane spremembe in dopolnitve zakona podprli. Hvala.</p>
            </sp>
            <sp xml:id="SDZ3-Redna-32-2003-12-16.sp202">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še stališča poslanske skupine Demokratične stranke upokojencev Slovenije,
               ki jih bo predstavil gospod Valentin Pohorec. Izvolite.</p>
            </sp>
            <sp xml:id="SDZ3-Redna-32-2003-12-16.sp203">

               <speaker>VALENTIN POHOREC:</speaker>

               <p>Hvala za besedo, gospa podpredsednica. Spoštovani državni sekretar in ostali
               sodelujoči, kolegice in kolegi.</p>
               <p>V naši poslanski skupini smo spremljali obravnavo tega zakona skozi matično delovno
               telo in menimo, da je primeren, da ga tudi sprejmemo. Sodimo, da je izvoz slovenskega
               gospodarstva vse bolj vpet v evropske in svetovne trge, to še posebej velja ob času,
               ko vstopamo v Evropsko unijo. Že v preteklosti so podjetja, ki so se zavedala, da se
               ne morejo omejevati le na tedanji jugoslovanski, še manj pa slovenski trg in so
               pretežen del svoje proizvodnje izvažala in pri tem pač imela tudi neko podporo od
               tedanje države, ob razpadu tega trgadoživela tudi najmanjši šok in še danes dokaj
               uspešno delajo. Takim podjetjem in novo nastajajočim gazelam, kot jih radi imenujemo,
               slovenskega gospodarstva mora država tudi na neki način pomagati. Ena od teh pomoči
               je tudi sistem zavarovanja in financiranja mednarodnih gospodarskih poslov.</p>
               <p>Obliko in vsebino te pomoči prinaša predlagani zakon, hkrati pa ga usklajujemo tudi s
               sistemom v Evropski uniji, kot veljajo pač pravila v tem širšem sistemu. S tem
               zakonom bo slovensko izvozno gospodarstvo posredno preko slovenske izvozne družbe
               imelo tako moralno kot materialno podporo. Seveda so prisotna tudi tveganja, o
               katerih smo govorili in še bomo, vendar samo tisti, ki tvegajo, tudi uspejo.
               Slovenska izvozna družba je v preteklosti dokazala upravičenost obstojain podpore
               države, zato ji moramo tudi zaupati v bodoče, prav tako pa bankam in drugim akterjem
               pospeševanja našega izvoza.</p>
               <p>Ker k dopolnjenemu predlogu zakona ni bilo predlaganih amandmajev, tudi menimo, da je
               predlog primeren za sprejem in ga bo naša poslanska skupina DeSUS tudi podprla. Hvala
               lepa.</p>
            </sp>
            <sp xml:id="SDZ3-Redna-32-2003-12-16.sp204">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Ker k dopolnjenemu predlogu
               zakona ni bilo vloženih amandmajev, ni možna razprava o členih, zato razpravo
               zaključujem in s tem tudi drugo obravnavo predloga zakona. V skladu s 139. členom
               poslovnika bo zbor glasovanje o zakonu opravil v petek 19.12.2004 po končani zadnji
               točki dnevnega reda. S tem prekinjam to točko dnevnega reda in vas obveščam, da bomo
               ob 17.45 uri prešli na obravnavo 8. točke dnevnega reda, to je na drugo obravnavo
               predloga zakona o spremembah in dopolnitvah zakona o javnih naročilih, do takrat sejo
               prekinjam. Predstavnicam in predstavnikom vlade se za sodelovanje najlepše
               zahvaljujem.</p>
               <stage type="time">(Seja je bila prekinjena ob 17.39 uri in se je nadaljevala ob 17.46 uri.)</stage>
            </sp>
            <sp xml:id="SDZ3-Redna-32-2003-12-16.sp205">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke! Predstavnici in predstavnik vlade!</p>
               <p>Prehajamo torej na <title>8. TOČKO DNEVNEGA REDA - DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O JAVNIH NAROČILIH</title>
               </p>
               <p>Predlog zakona je v obravnavo zboru predložila vlada Republike Slovenije. Besedo
               dajem predstavnici vlade za dopolnilno obrazložitev predloga zakona. K besedi vabim
               državno sekretarko v ministrstvu za finance, gospo magistro Heleno Kamnar.
               Izvolite.</p>
            </sp>
            <sp xml:id="SDZ3-Redna-32-2003-12-16.sp206">

               <speaker>MAG. HELENA KAMNAR:</speaker>

               <p>Hvala lepa, gospa predsedujoča. Spoštovani poslanci! V drugem branju je odbor za
               finance in monetarno politiko obravnaval zakon. K zakonu je bilo vloženo veliko
               amandmajev. Mislim, da je bila razprava, ki smo jo imeli, zelo plodna in veliko
               amandmajev je vključenih v dopolnjen predlog proračuna se opravičujem, zakona.
               Proračun je tako blizu, pa mi še besede tja vlečejo. Vlada je pri opredeljevanju do
               posameznih amandmajev sledila dvema temeljnima ciljema. Prvi cilj je ta, da se zakon
               v celoti uskladi s pravili, ki na tem področju veljajo v pravnem redu Evropske unije.
               Drugi cilj, ki mu je vlada pri tem sledila, pa je ta, da se postopki čimbolj
               poenostavijo, vendar ne na škodo omejevanja konkurence ali izigravanja vpridobivanju
               posameznih poslov. Mislim, da je tako pripravljen zakon za drugo branje dobra osnova,
               da ga podprete, s tem da danes sprejmemo morebiti še tiste amandmaje, do katerih se
               je tudi vlada po enakih načelih, kot sem jih že povedala, opredelila, inna tak način
               prispevamo k temu, da bi zakon lahko začeli izvajati takoj na začetku drugega leta. S
               tem bi po moji oceni lahko izboljšali način javnega naročanja, povečali prost dostop
               posameznih ponudnikov na trgu, povečali preglednost nad javnim naročanjem, in po moji
               oceni, ko bodo vsi podzakonski predpisi nared, in ti se že pripravljajo, bi lahko
               tudi zmanjšali številne kršitve, ki so se v preteklih letih na tem področju dogajale.
               Zato predlagam, da zakon podprete. Hvala lepa.</p>
            </sp>
            <sp xml:id="SDZ3-Redna-32-2003-12-16.sp207">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za finance in monetarno politiko, kot
               matično delovno telo. Prosim predsednika odbora, gospoda Cirila Pucka, da predstavi
               poročilo odbora. Izvolite.</p>
            </sp>
            <sp xml:id="SDZ3-Redna-32-2003-12-16.sp208">

               <speaker>CIRIL PUCKO:</speaker>

               <p>Hvala lepa, spoštovana gospa podpredsednica. Predstavniki in predstavnice vlade,
               kolegice in kolegi! Navedeni predlog zakona o spremembah in dopolnitvah zakona o
               javnih naročilih je odbor obravnaval na 53. nujni seji 19. novembra letošnjega leta.</p>
               <p>V praksi se je že kmalu po uveljavitvi zakona o javnih naročilih 1 izkazalo, da
               nekatere določbe pomenijo pravno in dejansko oviro pri izvedbi postopka oddaje
               javnega naročila, in se je relativno kmalu pokazala potreba po spremembah zakona. Ob
               tem velja navesti, da so nekateri postopki podnormirani, hkrati pa zakon vsebuje
               pojme, ki jih notranje pravo ne pozna.</p>
               <p>Odbor je obravnavo zakonskega predloga začel že na 38. seji, in sicer 1. julija
               letošnjega leta, ker je bil predloženi zakon uvrščen na terminski plan državnega
               zbora za mesec julij. Zaradi številnih pripomb zakonodajno-pravne službe in velikega
               števila vloženih amandmajev pa je bilo na začetku obravnave na odboru sklenjeno, da v
               skladu s 74. členom poslovnika državnega zbora razpravo in odločanje o obravnavanem
               predlogu preložimo na eno izmed prihodnjih sej. Sočasno je bil na podlagi 46. člena
               poslovnika izglasovan sklep, da se o predloženem zakonu opravi javna predstavitev
               mnenj. Ta predstavitev mnenj je bila izvedena 23. oktobra letošnjega leta, da bi
               eventualno konstruktivnejše rešitve prispevale k vsebinsko kvalitetnejši obravnavi
               zakonskega predloga. Nadaljnja obravnava je bila začeta na 42. seji 6. novembra ter
               nadaljevana in končana na 53. nujni seji odbora, kot sem že povedal.</p>
               <p>Bili so vloženi številni amandmaji, če sem pravilno štel, lahko, da sem se zmotil, k
               več kot polovici členov, kar govori na eni strani o pomembnosti vsebine zakona, na
               drugi strani pa verjetno tudi o premajhni angažiranosti vlade v prvi fazi priprave
               zakona. Bistveni poudarki izvedene razprave so bili v naslednjem. Dopolnitev, ki je
               bila posredovana... Pravzaprav jih ne bi ponavljal, ker so v obširnem poročilu
               podrobno navedeni. Na koncu bi navedel le naslednje: da je bila več kot polovica
               členov s tem popravljenih in spremenjenih ter deloma popravljenih, da smo uvedli celo
               štiri ali pet novih členov. Zato predlagam, glede na ogromno in kvalitetno delo, ki
               ga je opravil odbor oziroma člani odbora, da tako dopolnjen predlog zakona podprete.
               Hvala lepa.</p>
            </sp>
            <sp xml:id="SDZ3-Redna-32-2003-12-16.sp209">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker je zbor na 27. seji opravil prvo obravnavo predloga zakona,
               predstavitev stališč poslanskih skupin ni možna. Zato bomo prešli na razpravo o
               členih in vloženih amandmajih, ki jo bomo vodili na podlagi pregleda amandmajev z dne
               15.12.2003.</p>
               <p>Najprej dajem v razpravo 2. člen in amandma štirih poslanskih skupin k temu členu.
               Želi kdo besedo? Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp210">

               <speaker>JOŽE TANKO:</speaker>

               <p>Hvala lepa. Jaz sicer podpiram to, kar so dali poslanci štirih poslanskih skupin.
               Mislim, da ni v ničemer sporno. Vendar bi vprašal tukaj v zvezi z drugim odstavkom,
               brez teh dopolnitev, ki so bile tukaj napisane, kjer piše, da poleg naročnikov iz
               prejšnjega odstavka po tem zakonu štejejo za naročnika tudi pravne osebe zasebnega
               prava, ki z namenom zadovoljevanja potreb v javnem interesu in ne zaradi opravljanja
               pridobitne dejavnosti ustanovijo, ne vem, Republika Slovenija, lokalne skupnosti in
               tako naprej. Pojavljajo se tudi primeri, ko nekatere družbe, recimo, del nalog
               opravljajo v javnem interesu, drugi del pa pridobivajo pridobitno. Tukaj v tem delu
               ni nobene razmejitve v takih primerih, kdaj, kako, ampak lahko pride do teh
               nasprotij. Ali to velja samo za dejavnost, ki se dela v javnem interesu, ali to velja
               za družbo kot tako in tako naprej. Mislim, da ta določba v tem delu, ne vem, če je
               dovolj precizna in bi jo kazalo tudi kasneje morda dopolniti. Hvala.</p>
            </sp>
            <sp xml:id="SDZ3-Redna-32-2003-12-16.sp211">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa državna sekretarka, izvolite.</p>
            </sp>
            <sp xml:id="SDZ3-Redna-32-2003-12-16.sp212">

               <speaker>MAG. HELENA KAMNAR:</speaker>

               <p>Jaz se oproščam, ampak nisem vas popolnoma dobro razumela, kaj je bilo vprašanje.
           </p>
            </sp>
            <sp xml:id="SDZ3-Redna-32-2003-12-16.sp213">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp214">

               <speaker>JOŽE TANKO:</speaker>

               <p>Poglejte, v tem primeru imamo lahko družbe, ki jih ustanovijo občine ali pa občina,
               in ta družba opravlja del dejavnosti v javnem interesu, javno dejavnost, drugi del pa
               neko profitno dejavnost. In tukaj piše, da lahko pride do te kolizije, ker družba, ne
               vem, ali to velja samo za dejavnost, ki jo opravlja v javnem interesu, ali velja za
               družbo kot tako. Recimo, Dars je verjetno tudieden takih po novem, ker ima nekaj dela
               v javnem interesu, nekatere stvari pa profitno trži, enostavno, na primer, kabelske
               vode in to uporablja za svoje poslovanje.</p>
            </sp>
            <sp xml:id="SDZ3-Redna-32-2003-12-16.sp215">

               <speaker>PODPREDSEDNICA IRMA PAVLINIČ KREBS:</speaker>

               <p>Gospa Kamnar, izvolite.</p>
            </sp>
            <sp xml:id="SDZ3-Redna-32-2003-12-16.sp216">

               <speaker>MAG. HELENA KAMNAR:</speaker>

               <p>Torej, če govorimo o zasebnih družbah, potem je zasebna družba naročnik po tem
               zakonu v primeru, da opravlja dejavnost v javnem interesu. To je iz zakona, po moji
               sodbi, jasno razvidno in je tudi natančno zapisano. V primeru, da ne opravlja
               dejavnosti v javnem interesu, potem seveda ni naročnik po tem zakonu. Kot primer
               navajam, da je zasebna družba koncesionar, recimo, ima koncesijo. V tem primeru jasno
               sodi v skupino tistih, ki izvajajo javni interes. In v tem primeru je naročnik po tem
               zakonu.</p>
            </sp>
            <sp xml:id="SDZ3-Redna-32-2003-12-16.sp217">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp218">

               <speaker>JOŽE TANKO:</speaker>

               <p>No, če sem konkreten. Po preoblikovanju Darsa je Dars koncesionar, sklene z državo
               koncesijsko pogodbo za, ne vem, določene dejavnosti. Ali je v tem primeru ta Dars še
               zavezan, da dela po zakonu o javnih naročilih ali ni več?</p>
            </sp>
            <sp xml:id="SDZ3-Redna-32-2003-12-16.sp219">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa državna sekretarka.</p>
            </sp>
            <sp xml:id="SDZ3-Redna-32-2003-12-16.sp220">

               <speaker>MAG. HELENA KAMNAR:</speaker>

               <p>... kar izhaja iz prve alinee drugega odstavka, če se v pretežni meri financira iz
               sredstev naročnika iz prvega odstavka, to je iz državnega proračuna v tem primeru, in
               če država, to je pa druga alinea, izvaja nadzor nad njim. Oba pogoja sta izpolnjena,
               torej je zavezan izvajati naročila v skladnosti s tem zakonom.</p>
            </sp>
            <sp xml:id="SDZ3-Redna-32-2003-12-16.sp221">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj, izvolite.</p>
            </sp>
            <sp xml:id="SDZ3-Redna-32-2003-12-16.sp222">

               <speaker>LEOPOLD GROŠELJ:</speaker>

               <p>Hvala lepa za besedo. V naši poslanski skupini razumemo tako, tudi zdaj se že
               dogajajo primeri, to kar smo zapisali tudi v zakon o izvrševanju proračuna, gre v
               primeru za vlaganje v infrastrukturo, komunalne ali druge dejavnosti, tudi na
               področju, bi rekel, čistilnih naprav, je bilo treba te aktivnosti peljati v skladu z
               zakonom o javnih naročilih. Zato smatramo tudi, da gre v tem drugem členu predvsem za
               to. Ni tukaj pomembno, ali ta gospodarska družba ustvarja dobiček ali izgubo, se
               pravi tako, kot je približno navedena tudi obrazložitev vlade, temveč da izvaja v
               smislu zakona javno gospodarsko službo. To je tisto. In seveda, če jo izvaja, potem
               za njega veljajo ravno tako določila zakona o javnih naročilih. Tako smo tudi pri nas
               razumeli in zato smo bili tudi podpisniki tega amandmaja. Hvala.</p>
            </sp>
            <sp xml:id="SDZ3-Redna-32-2003-12-16.sp223">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp224">

               <speaker>JOŽE TANKO:</speaker>

               <p>Poglejte, saj verjetno bo ta amandma sprejet, amandma na amandma in bo člen v bistvu
               odprt in bi do tretjega branja prosil za pojasnilo.</p>
            </sp>
            <sp xml:id="SDZ3-Redna-32-2003-12-16.sp225">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Zaključujem razpravo o 2. členu in amandmaju k temu členu in odpiram
               razpravo o 4. členu in amandmaju štirih poslanskih skupin koalicije k temu členu.</p>
               <p>Želi kdo besedo? Ne. Razpravo zaključujem.</p>
               <p>Odpiram razpravo o 10. členu in o treh amandmajih k temu členu. Predlagatelj vseh
               treh amandmajev je poslanska skupina Slovenske demokratske stranke.</p>
               <p>Želi kdo besedo? Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp226">

               <speaker>JOŽE TANKO:</speaker>

               <p>Zavedati se moramo, da govorimo pravzaprav o javnem sektorju in o porabi javnega
               denarja in zato je smiselno, da so ti predpisi dokaj jasni, dokaj čisti, dokaj enotni
               in da so enako obligatorni in da se tudi na nek način predvidijo enaka ravnanja. Zato
               v besedilu takih zakonov, kot je ta, več ali manj ne sme biti nobenih rešitev, ki
               dopuščajo prosto interpretacijo oziroma prosto presojo in je v tem primeru absolutno
               odveč ta besedica "lahko".</p>
               <p>Po drugi strani pa je prav, da so tudi stvari javne in predlagali smo v tem drugem
               in tretjem amandmaju dopolnitev, da se tudi te stvari objavijo in pa predvsem
               dopuščena mora biti na nek način presoja te neodvisne institucije, ki jo zaenkrat še
               imamo in je tudi še predvidena. Tudi mislim, da ni prav, da se čisto svobodno
               naročniki v tem javnem delu odločajo za postopek. Prav je, da nekdo v tem primeru
               tudi arbitrira in tudi odloči. V tem primeru, ko gre to preko urada za javna
               naročila, ni nobenih posebnih težav in tudi ne pomeni to nobenega zavlačevanja
               postopka, kajti vsi ti javni naročniki vodijo te svoje načrte, projekte, investicije,
               in kaj vem še vse, zelo načrtno. Tudi zelo načrtovano. Poleg tega pa imamo dvoletne
               proračune in istočasno petletne razvojne programe. In to velja za velik del porabe v
               tem javnem sektorju. In če zapremo ta javni del, in pa neodvisno kontrolo, potem s
               takimi zakoni na nek način nekaj ne more biti v redu, kajti verjetno se v ozadju
               pelje lahko tudi nek drug cilj, pa če ne direktno, zavestno, lahko to pa vsi ti, ki
               so naročniki, te zadeve tudi tako izpeljejo. V praksi se to tudi pogosto dogodi.</p>
            </sp>
            <sp xml:id="SDZ3-Redna-32-2003-12-16.sp227">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, izvolite.</p>
            </sp>
            <sp xml:id="SDZ3-Redna-32-2003-12-16.sp228">

               <speaker>MAG. HELENA KAMNAR:</speaker>

               <p>Hvala lepa. Mi smo sicer prvotno ocenjevali, da je člen dovolj jasno zapisan, vendar
               se strinjamo, da se besedica "lahko" črta, in da je potem morda stvar še bolj
               nedvoumna. Hvala lepa.</p>
            </sp>
            <sp xml:id="SDZ3-Redna-32-2003-12-16.sp229">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več besede, razpravo zaključujem. In odpiram razpravo
               o 11. členu in o petih amandmajih k temu členu. Predlagateljica amandmajev od 1 do 4
               je poslanska skupina Slovenske demokratske stranke, in amandmaja pod 5 štiri
               poslanske skupine koalicije. Želi kdo besedo? Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp230">

               <speaker>JOŽE TANKO:</speaker>

               <p>Dobro. Sedaj, v tem 11. členu, je kar eden takih pomembnih členov, mislim, da
               predvsem ta člen motijo tri stvari, in sicer ena je ta besedica "bistveno", ker se s
               tem, s to besedico "bistveno" na nek način omogoča izpeljava nekega postopka, ob tem
               pa ta zadeva bistveno ni nikjer definirana. Nikjer je ni v pojmovniku, da bi to
               opredelili, niti tu ni definirano in niti nihče ne ve, ali to pomeni plus, minus,
               recimo 10% roka, ali to pomeni, ne vem, plus, minus 30% razpisne vrednosti, ali to
               pomeni, ne vem, plus, minus 20% spremembe obsega del, ali to pomeni, ne vem, razbitje
               naročila, recimo na tri dele, pa ima eden 80, 90%, druga dva pa po 5% in tako naprej.
               In s to besedico "bistveno" se na nek način vgrajuje možnost res ene kvalitetne
               manipulacije notri in daje naročnikom povsem proste roke, da sami presodijo, ali gre
               to na tak način ali na drugačen način. Mislim, da ta uvedba te besedice ni primerna.</p>
               <p>Prav tako je v prvem odstavku po našem mnenju odveč ta četrti odstavek, ker vgrajuje
               ponovno neko izjemo v sistem javnih naročil, in to v zakon, v katerem je, če ga
               natančno pogledamo, v vsakem tretjem členu neka izjema napisana. Se pravi, nekje piše
               "bistveno", nekje "lahko", nekje je "omejeni", nekje "ni treba objaviti", nekje "ni
               treba sporočiti" in tako naprej. Vrsta teh zadev je, in ta je tudi ena tistih, ki
               daje naročnikom bistveno prevelike možnosti, da sami urejajo te svoje zadeve. Prav
               tako je problem tudi ta četrti odstavek. Sedajjaz, z vsem spoštovanjem do invalidskih
               podjetij, vendar mislim, da tega na tak način ni možno reševati. Kajti v proceduri
               ali v zakonu, ki ga je kolega Drobnič dal, so te stvari na nek način, če bi bil ta
               zakon sprejet, drugače rešene, se je reševanje teh invalidskih zadev zelo natančno
               predvidelo preko posebnih oblik zaposlovanja, usposabljanja in tudi ostalih stvari.
               In v tem delu je sporno to, da ni to razmejeno na firme, ki so profitne, in na firme,
               ki so neprofitne. Jaz nimam popolnoma nič proti, če velja nek poseben režim za
               invalidska podjetja, ki so neprofitna, ne more pa ta izjema biti napisana za profitne
               organizacije, tudi če imajo status invalidskih organizacij, ker to je nek poseben
               sistem, nek poseben režim. In za ta del mora biti objavljen ravno tako tudi nek
               razpis. Ta člen oziroma ta odstavek dopušča naročniku, da lahko gromozanske vrednosti
               naročil izpusti ven, brez razpisa, samo z dogovorom. Velikanske številke lahko
               izpusti ven, ker ni nobenih omejitev tudi na neki drugi strani.</p>
               <p>In recimo, mi damo lahko na ta način narediti tudi tunel pod Trojanami, če karikiram
               to stvar. Nekdo se pač registrira, dobi status, dejavnost in enostavno pač prevzame
               posel. In skozi take določbe, ki so tukaj kot izjeme navedene, lahko invalidska
               podjetja prevzamejo tudi, bi rekel, razvoj neke regije, navsezadnje. To je povsem
               možno. In mislim, da bi morali te stvari na nek drugi način tudi omejiti. To je
               preveč prosto odprto in omogoča oddajo prevelikih naročil brez javnega razpisa,
               nekim, ne vem, 200-im podjetjem v Sloveniji. To mislim, da ni najbolj primerna
               rešitev.</p>
            </sp>
            <sp xml:id="SDZ3-Redna-32-2003-12-16.sp231">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, izvolite.</p>
            </sp>
            <sp xml:id="SDZ3-Redna-32-2003-12-16.sp232">

               <speaker>MAG. HELENA KAMNAR:</speaker>

               <p>Hvala lepa. Kar se tiče besedice "bistveno", ki se pojavlja v 11. členu, moram
               povedati to, da je beseda "bistveno" resda nekoliko nejasno definirana. Vendar je od
               primera do primera treba pač presojati, kaj je bistveno. Dejstvo pa je, da recimo
               ravno v primeru, da gre za neuspel, odprt ali omejen postopek, je pri ponovitvi tega
               potrebno nekatere elemente v razpisu spremeniti, ker drugače je zadeva lahko v
               izhodišču obsojena na ponoven neuspeh. Ravno zaradi tega smo dali v člene to
               določilo, da se lahko spremenijo tisti elementi ponudbe, pardon, razpisa, ki niso
               bistveni. Na tak način je pravzaprav določeno tudi ravnanje oziroma implementacija
               2.B točke 11. člena direktive 92/50 in 2.B točke 7. člena direktive 93/37. Tako, da
               menimo, da bi takšna ureditev morala ostati.</p>
               <p>Kar se tiče posebnega položaja invalidskih podjetij, je treba poudariti, da to velja
               za tista javna naročila, ki so pod vrednostnim pragom, ki velja v predpisih Evropske
               skupnosti, in vsled tega je pravzaprav rešitev, ki je že do danes bila uveljavljena v
               zakonodaji, po naši presoji še sprejemljiva. Res pa je, da bodo nove direktive
               Evropske skupnosti to vprašanje na novo uredile in takrat bo seveda treba slediti
               tudi v našemu zakonu ureditvam na identičen način. Hvala.</p>
            </sp>
            <sp xml:id="SDZ3-Redna-32-2003-12-16.sp233">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-32-2003-12-16.sp234">

               <speaker>ALOJZ SOK:</speaker>

               <p>Hvala lepa za besedo. Torej čisto tako, kot poslušam danes, smo govorili o zakonu o
               omejevanju korupcije. In že pri tistem zakonu sem se javil k besedi in sem povedal,
               da pravzaprav ta državni zbor, ko sprejema nejasne zakone s takšnimi in podobnimi
               nejasnimi določili za posamezne člene, pravzaprav omogoča, da na podlagi različne
               interpretacije v tej državi prihaja do mnogih koruptivnih dejanj. In jaz sem
               prepričan, tako kot sem pri prejšnjem členu poslušal, da je bila včlen vključena
               beseda "lahko". To je seveda tako široko interpretiran pojem, da na podlagi tega
               lahko, ne vem, razpisna komisija odloči tako ali pa drugače. Ravno tako pri tem
               členu, če bo ostalo zapisano "bistveno", potem smo seveda dali komisiji možnost da na
               podlagi lastne subjektivne presoje odloča, kaj je za njo bistveno oziroma kaj ni
               bistveno. In tole bi rad opozoril. Vse take opisne pojme bi seveda, če bi hoteli, da
               je zakonodaja jasna, morali iz zakona črtati. In zato podpiram vse take
               amandmaje.Povem samo en primer, ki sem ga doživel v ponedeljek. V moji poslanski
               pisarni se je oglasil nekdo, predstavnik nekega podjetja, ki se je prijavilo na javni
               razpis na ministrstvo za okolje in prostor, in sicer za razgradnjo avtomobilov. Ne
               vem, če se takoimenuje, ampak gre pač za postopek v skladu z direktivo Evropske
               unije, ki se mora začeti izvajati v Republiki Sloveniji. In razpisna komisija je
               odločila, da ponudniku, ki mu je na garancijskem potrdilu manjkal žig banke, da to ni
               bistveno za razpisni postopek. Torej to ni bistveno. Se pravi, je lahko dal
               garancijo, nek list papirja brez žiga banke, brez uradne štampiljke. In če to
               dopustimo, da potem razpisne komisije odločajo, kaj je bistveno, kaj ni bistveno,
               potem se nam bo to venomer in vedno znova dogajalo. Seveda pa so potem takšne
               odločitve teh komisij lahko podprte z različnimi drugimi bonitetami iz ozadja, in to
               v bistvu je na nek način omogočanje koruptivnega dejanja.</p>
               <p>Predlagam, gospa državna sekretarka, da pristanete na to, da vse take pojme, v skladu
               z amandmaji, iz zakona črtamo. Se pravi besede "lahko", "dovoljuje se, ...bistveno"
               itn. Naj se to iz tako pomembnega zakona, kot je zakon o javnih naročilih, črta. V
               neki oddaji na televiziji smo lahko slišali, da prek sistema javnih naročil ponikne
               po nekaterih ocenah v privatne žepe okrog 40 milijard slovenskih tolarjev. To je
               ogromna številka, in zakon mora biti takšen, da bo to onemogočil. Hvala lepa.</p>
            </sp>
            <sp xml:id="SDZ3-Redna-32-2003-12-16.sp235">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite.</p>
            </sp>
            <sp xml:id="SDZ3-Redna-32-2003-12-16.sp236">

               <speaker>DR. ANDREJ BAJUK:</speaker>

               <p>Hvala lepa, gospa predsedujoča. Ko berem in poslušam odgovore vlade na ta predlog, se
               moram vprašati, čemu sploh pišemo zakon, zakaj ga pregledujemo. A ne ravno zaradi
               tega, da bomo dosegli neko večjo jasnost? Kdo pa bo odločal, kaj je bistveno in kaj
               ni? Tega zakon ne določa, prepusti temu, da bo komisija sama odločala, kaj je
               bistvenega pomena in kaj ne. Mislim, da je to resnično, kot je kolega Sok ravnokar
               povedal, vir stalne korupcije in samovolje s strani birokratov. Seveda argumenta, da
               gre za javna naročila manjše vrednosti, pa sploh ne morem sprejeti. Saj dobro vemo,
               koliko je odstotkov celotne javne porabe, ki gre prek javnih naročil male vrednosti.
               Po vseh slovenskih občinah je potem to prepuščeno presoji komisij. Nam se zdi to
               popolnoma nesmiselno. Argument, ki ga je vlada tu zapisala, zakaj tega ne podpira, in
               tudi to, kar smo zdaj slišali, je popolnoma nesprejemljivo. Nujno je, da takšne
               besede črtamo.</p>
               <p>Kar se pa tiče invalidskih podjetij, mislim, da je že čas, da končamo s tem
               sprenevedanjem. Dobro vemo, ker je to znano, v slovenskim medijih smo večkrat brali,
               kako se ta koncept izkorišča, kako nekateri resnično izkoriščajo to in v imenu tega
               imajo nekaj invalidov zaposlenih, potem pa imajo dostop do javne porabe brez prave
               konkurenčnosti. Čehoče slovenska država podpreti delovanje invalidov, se mi zdi to
               pravilno. Treba pa se je zavedati, kakšne instrumente imamo v rokah, da to lahko
               dosežemo. Ta zakon ne brani invalidom, ta zakon brani davkoplačevalcem, da bodo čim
               več imeli od tega, kako se ta sredstva zapravljajo. Če pa hočemo in se zavzemamo za
               to, da bomo invalidska podjetja podprli, potem imamo pa celotno davčno zakonodajo, v
               kateri lahko te stvari zapišemo, vendar na bolj konkreten način, kot smo pa sedaj.</p>
               <p>Torej, moramo imeti pred očmi, čemu pišemo ta zakon. Ta zakon se piše zato, da bodo
               davkoplačevalci imeli čim več od vsega tega, kar se v njihovem imenu zapravlja. Ne
               pa, da se dosegajo še drugi cilji, ki so lahko legitimni - in sem za to, da se kaj
               takega uredi, se pa ne more urediti v tem zakonu, za katerega vemo, dobro vemo, da je
               bil predmet še kakšnih izkoriščanj v naši državi. A se seveda o tem ne sme govoriti,
               ker so tudi povezani z določenimi krogi. Ja, veste, če ne bomo sedaj naredili temu
               konec, potem samo lahko pričakujemo da se bo to še v nedogled nadaljevalo, torej, vse
               besede "lahko", "bistveno" je treba črtati v imenu minimalne preglednosti.</p>
               <p>Kar se pa tiče aranžmaja za invalidska podjetja, ga je treba podpreti, ampak na
               drugem področju ne pa v tem zakonu, kjer branimo interese davkoplačevalcev, in to je
               naša prva dolžnost. Hvala lepa.</p>
            </sp>
            <sp xml:id="SDZ3-Redna-32-2003-12-16.sp237">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp238">

               <speaker>JOŽE TANKO:</speaker>

               <p>Poglejte. Mislim, da je bilo sedaj že kar precej povedanega, ampak bi se malo spomnil
               izjave, ki jo je dala maloprej državna sekretarka.</p>
               <p>Pravi, gre samo za tista naročila, ki so do tiste višine, ki ne zahtevajo objave v
               listu Evropske skupnosti, to je pa 5 milijonov evrov, to je 10 milijonov mark starih,
               to je milijarda tolarjev, se pravi, mi v tem konkretnem primeru damo lahko naročilo v
               neki drugi zadevi v višini 1 milijarde neki družbi, prav tako z amandmajem, ki ste ga
               dale štiri poslanske skupine, v petem amandmaju lahko podamo projekte do višine 1
               milijarde. Veste, to so gromozanske številke, to je proračun ene občine, ki ima 10
               tisoč ljudi. In ko take zadeve sprejemamo, mislim, se moramo zavedati dimenzije
               številk. To ne gre sedaj za, ne vem, 8 milijonov tolarjev ali pa 10 milijonov, ampak
               govorimo o 1 milijardi slovenskih tolarjev v vsakem primeru. Kolikokrat po 1
               milijardo lahko damo ven na leto, ali se kdo vpraša, in to brez razpisa, to dogovorno
               med dvema partnerjema.</p>
               <p>Jaz mislim, da te zadeve, ki so tukaj napisane in se rešujejo na tak način, niso
               primerne, zato smo tudi predlagali, da se ta zadeva črta. Strinjam se, da je treba to
               problematiko reševati na drug način, z drugimi mehanizmi, z drugimi inštrumenti, ne
               pa z razdeljevanjem težko zbranega državnega denarja ali pa občinskega denarja
               navsezadnje. Jaz mislim, da se je treba tem zadevam zelo posvetiti, ker prinašajo
               zelo velike posledice in dopuščajo zelo velike možnosti. S tem, ko zakon sprejmemo,
               se vse te zadeve premaknejo na neke druge nivoje, in to se tam dela. Tako je in
               mislim, da je treba ta peti amandma, ki ste ga vložili notri, in ta četrti, za
               katerega predlagamo, da se črta, da je treba to zadevo respektirati, prav tako pa
               tudi tisto, kar zadeva "bistveno", ker to nekdo arbitrira, nekdo odloči in v tem
               primeru niti pritožbe ni. Če se neki investitor ali pa neki naročnik odloči, ta
               zadeva, ki jo bo naredil, ni bistvena in ni nobenega, ki bi to prekontroliral, ali je
               to naredil prav ali ni, potem javnih naročil nimamo več, to je treba vedeti. Javnih
               naročil ni več, ker vsibodo lahko s temi "by passi" poslovali, z odločitvami, kaj je
               bistveno in kaj ni in pa s takim vgrajenim, bi rekel, mehanizmom odtoka državnega
               denarja za določene namene.</p>
            </sp>
            <sp xml:id="SDZ3-Redna-32-2003-12-16.sp239">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Po vrstnem redu, mislim, kot ste dvignili roke: gospod Grošelj, gospod
               Bajuk, gospod Kavčič.</p>
            </sp>
            <sp xml:id="SDZ3-Redna-32-2003-12-16.sp240">

               <speaker>LEOPOLD GROŠELJ:</speaker>

               <p>Ja, hvala lepa. Jaz mislim, da ravnanje z javnimi financami pa ne poteka tako
               enostavno, kot poskušamo včasih in sedaj tudi prikazati. Omenjena je bila že
               številka, da je potrebno, da se to objavi v evropskem uradnem listu, vse ostalo pa,
               mislim, da enako tako veljajo vsa določila zakona o javnih naročilih. Mislim, da je
               treba pa upoštevati tudi dejstvo, ki je navedeno tukaj v obrazložitvah, kaj pa v
               primeru, ne glede na to, ali govorimo o omejenem ali o odprtem postopku, če ta javni
               razpis ni uspel, ki pa ga je treba do nekje tudi dopolniti. Potem si v bistvu v
               vsakem takem primeru potem ustavljen, si blokiran. Vložiš približno 2 meseca, bi
               rekel, preden ti cel ta postopek steče. Seveda, računamo pa, diskutiram tudi s tega
               vidika, ko konkuriraš za sredstva, ki jih dobiš seveda tudi iz državnega proračuna.
               Vemo, da največkrat se to kasni, in ne nazadnje, da bi moralvse stvari ponovno
               prijavljati, kar pomeni, v tistem proračunskem letu v bistvu ne moreš dobiti nobenih
               sredstev. In jaz ne vem, zakaj vidimo v tem tako velik strah. Saj tisti, ki smo na
               teh področjih tudi delali, vemo, v katerih težavah največkrat si. Pasaj ne gre samo
               to, da boš ti sistem javnih financ, ne vem, da jih boš okrog prinašal, pa da boš
               nekaj po svoje naredil. S čigavimi sredstvi? Z občinskimi, javnimi, in tisti, ki se
               seveda odgovoren, kot odredbodajalec in tako naprej. Ne vem. Ne razumem tukaj. So pa
               primeri, ki jih je treba v bistvu storiti. Saj tukaj ne gre samo za blago. Gre pa
               predvsem za storitve, bi rekel, in pa tudi za gradnje in tako naprej. Samo tako vemo,
               kako ta postopek poteka. Se včasih nekaj naredi, da izpade. Tako kot bomo kasneje
               tudi prišli do tega, ali mora biti v tej razpisni dokumentaciji ne nazadnje navedeno
               tudi, katerega podizvajalca boš tam imel, oziroma, kdo bo on, s katerim ti sklepaš
               pogodbo. Ker ne nazadnje se potem spuščaš, bi rekel, še v tisto delitev, bi rekel, v
               spor, tam pa ne nazadnje lahko ti poskušaš uveljaviti neko svoje načelo, neko svojo
               sugestijo, ko boš rekel, če boš tega podizvajalca vzel, boš dobil delo, drugače pa
               ne, kar, mislim, je v končni fazi je pa skregano z vso logiko. Tisti izvajalec, ki bo
               uspel, ki bo izpolnjeval vse te pogoje, seveda, s tistim tudi podpišeš pogodbo, in
               gre tudi za odgovorno osebo. In ne glede na to, seveda bomo tudi v 13. členu
               govorili, katere možnosti so tudi kot garancija v kolikor bo naročnik izvajalcu dal
               tudi zahtevek Ne vidim, bi rekel, toliko strahu, kot se pojavlja, da bi bil v končni
               fazi pri vsakem javnem naročilu zadaj nek strah, pa da je za tem tudi zavezana
               ...<stage>/Nerazumljivo./</stage>... Hvala.</p>
            </sp>
            <sp xml:id="SDZ3-Redna-32-2003-12-16.sp241">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk, izvolite.</p>
            </sp>
            <sp xml:id="SDZ3-Redna-32-2003-12-16.sp242">

               <speaker>DR. ANDREJ BAJUK:</speaker>

               <p>Hvala lepa. Poglejte. Kje je strah? Ta zakon predvsem pišemo za slovenske razmere.
               Mene zelo malo skrbi, kako bo Evropska komisija reagirala, ker dobro vem, da če to ne
               bo v skladu z direktivami, bodo hitro nam povedali, in vem, da bomo naredili
               spremembo zakona po najhitrejšem postopku in se bo treba zelo dobro obnašati. Na to
               smo se pa že navadili. V kolikor je interes Evrope, potem se te stvari urejajo tako,
               kot se spodobi. Problem je za manjša naročila, v zaprtem krogu relativno majhne
               države, kot je Slovenija. Bom povedal, česa me je strah. Veste, česa me je strah?
               Tukaj imamo, nimamo veliko ponudnikov tudi ne. Včasih se tako zgodi, da jih je zelo
               malo. Potem pa se zmenijo, da se ne bodo prijavili. S tem se odpre ta novi mehanizem
               in seveda, če je manj kot pet milijonov evrov, ker za to se zanima, Evropska unija se
               ne zanima za manjše stvari. Za manjše stvari se moramo mi zanimati, ne pa oni. Mi se
               moramo zanimati. Čese mi ne bomo zanimali, njih zelo malo briga, kako bomo mi v
               Sloveniji te stvari uredili. In s tem členom se pa odpre ta možnost. Ta možnost, da
               se določeni gospodje zmenijo, se ne predstavijo. Ali naj se potem odpre ta možnost in
               preko tega člena, v kolikor je manj kot pet milijonov evrov, in to čisto gotovo bo,
               potem pa imamo možnost, da se to naredi po nekem drugačnem postopku. Ravno zato
               moramo imeti zakon, zato da bomo v naš prostor uvedli disciplino. Da bo vsem jasno,
               da ko se dela z javnimi sredstvi je treba delati v skladu z določenimi pravili.
               Pravila pa morajo biti tako napisana, da ja ne bo prišlo do takšnih zlorab, v kolikor
               je pač to sploh mogoče. Vemo, da se to dogaja, vemo, da se to dogaja, moramo to
               preprečiti in pa seveda zagotoviti, v kolikor nam je pač dano in lahko to
               predvidevamo, moramo zagotoviti, da bo prišlo do čim boljše uporabe sredstev, ki nam
               jih ljudje zaupajo. Hvala lepa.</p>
            </sp>
            <sp xml:id="SDZ3-Redna-32-2003-12-16.sp243">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Kavčič, izvolite.</p>
            </sp>
            <sp xml:id="SDZ3-Redna-32-2003-12-16.sp244">

               <speaker>MAG. BLAŽ KAVČIČ:</speaker>

               <p>Hvala. Saj naša pričakovanja so v marsičem verjetno podobna, opozicije in koalicije.
               Želimo si racionalnosti pri porabi sredstev davkoplačevalcev, želimo pa si seveda
               tudi racionalnosti postopkov. Prav je seveda, da se predebatirajo vsi potencialni
               strahovi in veliko od argumentov smo seveda tudi že na odboru za finance in monetarno
               politiko proučili in se o njih pogovorili. In če se recimo konkretno pogovarjamo o
               možnosti oddaje javnega naročila po postopku brez predhodne objave, seveda se je
               treba zavedati, da ta postopek ni enostaven in ne omogoča oddaje javnih naročil kar
               tako. V primeru, da javno naročilo ne presega vrednosti, od katere dalje je treba
               objaviti razpis v uradnem glasilu evropske skupnosti, vendarle to ni zadosten pogoj
               za oddajo javnega naročila brez predhodne objave. To je samo potreben pogoj, poleg
               tega so eksplicitno navedeni še drugi pogoji, med katerimi bi predvsem izpostavil
               situacijo, da mora biti vnaprej znano končno število potencialnih ponudnikov, ki
               morajo biti v takem primeru vsi obveščeni. In zakon nadalje zahteva, da se vsi
               ponudniki enakopravno obravnavajo. S tem so po našem iskrenem mnenju podani pogoji,
               da je postopek bolj racionalen, istočasno pa še dovolj pregleden in enakopraven za
               vse ponudnike. Hvala lepa.</p>
            </sp>
            <sp xml:id="SDZ3-Redna-32-2003-12-16.sp245">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Kamnar, izvolite.</p>
            </sp>
            <sp xml:id="SDZ3-Redna-32-2003-12-16.sp246">

               <speaker>MAG. HELENA KAMNAR:</speaker>

               <p>Hvala lepa. Še enkrat bi povedala, da v 11. členu ne govorimo o postopku s pogajanji
               brez predhodne objave, ki se preprosto na tak način začne, pač pa šele takrat, ko
               odprt postopek javnega naročila ne uspe. Prva možnost je bila dana vsem. Če
               ponudnikov ni, lahko gremo v postopek neposrednega pogajanja. Seveda je v takem
               postopku neposrednega pogajanja včasih treba kakšen element razpisne dokumentacije
               spremeniti, kaj vem, hipotetično, barvo nekega proizvoda, ker se je izkazalo, da
               tista barva, ki smo si jo zamislili in zapisali v razpisno dokumentacijo, sploh ne
               obstaja na trgu, je ni možno pridobiti, ali kakšen material in podobno. Skratka,
               mislim, da ni razloga, da bi skozi te elemente lahko prišlo do kakršnegakoli
               prevračanja določb tega zakona.</p>
            </sp>
            <sp xml:id="SDZ3-Redna-32-2003-12-16.sp247">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp248">

               <speaker>JOŽE TANKO:</speaker>

               <p>No, poglejte, dejstvo je, da v javnih naročilih nismo briljantni. To je dejstvo. Vsa
               poročila računskega sodišča govorijo točno o tem - ga ni proračunskega uporabnika,
               vsaj kar smo zdaj v nekaj zadnjih letih brali poročila računskega sodišča, ki ni imel
               težav z majhnimi ali velikimi naročili. Ga ni. Zdaj te stvari samo še odpiramo, samo
               še poenostavljamo, samo še sproščamo. Se pravi, da bo zadeva samo še bolj tekla.</p>
               <p>Kar zadeva črtanje četrtega odstavka, piše takole: "Naročnik lahko da javno naročilo
               blaga in storitev po postopku s pogajanji brez predhodne objave tudi v primeru, če
               ima ponudnik status invalidskega podjetja." Se pravi, da tisto, kar ste, gospa
               sekretarka, prej povedali, ne drži povsem. Se pravi, odda naročilo nekdo na nek drug
               način. Mene ni strah, toda problem je v tem, da operiramo s podatki, kjer gre za
               enormno velike številke nepravilno porabljenih sredstev v postopkih javnih naročil.
               In s spremembo zakona, s poenostavitvijo zakona te zadeve ne smemo sanirati na tak
               način, da se kar naenkrat ugotovi, da pa to ni več problem, samo zato, ker smo zakon
               spremenili. To je katastrofa, če bomo tako delali. Zakon je treba upoštevati in zakon
               se da upoštevati brez problema, ni nobena težave, če se uspe pripraviti
               dokumentacijo, če se uspe zadevo lepo in korektno obdelati, ni nobene težave. Tudi če
               je pritožba, ni težave. Če imamo slabo dokumentacijo, če to ocenimo kar tako na
               počez, potem pa so pritožbe in tudi padajo postopki v razpisih. To je popolnoma
               logično. Vendar tega slabega ravnanja naročniku, pa kdorkoli že je, ne smemo sanirati
               s popravkom in poenostavitvijo zakona na tak način.</p>
               <p>To je pa nonsens. Mi moramo določene stvari imeti in država mora imeti interes, da
               so pod nadzorom, navsezadnje, zato se tudi zakon sprejema. Mi pa zdaj sprejemamo
               zakon, kako ne bomo delali po principu javnih naročil, ampak nekako zraven. In to je
               katastrofa v tem delu.</p>
            </sp>
            <sp xml:id="SDZ3-Redna-32-2003-12-16.sp249">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Bajuk izvolite.</p>
            </sp>
            <sp xml:id="SDZ3-Redna-32-2003-12-16.sp250">

               <speaker>DR. ANDREJ BAJUK:</speaker>

               <p>Hvala lepa. Jaz upam, da ne boste to ocenili kot dlakocepstvo. Ampak ravno odgovor
               gospe državne sekretarke, vsaj meni je bilo jasno, v čem je razlika med pristopom
               vlade in pa pristopom koalicije Slovenije, ki oporekamo takšnemu pristopu. Ko je
               govorila, je rekla, saj dana je možnost javnega razpisa. Saj se ne gre za možnost,
               gre se za bistveno zahtevo. In ta zahteva ne sme kar tako izginiti, zato ker ni bila
               prvič uspešna. Nismo zagotovili še teh principov, ki jih mora ta zakon slediti, s
               tem, da smo dali možnost. Ne gre za možnost. Gre se za bistveno zahtevo. In ta
               zahteva se mora uveljaviti ravno zato, na kar pa gospa državna sekretarka pa v imenu
               vlade ni odgovorila: kako pa bomo preprečili, da se v našem bolj zaprtem kraju,
               območju, ne bodo gospodje zmenili, pa, recimo, pustimo, da gre to mimo, ker potem ta
               možnost bo šla preko nas, zahteve ni in potem pa lahko bomo počeli po svoje in bomo z
               gospodom županom ali pa s tistim predstavnikom se zmenili za drugačne cene, ker je
               manj, kot Evropa zahteva. Evropa se ne bo brigala za nas. Mi se moramo brigati, da bo
               javna uporaba v Sloveniji dosegla tiste cilje, ki jih davkoplačevalci od nas
               pričakujejo. Ne gre pa za možnost, gre za zahtevo, ki se mora držati do konca. Samo
               tako bomo uvedli takšno disciplino, kot je nujna v našem področju. Saj dobro vemo, za
               kaj gre. Ali nismo ocenili, tudi na javnih predstavitvah smo ocenili, koliko sredstev
               se izgubi zaradi nespoštovanja tega zakona. Zakon pa se ne spoštuje, ker se ga zato
               tako piše, da se ja omogoči, da se bo čim manj spoštovalo. In to, kar je rekel kolega
               Tanko, je pravilno. Saj to nas je groza. Čemu pa pišemo zakon, če pa istočasno
               ustvarjamo mehanizme, ki bodo paralelno delovali, samo zato, da se zakon ne bo
               spoštoval? Temu moramo napraviti konec in mi pri tem ne bomo odnehali. Hvala.</p>
            </sp>
            <sp xml:id="SDZ3-Redna-32-2003-12-16.sp251">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok izvolite.</p>
            </sp>
            <sp xml:id="SDZ3-Redna-32-2003-12-16.sp252">

               <speaker>ALOJZ SOK:</speaker>

               <p>Vsi dejansko vemo, za kaj gre. Vsi poznamo, kako je možno te postopke javnih naročil
               na tisoč in en način izigravati.</p>
               <p>In jaz se tudi ne zadovoljim, gospa Kamnarjeva, s tem odgovorom, ko ste govorili, da
               je lahko barva neprava. Poglejte, v javnem razpisu se lahko namerno povzroča, da
               nekaj manjka, da potem ne pride do realizacije, in da se ponovi itn. In če bomo v
               zakon vnašali take možnosti, potem bo teh izigravanj še več Pred kratkim sem čital v
               Mladini, kako v enem mesecu zgraditi šolo. Seveda se ni, eden se je samo prijavil,
               ker v enem mesecu nihče ne more šole zgraditi in potem ni bil nihče izbran, ker je še
               tisti umaknil svojo ponudbo in se je šlo v pogajanje itn. Ampak vse to naša
               zakonodaja očitno omogoča. Zaradi tega, ker ta zakonodaja to omogoča, in ker se nič
               ne zgodi, prihaja do, ne vem, lahko smo čitali o rumenih disketah, ki so se naknadno
               pojavile in je potem bila kriva snažilka, ki je menda zamenjala nekaj. V zakonu
               moramo te možnosti, da se na takšen način prirejajo zadeve, preprečiti. In bil bi
               zelo vesel, da v vladajoči koaliciji, če se zavzemate za racionalizacijo, o kateri
               vsi govorimo, da to podpremo in zakon naredimo čim bolj jasen in transparenten. Če
               ne, potem je seveda zastonj govoriti, da si ta državni zbor prizadeva preprečevati
               korupcijo. Tako slabo napisani zakoni največkrat omogočajo korupcijo ali pa jo celo
               pospešujejo. Za to gre, gospa državna sekretarka.</p>
            </sp>
            <sp xml:id="SDZ3-Redna-32-2003-12-16.sp253">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj, izvolite. Hvala.</p>
            </sp>
            <sp xml:id="SDZ3-Redna-32-2003-12-16.sp254">

               <speaker>LEOPOLD GROŠELJ:</speaker>

               <p>Mogoče bo po letu 2004 bistveno drugače, ampak v naši državi ni dovolj dela. In tudi
               veliko ponudnikov pride. Tako za velika naročila absolutno ni noben problem v tem. In
               tudi ne vem, kdo bi se tudi poigraval. Jaz sem že omenil. Zato je tudi pritožbeni
               rok, saj vidite, koliko imamo potem tudi pritožb na revizijo, revizijo postopka glede
               javnih naročil. Jih imamo. Ne bi se pa sedaj v eni pavšali oceni strinjal z gospodom
               Tankom, ki je rekel, da vemo, kako je bilo in kaj smo obravnavali na komisiji za
               nadzor proračuna, kot da se zavestno to krši. Na pamet govorim, ampak mislim, da smo
               imeli v teh poročilih, ki smo jih obravnavali, predvsem ugotovitve, ki so dokazovale,
               da je bilo bistveno več porabljenih javnih sredstev, ko je bil en projekt dokončan.
               To so te napake. Tudi od 50, do 60 ali celo več odstotkov. Pa dajmo tudi pogledati,
               ko smo obravnavali poročila za posamezne lokalne skupnosti. Sistem, ki ga izvajamo že
               štiri ali pet let, pa ne nazadnje vsi tisti, ki dajejo te razpise, se zelo bojijo
               kakršnekoli pritožbe in tudi revizije. Zakaj? Govorim izključno tudi zaradi izgube
               časa. Vsak tisti, ki dela, hoče dobiti, da bo opravil to svojo investicijo tudi čim
               cenejše. Zato mora biti dokumentacija tudi pripravljena. Se pa tudi naredi, ko
               ugotoviš, da moraš še nekaj popraviti. In to v teh primerih, zlasti vaša točka 3 o
               tem govori. Nekaj manevrskega, poštenega prostora, če lahko temu rečem, pa mora tukaj
               vsebovati, ker hočejo zaščititi tudi svoja javna sredstva, ki jih imaš preko
               državnega proračuna ali pa preko zadrug, ampak v tej končni fazi je skoraj vseeno. To
               bi rekel, je tisto. Vsak, ki je, podaš razpis, gledaš na svoje roke, da odpreš in
               začneš investicijo tudi izvajati. So primeri, dogovoriali niso, potem seveda velja
               cela veriga, tako kot smo imeli včasih reprodukcijske verige, ampak na tem pa ne more
               sloniti cela vsebina ali pa vsaj to, kar govorimo v tem 10. oziroma 11. členu v
               zakonu o javnih naročilih. Tukaj ne vidim strahov. Morate tudi imeti, da lahko
               normalno izpeljete in zaščitite vse interese, v zaščito, bi rekel, javnih in
               finančnih, seveda, tudi svojega poslovanja. Čisto vseeno katero podjetje je, ali na
               področju infrastrukture, komunale in tako naprej. Vsak želi, da bo čim ceneje izvedel
               investicijo in da mu bo ta investicija prinesla tudi svoj efekt pričakovanega uspeha.
           </p>
            </sp>
            <sp xml:id="SDZ3-Redna-32-2003-12-16.sp255">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp256">

               <speaker>JOŽE TANKO:</speaker>

               <p>Jaz mislim, da vse ni tako idealno, kot ste povedali gospod Grošelj. Slovenija ima 2
               milijona ljudi, ima, ne vem, 190, 194 županov, ki imajo take in drugačne interese.
               Tudi midva sva bila včasih med njimi in sva, upam, da oba solidno delala v tistem
               delu, ko sva morala ta zakon izvajati. Vsaj jaz vem, da sem ga, tudi sem tako
               poročilo dobil. Vendar jaz bi rad povedal še enkrat. Govorimo o vrednostih, ki so do
               5 milijonov evrov in ni zahtevana objava. Takih naročil je v tem javnem sektorju v
               Sloveniji najmanj 95%. Zelo malo investicij, zelo malo razpisov, zelo malo teh stvari
               je nad milijardo 200 oziroma 5 milijonov evrov, zelo malo. Največji cestni, pa morda
               še kakšen projekt pride, vsi ostali so pa tukaj notri.</p>
               <p>Ko bomo mi ta zakon speljali do konca in če se bodo ti naročniki znašli, ne bo ostalo
               od zakona o javnih naročil nič, samo zakon. Veste, mi imamo strokovnjake za
               korupcijo, to je 100%, nimamo pa strokovnjakov za preprečevanje korupcije, to je pa
               tudi 100%, ker ne uspejo narediti nič. Te imamo, vendar vsi pravijo, da nimamo
               mehanizmov, da bi to preprečili. Če bomo ta zakon sprejeli, jih niti potrebovali ne
               bodo, ker bo vse legalno. Vse bo teklo po čisto običajnem normalnem postopku, po vseh
               principih in to ne bo več nobena zadeva, to ni več korupcija, to ne bo več napaka v
               postopku, to ne bo več, ne vem kaj. Računsko sodišče bo tu nepotrebno, prav tako urad
               za javna naročila. In da stvar ni prav enostavna, kaže tudi to, da je zelo veliko ali
               v več revizijah se je ugotovilo, da imata o isti stvari urad za javna naročila, ki je
               dal soglasje k nekemu postopku, in računsko sodišče, ki je delalo revizijo naknadno,
               zelo različno mnenje. To se pravi, da celo tisti, ki se s tem profesionalno
               ukvarjajo, ki so zadolženi, ki imajo legitimno legitimacijo in ki so zadolženi za
               revizijo, nimajo o tej stvari istega mnenja. Če sedaj hočemo te dileme, te kolizije,
               inštitucije rešiti tako, da bomo z neko postavko olajšali, sprostili, potem smo
               zadevo zgrešili. Meni je popolnoma jasno, da čisto vsak, ki je zapadel javnim
               naročilom, je zainteresiran, da je tega čim manj. Kršitev je bilo velikopredvsem
               zaradi tega, ker v treh, štirih, petih letih ni uspelo sankcionirati in pritisniti te
               javne naročnike, da bi zakon sploh spoštovali. Ampak se je delalo naprej po tistih
               metodah pred letom 1997. Tam je bil problem. In tu je ključen problem tega našega
               odnosa.</p>
               <p>Še ena stvar je gospod Grošelj. Ko boste pogledali naslednji člen, tam se tudi ne
               predpisuje več obvezna sestava razpisne dokumentacije. Odpre se novo polje presoje,
               kaj se bo zahtevalo in kaj se ne bo zahtevalo. Se pravi, nekdo, ki dela v javnem
               segmentu, bo spet prosto, samostojno odločil, kaj bo za njega pomembno, kaj ne bo,
               kaj bo upošteval, kaj ne bo, in se bo spet odprla neka nova možnost in prilagajanje
               tem zadevam. Mislim, da vemo o čem govorimo. Te stvari, na tak način, tako
               poenostaviti, kot jih sedaj s temle zakonom delamo, se ne sme. In če je kje potreben
               standard, tak standard potrebujemo v javnem sektorju. Kako delujejo zasebne firme, je
               njihov problem. Ampak javni sektor pa mora poslovati po nekih pravilih. Če je vloga
               za vrtec predpisana, kakšna je, če je, ne vem, davčna napoved predpisana, kakšna mora
               biti, če je, ne vem, vloga za štipendijo predpisana, bo verjetno tudi mogla biti
               vloga za kandidiranje in za razpis, ali pa zahtevek, ali pa dokument za oddajo
               javnega naročila. Jaz mislim, da je to čisto običajna in normalna zadeva in zahteva,
               ki sodi k standardu poslovanja javnega sektorja. Mi te zadeve, poslušajte, na tak
               način ne moremo pustiti. Gre pa za vrednosti do milijarde 200. Ne za 3 milijončke,
               ampak do milijarde 200. Polovica občin nima tolikšnega poračuna v Sloveniji in
               govorimo o teh številkah.</p>
            </sp>
            <sp xml:id="SDZ3-Redna-32-2003-12-16.sp257">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj? Ne želite. Zaključujem torej razpravo o 11. členu in
               petih amandmajih k temu členu. Odpiram razpravo o 13. členu in dveh amandmajih. Pod 1
               je amandma poslanske skupine Slovenske demokratske stranke, pod 2 štirih poslanskih
               skupin koalicije. Kdo želi besedo? Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp258">

               <speaker>JOŽE TANKO:</speaker>

               <p>Saj prej sem že malo omenil, da ta člen, ki se korigira oziroma predlagamo ta naš
               amandma, da se besedica "lahko" črta, pomeni samo nadaljevanje zgodbe, ki smo jo
               sedaj povedali. Jaz mislim, da vse te modalitete, vse te proste izbire in tako
               naprej, je treba iz testvari rešiti. Mi bomo počasi pripeljali ta zakon o javnih
               naročilih tako daleč, da ne bomo rabili niti več državne revizijske komisije. Vse bo
               neka prosta presoja, vsak se bo odločil. Pritožb praktično ne bo nobenih več možnih
               in tako naprej. Jaz mislim,da je treba norme poslovanja pri javnih naročilih
               določiti. Ne zato, da bomo oteževali poslovanje javnega sektorja, ampak zato, da bo
               posloval dovolj kredibilno, dovolj korektno in da bodo navsezadnje imeli primeren
               dostop do teh javnih naročil vsi ponudniki, ki izpolnjujejo pogoje. Nam ni cilj, da z
               obravnavo oziroma s tem delom, ko določamo obrazec oziroma vsebino razpisne
               dokumentacije, naredimo že vnaprejšnjo selekcijo, da so naročniki tisti, ki delajo
               selekcijo potencialnih kandidatov. Mislim, da je to popolnoma zgrešeno in je treba
               narediti zadevo tako, da so stvari dostopne vsem pod enakimi pogoji, kajti to je
               ključni smisel javnega naročanja, ne pa selekcija in odbiranje, in to vsak naročnik
               naredi za sebe, se pravi, da potem sistema ni več.</p>
            </sp>
            <sp xml:id="SDZ3-Redna-32-2003-12-16.sp259">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker nihče več ne želi besede, zaključujem razpravo.</p>
               <p>Prehajamo na razpravo o 14. členu in amandmaju poslanske skupine Slovenske
               demokratske stranke k temu členu. Kdo želi besedo? Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp260">

               <speaker>JOŽE TANKO:</speaker>

               <p>Najprej bi opozoril - in to sem šele zdaj videl -, da so to skupni amandmaji
               Slovenske demokratske stranke in Nove Slovenije. Take smo vložili, skupaj podpisane,
               in mislim, da je to napaka tudi v vašem arhivu.</p>
               <p>Kar zadeva ta 14. člen in naše dopolnilo, se nanaša na črtanje oziroma na to, da ste
               predlagali, da mora dokumentacijo naročnik posredovati v šestih dneh. Mislim, da je
               ta zadeva povsem brezpredmetna. Mnogo boljša je stara dikcija, ki zahteva, da
               naročnik predloži razpisno dokumentacijo v dvehdneh. S tem, ko je naročniku
               prepuščeno, da manipulira do šest dni, lahko izbira, da bo nekomu dal prvi dan,
               nekomu pa šesti dan. In v bistvu tega ponudnika, ki mu, recimo, ne "paše", potegne za
               en teden. Tako mu vzame zelo kvaliteten čas, da bi lahko oblikoval ponudbo. Ta
               dikcija oziroma to podaljšanje možnosti naročniku pomeni zelo veliko manipulacijo,
               daje naročniku veliko in bistveno preveč svobode in naročnike postavlja v zelo
               neenakopravne pozicije. Mislim, da morajo biti ti roki zelo kratki, kajti tisti dan,
               ko je razpis objavljen, tisti dan mora imeti naročnik pripravljeno kompletno
               dokumentacijo in jo lahko tudi takoj distribuira. Ne pa, da še pet, šest dni čaka, da
               bo to zadevo posredoval naprej, in s tem tudi regulira ta pripravljalni čas za
               oblikovanje ponudbe pri ponudnikih.</p>
            </sp>
            <sp xml:id="SDZ3-Redna-32-2003-12-16.sp261">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Hvala tudi za opozorilo - v pregledu amandmajev je res napaka. Tam, kjer
               je navedena kot predlagateljica poslanska skupina Slovenske demokratske stranke, je
               razvidno iz vloženih amandmajev, da nastopate skupaj s poslansko skupino Nove
               Slovenije.</p>
               <p>Želi še kdo besedo? <stage>(Ne želi.)</stage> Razpravo zaključujem.</p>
               <p>Odpiram razpravo o 17. členu in amandmaju poslanskih skupin Slovenske demokratske
               stranke in Nove Slovenije k temu členu. Kdo želi besedo? Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp262">

               <speaker>JOŽE TANKO:</speaker>

               <p>V tem primeru mislim, da gre za en manjši vsebinski popravek. Kljub temu da smo to
               dikcijo predlagali tudi že na odboru, pa ni bila sprejeta, menimo, da je strokovno
               primernejša ta varianta, ki jo mi predlagamo, kot tista, ki je v tem členu
               akceptirana. Mislim, da bi bilo smiselno, da se ta zadeva tudi podpre in pa sprejme.
           </p>
            </sp>
            <sp xml:id="SDZ3-Redna-32-2003-12-16.sp263">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več besede, razpravo zaključujem. Odpiram razpravo o
               19. členu in amandmaju istih predlagateljev k temu členu. Kdo želi besedo? Gospod
               Drobnič, izvolite. Potem gospod Tanko.</p>
            </sp>
            <sp xml:id="SDZ3-Redna-32-2003-12-16.sp264">

               <speaker>MAG. JANEZ DROBNIČ:</speaker>

               <p>Predlagane izjeme, ki so navedene v temeljnem besedilu zakona, niso primerne in ne
               prispevajo k urejanju določanja vrednosti javnih naročil. Takih določb bi se morali
               izogibati in zato je tudi predlog amandmaja, da se črta četrti odstavek 19. člena
               tega zakona.</p>
            </sp>
            <sp xml:id="SDZ3-Redna-32-2003-12-16.sp265">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite. Ne želite besede. Gospod Grošelj, izvolite.</p>
            </sp>
            <sp xml:id="SDZ3-Redna-32-2003-12-16.sp266">

               <speaker>LEOPOLD GROŠELJ:</speaker>

               <p>Pripomba, da v bistvu mi pa ni jasno, zakaj bi postavljali bolj zahtevne pogoje, kot
               je to določeno z evropsko direktivo. To so pasti, ki mi tudi niso jasne. Mislim, da
               nismo nič napisali. Tako je kot smo imeli v sedaj veljavnem zakonu o javnih
               naročilih. Saj tukaj ni bilo spremembe v tem členu. In to je v bistvu ostalo tudi v
               novem zakonu. Da smo pa bolj papeški kot je papež, pa nekatere zadeve tudi ne
               razumem, pa da si sami sebi grenimo življenje.</p>
            </sp>
            <sp xml:id="SDZ3-Redna-32-2003-12-16.sp267">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej gospod Drobnič, potem gospod Tanko.</p>
            </sp>
            <sp xml:id="SDZ3-Redna-32-2003-12-16.sp268">

               <speaker>MAG. JANEZ DROBNIČ:</speaker>

               <p>Sprašujete, zakaj bi bili bolj papeški od papeškega. Predvsem moramo zagotoviti
               enakost. Kolikor bolj imamo razvite instrumente za enakost, to ne pomeni, da smo
               ostrejši. V tem smislu glede simetričnosti do javnih naročil oziroma izjem smo bolj
               pravični. To je dejstvo. Seveda imajo nekatere države tu ključne instrumente, seveda
               so enaki zaradi enotnega prostora. Določeni so pa lahko tudi posebni.</p>
            </sp>
            <sp xml:id="SDZ3-Redna-32-2003-12-16.sp269">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp270">

               <speaker>JOŽE TANKO:</speaker>

               <p>Preden se komentira rešitev, ki je v tem dopolnjenem besedilu, je treba natančno
               prebrati tudi 29. člen, ki je v tem tretjem odstavku in ki piše takole: Naročnik ne
               sme prišteti k vrednosti naročila za gradnje vrednosti blaga ali storitev, ki niso
               potrebne za naročila z namenom, da bi se izognil uporabi zakona za naročila tega
               blaga ali teh storitev.</p>
               <p>In zdaj smo mi dali za naročnik dodatek, ki "opravlja dejavnost na vodnem
               energetskem, telekomunikacijskem in transportnem področju." To se pravi, da ta
               omejitev velja samo za te naročnike s tega področja. Ves preostali del javnega
               sektorja pa to lahko počne. Mi s tem vnašamo izjemo, da lahko naročniki ostalega
               javnega sektorja pri javnih razpisih kar dodajo nove zadeve, ki nimajo z namenom
               naročila, z razpisom popolnoma nobene zveze. Veste, ta je pa malo krepka. Ker na ta
               način se lahko, ne vem, pri enem vodovodu zraven naredi še fasada v nekem zadružnem
               domu in tako naprej, ali pa nekem drugem objektu, into brez javnega naročila. Jaz
               mislim, da te stvari ne smemo tako poenostavljati in v tem delu ne sme biti nobenih
               izjem. Naročniki k vrednostim ne smejo prišteti naročila za gradnje vrednosti blaga
               in storitev, ki niso potrebni za izvršitev naročila. To mislim, da je povsem
               normalno. S tem, ko pa damo notri to izjemo, pa naredimo gromozansko luknjo za 70%
               ostalega javnega sektorja. To je naslednja gromozansko velika izjema. To pomeni, da
               lahko naročniki v javnem sektorju, pa naj bo to občina, javni zavodi ali pa kdorkoli,
               delajo, kar hočejo z javnim naročilom. Razpišejo eno, zraven pa "doštukajo" še
               trikratno vrednost javnega naročila, ker ni nobene omejitve. Če si tako predstavljamo
               poslovanje po zakonu o javnih naročilih potem tega poslovanja ni več. To moramo
               vedeti. Ko vnesemo neko izjemo, naredimo en ventil. In to velik ventil. To pomeni
               čisto neko drugo rešitev. Tako tolerantni pri tej zakonodaji pa verjetno spet ne
               smemo biti, da bomo kar "dokladali", ne vem, neke fasade, ko bomo delali neko
               pregrado,pa bomo tam na drugem koncu, 20 kilometrov stran, še nek asfalt vrgli in
               tako naprej. To pa ne gre. Zato je treba te zadeve na nek drugačen način reševati ne
               pa z izjemami. Pri vsakem členu, ki smo ga do zdaj obravnavali, je napisana izjema.
               Čisto v vsakem členu, ki smo ga zdaj obravnavali, je napisana izjema, bodisi pri
               objavi, bodisi pri predstavitvi na portalu, bodisi pri kandidiranju, bodisi pri
               uporabi postopka. Tudi postopke smo razširili. Zdaj ni več samo odprt postopek
               običajen, ampak je zdaj še nek dodaten.</p>
               <p>Skratka, vsa zadeva funkcionira na nek izjemno svoboden način.</p>
            </sp>
            <sp xml:id="SDZ3-Redna-32-2003-12-16.sp271">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več besede, razpravo zaključujem. Odpiram razpravo ob
               43. členu in amandmaju poslanskih skupin, torej Slovenske demokratske stranke in Nove
               Slovenije k temu 43. členu. Kdo želi besedo? Gospod Drobnič, izvolite.</p>
            </sp>
            <sp xml:id="SDZ3-Redna-32-2003-12-16.sp272">

               <speaker>MAG. JANEZ DROBNIČ:</speaker>

               <p>Hvala lepa za besedo. Pogoj za elektronsko poslovanje določa že zakon, zato ni treba
               teh temeljnih določil določati še v tem zakonu. To je problem, ki se pojavlja že
               nekaj časa, da kopiramo splošne določbe, ki imajo univerzalen značaj, še v posamezne
               določbe, da bi bolj veljalo. Če je kaj treba, je treba s podzakonskim aktom urediti
               naročnikovo organizacijo za sprejemanje in obdelavo ponudb z ustrezno tehnologijo, da
               ne pride do napak in zlorabe postopkov oddaje javnih naročil. To kar je že urejeno v
               zakonu za potrebe elektronske oddaje ponudb, povsem zadošča in ni treba, da bi to
               drugače urejali v tem zakonu.</p>
            </sp>
            <sp xml:id="SDZ3-Redna-32-2003-12-16.sp273">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Želi še kdo besedo? <stage>(Ne.)</stage> Zaključujem razpravo. </p>
               <p>
               Odpiram razpravo o 53. členu in amandmaju štirih poslanskih skupin koalicije k temu
               členu. Želi kdo besedo? <stage>(Ne.)</stage> Razpravo zaključujem.</p>
               <p>Odpiram razpravo o 57. členu in dveh amandmajih poslanskih skupin, Slovenske
               demokratske stranke in Nove Slovenije, k 57. členu. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp274">

               <speaker>JOŽE TANKO:</speaker>

               <p>Ta člen je tudi eden tistih, ki so po mojem mnenju kar bistveni, kajti ta člen
               zmanjšuje preglednost in omogoča naročnikom v javnem sektorju, da svojih podatkov ne
               objavljajo in da se skrijejo za nekimi podatki oziroma za tem širšim družbenim
               interesom. Mislim, da je vsako delovanje v javnem sektorju v javnem interesu, zato
               mislim, da na tem področju ne sme biti nikomur omogočeno, da določenih podatkov, ki
               so navedeni v tem petem odstavku, pa tudi v drugem, ne bi objavil. To pomeni na nek
               način možnost naročnikom, da se za svojimi odločitvami skrijejo, jih opredelijo kot
               pomembne in kot take, ki ovirajo delovanje družb, in so lahko tudi tajne. S tem pa
               tudi onemogočajo preglednost vsem tistim, ki so kandidirali, in tudi tistim, ki bi
               radi pravzaprav vedeli, kaj se s temi javnimi sredstvi dogaja. Mislim, da je na tem
               področju treba zagotoviti tudi z zakonom maksimalno transparentnost, maksimalno
               preglednost. Zato bomo po novem imeli elektronski portal in obstoječe imamo tudi že v
               Uradnem listu. In z vsemi temi zadevami, ki so bile do zdaj povsem običajne, povsem
               normalne, ko smo morali kot tisti, ki smo izpeljali javno naročilo, vse te podatke
               objaviti, se zdaj spet dopušča možnost, da nekdo opredeli, in to po nekem ne javnem
               postopku, ampak se kar odloči, da teh določenih stvari pač ne bo objavil. To pomeni,
               da se začne ves ta javni del in poraba javnega denarja skrivati za neke pregrade, za
               neke planke. S tem si bodo vsi tisti, ki to delajo, lahko zadeve uzurpirali in
               izvajali te postopke javnega naročanja čisto tako, kot jim enostavno ustreza tisti
               trenutek. Kadar ne bo kakšna stvar "pasala", in če bodo te zadeve tako napisane,
               skoraj v nobenem primeru ne bo nobena stvar nobenemu "pasala", potem na tem delu ne
               bo popolnoma nobenega pregleda in bo vse zavito v tančico skrivnosti, mraka, teme,
               polteme in tako naprej. Vse bo odšlo nekam in se bo delalo na zelo, tak skrivnosten
               način, zafunkcionirale bodo lože. Če bo ta zakon sprejet v taki obliki, kot je
               napisan, bo zafunkcionirala loža. Sam dogovor, samo neobjavljanje, skrivanje, do
               milijarde 200 ni treba popolnoma nič narediti. To je praktično uničenje na tem
               področju.</p>
            </sp>
            <sp xml:id="SDZ3-Redna-32-2003-12-16.sp275">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Po vrstnem redu, kot ste se prijavili gospod Sok, gospod Drobnič, gospod
               Grošelj. Gospod Sok izvolite.</p>
            </sp>
            <sp xml:id="SDZ3-Redna-32-2003-12-16.sp276">

               <speaker>ALOJZ SOK:</speaker>

               <p>Hvala lepa za besedo. Jaz bom zaradi javnosti, če nas spremlja in posluša, prečital
               peti odstavek 70. člena, ki je s tem amandmajem, med drugim predlagam, da se črta. In
               sicer pravi: "Naročniku ni treba objaviti nekaterih informacij o dodelitvi naročila,
               če bi objava takih podatkov ovirala izvajanja zakona ali bila drugače v nasprotju s
               širšim družbenim interesom ali če bi posegala v legitimne gospodarske interese javnih
               ali zasebnih podjetij ali posegala v pošteno konkurenco med ponudniki.</p>
               <p>Jaz mislim, da takšen odstavek člena je škandalozen. Saj v bistvu se lahko za
               legitimnih gospodarskim interesom javnim in zasebnim podjetjem skriva interes, da se
               podatki ne objavijo. Vse bolj sem prepričan, da so ta zakon in ta določila napisali
               ljudje, ki pričakujejo na podlagi tega zakona določene provizije. Dejansko soto
               pisali ljudje, ki pričakujejo provizije. Že prej sem povedal, da sem v reviji Mladina
               prečital, kako zgraditi šolo v enem mesecu. En mesec je bil rok za izgradnjo šole.
               Nihče se ni prijavil. Seveda, kdo pa lahko šolo zgradi v enem mesecu. Ker se nihče ni
               prijavil, se je v skladu z zakonom o javnih naročilih lahko šlo v neposredna
               pogajanja z že naprej izbranim izvajalcem. In na koncu se niti zaradi legitimnega
               gospodarskega interesa tega podjetja nikjer ne sme objaviti noben podatek. To je
               škandal. Ta zakon, gospe in gospodje, ta zakon uzakonja korupcijo. Jaz dejansko se
               čudim, da sploh nekaj takega lahko kot predlagatelji ponudite in predlagate, da se to
               sprejme, zaradi uskladitve z zakonodajo Evropske unije. Hvala lepa. Jaz za takšna
               določila ne morem glasovati. In me čudi, ko poslušam tukaj razpravo, v bistvo dveh
               nekdanjih županov, ki oba vesta, za kaj gre, oba poznata, vendar povsem
               kontradiktorno razpravljate.</p>
               <p>Moram reči, da me je gospod Tanko s svojimi razpravami bistveno bolj prepričal, kot
               pa kolega Grošelj. Hvala lepa.</p>
            </sp>
            <sp xml:id="SDZ3-Redna-32-2003-12-16.sp277">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite.</p>
            </sp>
            <sp xml:id="SDZ3-Redna-32-2003-12-16.sp278">

               <speaker>MAG. JANEZ DROBNIČ:</speaker>

               <p>Torej, z zakonom verjetno želimo doseči preglednost, zmanjšanje korupcije in enakost
               dostopa. Ampak to od začetka do konca zakona oziroma od začetka faze, te prve faze
               oddaje naročil, do njenega zaključka. O tem morajo biti ljudje seznanjeni, zlasti pa
               tisti, ki so pretendenti na to. Zato imamo Uradni list, da se v njem objavlja. Ne pa,
               da se gremo ali pa da se greste kakšne igrice o vmesnih kanalih, kjer bi se, denimo,
               zadostilo zakonu, pa vendarle informacije ne bi bile dostopne ljudem. Vsi taki
               poskusi so neprimerni in ne ciljajo, ne izpolnjujejo teh treh kriterijev, ki so
               vendarle osnova za zakon: preglednost, zmanjšanje korupcije, enakost dostopa. Zakaj
               se ne zasledujejo tisti cilji, zakaj ne izjeme objavljanja končnih izidov, zakaj to
               narediti, zakaj ne objaviti tega? Izjeme so nedopustne z vidika ciljev zagotavljanja
               javnosti naročil in preprečevanja korupcije. To najbolj vpliva, ker ljudje vedo, kaj
               se je zgodilo. Tisti, ki so pretendenti, ali katerikoli drug državljan se lahko
               spusti v to. To je cilj preprečevanja korupcije. Mi se pa želimo odmakniti od tega.
               Zato je seveda tisti zakon o omejevanju korupcije, že naslov je napačen, omejevali
               bomo, drugače jo bomo imeli, jo bomo pa malo omejili, tako kot v vrtičku, pa jo bomo
               na primeren način gojili kot neke cvetke. Ampak to, je to. V drugih zakonih se delajo
               problemi. Tisti zakon bo malo pomagal, ki je tam notri. Ampak take reči v neštetih
               zakonih, ki se jih sprejema, pa vodijo k temu, ali se bo preprečevalo korupcijo ali
               se bo omejevalo ali pa celo pospeševalo. Amandmaji so seveda zelo utemeljeni in
               pričakujem, da jih boste po zaključkih podprli.</p>
            </sp>
            <sp xml:id="SDZ3-Redna-32-2003-12-16.sp279">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj, izvolite.</p>
            </sp>
            <sp xml:id="SDZ3-Redna-32-2003-12-16.sp280">

               <speaker>LEOPOLD GROŠELJ:</speaker>

               <p>Gospod Sok, jaz se sploh ne trudim, da bi vas prepričal, ker mi tudi ni treba.
               Mislim, da zaupanje, kot župan, sem pa imel, v vseh svojih 12-ih letih sem imel, sem
               dobil približno 60 do 90 % ali pa 30% volivcev, ampak to ni pomembno.</p>
               <p>Kar se tiče drugega amandmaja, ponovno postavljam, stališče, da spet postavljamo
               neke nove zahteve, ki jih nimajo in ne veljajo za člane Evropske unije. Tu se
               pridružujem stališču vlade, ki ga imamo pred seboj.</p>
               <p>Kar se pa tiče prvega amandmaja, je pa tako. Jaz berem v državnem zboru Poročevalca
               in zelo redko Uradni list. Ne vem, če milijon 300 državljanov bere Uradne liste, da
               bi bila to edina informacija, ker potem tudi župani verjetno ne objavljajo vsak mesec
               tisti D2 obrazec, ki ga morajo pošiljati tudi na ustrezno finančno ministrstvo, da to
               objavljajo tudi preko svojih internih ali pa ne vem kakšnih drugih obvestil. Vendar
               je pa vsak naročnik še po sedanjem zakonu o javnih naročilih dolžan, da vsakega
               obvesti, kakšen je izid javnega razpisa. Vsak dobi. Mislim da je bilo to zadoščeno,
               ker tudi vlada tukaj navaja, da ne podpira, zlasti, ker se vse to objavi na enotnem
               portalu.</p>
            </sp>
            <sp xml:id="SDZ3-Redna-32-2003-12-16.sp281">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko izvolite, potem gospod Sok.
           </p>
            </sp>
            <sp xml:id="SDZ3-Redna-32-2003-12-16.sp282">

               <speaker>JOŽE TANKO:</speaker>

               <p>V tem zakonu so zelo natančno predpisani postopki ali pa uporabljene direktive za
               tisti del javnih naročil, za katere je obvezna objava v uradnem glasilu Evropske
               skupnosti. To je nad 5 milijonov evrov. Vse natančno piše, kdaj je treba objaviti,
               koliko prej in tako naprej. V tem členu, v tretjem odstavku tudi piše: Če je bila
               oddaja javnega naročila objavljena tudi v uradnem glasilu Evropske skupnosti, je
               treba opraviti objavo izida postopka za oddajo naročil tudi v tem glasilu. V tem
               primeru mora poslati zahtevo za objavo najkasneje v 48 dneh po sklenitvi pogodbe. To
               se pravi, ta del je povsem rešen in nedvoumen. Problem je pa vse tisto, kar je do
               nivoja Evropske skupnosti. In tam smo si mi pa "naštimali" izjemno veliko lukenj.
               Izjemno veliko izjem in izjemno veliko toleranco. Kar naenkrat ni treba skoraj nič
               več objaviti, če se bomo tako odločili, niti razpisa. Vse gre po omejenem postopku in
               tako naprej. In tisti odstavek, pred tem odstavkom že piše, ali pa če preberem prvi
               odstavek: "Naročnik mora objaviti izid postopka za oddajo javnega naročila na enotnem
               informacijskem portalu urada za javna naročila najkasneje v 14 dneh po sklenitvi
               pogodbe." Brez problema. Naslednji odstavek: "Naročniku pa ni treba ravnati po
               prejšnjem odstavku, če je bilo javno naročilo oddano po drugem odstavku 19. člena
               tega zakona in ocenjena vrednost celotnega javnega naročila ne presega vrednosti, za
               katerega je potrebna objava v Uradnem listu." Tu pa gre za naročila po omejenem
               postopku. Se pravi, na eno izjemo vežemo drugo, vežemo tretjo. Skratka, poskrbeli
               smo, da je niz odločitev v postopkih javnega naročanja pokrit z razno raznimi
               zadevami, razno raznimi izjemami. To pa enostavno te preglednosti povsem zapira. In
               ne moremo reči, da smo si postavili enaka pravila, kot so pravila za Evropsko
               skupnost. Oni imajo interes za velika naročila, nad 5 milijonov evrov, mi pa nimamo
               interesa, da bi imeli tista naročila, ki so do 5 milijonov evrov. Teh je, sem prej
               rekel, 95%, 99% jih je. Mi si tam ne dovolimo nobenega nadzora več in vgrajujemo v ta
               zakon posebne izjeme. Blokiramo objavo informacij, ne objavljamo izidov. Celo
               postopki so lahko na nek način, smo prej ugotavljali, zelo posebni, zelo specialni.
               Dopuščajo oddajo kar takole, po dogovoru in tako naprej. Skratka, zakonao javnih
               naročilih skoraj ni več. Vse so v tem zakonu, govorimo samo o izjemah. Ne o javnih
               naročilih, ampak o izjemah pri javnih naročilih. In teh je sedaj nastalo za 80% vseh
               javnih naročil. In samo tisti, ki ne bo znal narediti postopka po neki drugi
               kategoriji, bo šel po nekih zelo odprtih postopkih in bo moral uporabljati te zadeve.
               Mislim, da to ne sodi v ta zakon in ne sodi k preglednosti javnih naročil. To je, bi
               rekel, odstop ob vseh normalnih norm. Hvala.</p>
            </sp>
            <sp xml:id="SDZ3-Redna-32-2003-12-16.sp283">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-32-2003-12-16.sp284">

               <speaker>ALOJZ SOK:</speaker>

               <p>Čisto na kratko bi rad repliciral. Seveda, gospod Grošelj; nimamo dobrih ocen glede
               korupcije v Republiki Sloveniji. Te ocene so slabe in zato sprejemamo tudi zakon o
               omejevanju korupcije. Argument vlade, da bi sprejem tega drugega amandmaja pomenil za
               slovenske naročnike obveznost, ki je naročniki iz držav članic Evropske unije nimajo,
               v tem trenutku, ko je ocena glede korupcije v Sloveniji slaba, seveda ne zdrži neke
               realne presoje. Ali bi to, če objavljamo tepodatke, bistveno podražilo te postopke?
               Če jih bistveno ne podraži, če karkoli naredimo v tej smeri, kar sem sam slišal,
               mislim, da je bila gospa sekretarka tudi v tisti oddaji na televiziji, ko so se vsi
               na koncu strinjali, da se v Sloveniji preko 40 milijard tolarjev preko javnih naročil
               izgubi v privatne žepe. Gre pa za denar davkoplačevalcev. Se pravi, karkoli bomo
               naredili v tej smeri, bo dobro za to državo. In tako, kot vi pravite, seveda gospod
               Grošelj, tako bi moralo biti, pa ni tako. Sami veste, da ni tako. In če bomo takšne
               zakone sprejemali, potem seveda v tej državi še dolgo ne bo tako, kot bi moralo biti.
               Hvala lepa.</p>
            </sp>
            <sp xml:id="SDZ3-Redna-32-2003-12-16.sp285">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Grošelj, izvolite.</p>
            </sp>
            <sp xml:id="SDZ3-Redna-32-2003-12-16.sp286">

               <speaker>LEOPOLD GROŠELJ:</speaker>

               <p>Gospod Sok! Katera številka za vas vsebuje vse elemente za korupcije? Ne nazadnje je
               to vaš problem. Ko ste poslušali tudi razpravo, ste tudi sami sodelovali in če je za
               vas tudi 6%, to za mene za enkrat ni. Seveda ne trdim pa, da je ni. Ampak na tem
               področju, o katerem sem govoril, zlasti glede prvega in pa tega drugega amandmaja, pa
               seveda ne razumem tako in ne vidim korupcije v takem smislu, kot jo vi
               interpretirate. Hvala.</p>
            </sp>
            <sp xml:id="SDZ3-Redna-32-2003-12-16.sp287">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Tanko, izvolite.</p>
            </sp>
            <sp xml:id="SDZ3-Redna-32-2003-12-16.sp288">

               <speaker>JOŽE TANKO:</speaker>

               <p>Ja, pa bi mogoče še na temo korupcije dva stavka. S tem, ko na tak način popravimo
               zakon, kot je zakon o javnih naročilih, pa še kakšen drug zakon, ko dosedanja
               ravnanja, ki so bila ocenjena kot dejanja, kot neprimerna dejanja, tako jih je
               ocenilo računsko sodišče, pa še kdo, ko spremenimo vsebino tega, potem očitno
               naredimo tudi reformo tega, kaj je korupcija, in s tem bomo popravili 70% ugotovitev
               računskega sodišča. Problem zaradi tega ne bo nič manjši. Toliko stvari se bo
               naredilo sedajle samo pod krinko zakona, da bo to vselegalno in čisto in podprto s
               temi stvarmi, vendar v principu gre za dejanja, kot jih je prej omenil kolega Sok.
               Posel, korupcija teče naprej. Blindirano je vse, ve se nič, vse nekaj poteka zadaj
               itn. To bo ostalo. Tega bo še več. Popravljati zakon o javnih naročilih samo zato, da
               bomo imeli na koncu boljšo statistiko, je čista brezveznost. Ta zakon bi morali
               popraviti zato, da bi imeli boljše in bolj pregledno poslovanje, ne pa statistike; da
               bomo ugotavljali, da zdaj pa ni več korupcije - kot tam, ko smopopravili zakon o
               prekrških, pa ne vem, kaj je nastalo, prekršek ali pa čisto navaden prestopek. S tem
               nismo rešili ničesar. Zadeve se odvijajo v nezmanjšanem številu naprej, še bolj se
               odvijajo, ker so kazni petkrat manjše in tako naprej. In tu so bo dogajalo enako. S
               tem, ko bomo to popravili, ne bomo naredili popolnoma nobenega boljšega koraka k
               izboljšanju poslovanja javnega sektorja. Nasprotno, ti problemi se bodo samo še
               povečali, ampak uspeh pa bo - bodo legalni, to pa bo rezultat tega. In to ne bo več
               ocenjeno kot problem, kot stvar, ki je ocenjena kot nezakonita, zato ker bo imela
               zadaj pravno podlago. To boš lahko počel. To bo za sabo potegnilo samo še večje
               probleme, in sicer zakonito večje probleme, na zakoniti osnovi.</p>
               <p>Predlagam vam, da te zadeve, preden se o njih odločate tako v vladi kot v koaliciji,
               še enkrat dobro pregledate in da vidite, kaj so dejanski cilji, ker bo to za sabo
               potegnilo ravno to, kar sem zdajle povedal.</p>
            </sp>
            <sp xml:id="SDZ3-Redna-32-2003-12-16.sp289">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več besede, zaključujem razpravo.</p>
               <p>Odpiram razpravo o 64. členu in amandmaju poslanskih skupin Slovenske demokratske
               stranke in Nove Slovenije k temu členu. Gospod Sok, izvolite.</p>
            </sp>
            <sp xml:id="SDZ3-Redna-32-2003-12-16.sp290">

               <speaker>ALOJZ SOK:</speaker>

               <p>Hvala lepa. Moram reči, da se s stališčem vlade, da pri dolgotrajnih investicijah
               lahko nastopa več podizvajalcev in da se ti podizvajalci pogosto lahko tudi
               zamenjajo, strinjam. Menim, da bi bilo iz tega razloga treba premisliti, ali je potem
               treba podizvajalce v končno poročilo navajati. Vendar tako, kot je zapisano v šestem
               odstavku 64. člena, ki spreminja celoten 79. člen, pa se mi zdi, da je napisano
               nelogično in brez pravega smisla. Kajti če napišete, da mora to poročilo vsebovati
               med drugim tudi vsak del izvedbe naročila, ki ga bo izvedel podizvajalec, če je
               poznan, potem je to prazno določilo zakona. Ob takšni dikciji v zakonu noben
               podizvajalec ne bo poznan. Zakaj bi pa bil, če zakon omogoča, "če je poznan". Potem
               je treba to zadevo drugače napisati ali pa v skladu s tem vloženim amandmajem besede
               "če je poznan" črtati, ker je sicer to dejansko prazno določilo zakona in nadalje
               pomeni možnost prilagajanja ter izigravanja zakonskih določil.</p>
            </sp>
            <sp xml:id="SDZ3-Redna-32-2003-12-16.sp291">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več razpravljati, razpravo zaključujem.</p>
               <p>Odpiram razpravo o 102. členu in amandmaju poslanskih skupin koalicije k temu členu.
               Želi kdo besedo? <stage>(Ne želi.)</stage> Razpravo zaključujem.</p>
               <p>Odpiram še zadnjo razpravo, to je razpravo o 106. členu in amandmaju istih
               predlagateljev k temu členu. Želi kdo besedo? <stage>(Tudi ne.)</stage> Razpravo zaključujem.</p>
               <p>O amandmajih bomo v skladu s časovnim potekom seje zbora odločali danes v okviru
               glasovanj ob 19.55 uri. S tem prekinjam to točko dnevnega reda. Vsem najlepša hvala
               in ob 19.55 uri prehajamo na odločanja. Hvala lepa.</p>
               <stage type="time">(Seja je bila prekinjena ob 19.22 uri in se je nadaljevala ob 19.36 uri.)</stage>
            </sp>
            <sp xml:id="SDZ3-Redna-32-2003-12-16.sp292">

               <speaker>PREDSEDNIK BORUT PAHOR:</speaker>

               <p>Prešli bomo na odločanje o predlogu dveh sklepov kolega Andreja Bajuka in kolega
               Alojza Soka za razpravo o odgovoru predsednika vlade oziroma ministra na njuno
               vprašanje. Počakal bom še sekundo, potem pa bomo začeli z odločanjem. Prosim, če
               najprej preverite delovanje vaših glasovalnih naprav. Ali ste tako prijazni prosim,
               da preverite delovanje glasovalnih naprav, da ne bi bilo nesporazumov? Ali prav
               razumem, da lahko začnemo? Je vse v redu?</p>
               <p>Nadaljujemo s sejo.</p>
               <p>Prehajamo na prekinjeno <title>1. točko dnevnega reda - na vprašanja poslank in
                  poslancev.</title>
               </p>
               <p>V skladu s predlogom kolega doktorja Andreja Bajuka bo zbor odločal o naslednjem
               predlogu sklepa: Državni zbor bo na naslednji redni seji opravil razpravo o odgovoru
               predsednika vlade, magistra Antona Ropa na poslansko vprašanje doktorja Andreja
               Bajuka o strategiji vlade do prodaje podjetij v državnem solastništvu v luči predloga
               nove evropske smernice o prevzemih.</p>
               <p>Lahko odločamo? <stage>(Da.)</stage> Smo sredi glasovanja.</p>
               <p>55 navzočih, 18 za in 36 proti.</p>
               <p><stage>(Za je glasovalo 18.)</stage> <stage>(Proti 36.)</stage></p>
               <p>Ugotavljam, da predlog ni bil sprejet.</p>
               <p>Odločamo o predlogu Alojza Soka o naslednjem predlogu sklepa: Državni zbor bo na
               naslednji redni seji opravil razpravo o odgovoru ministra za pravosodje, magistra
               Ivana Bizjaka, na poslansko vprašanje Alojza Soka o lastninjenju temeljne
               organizacije kooperantov Slovenska Bistrica. Kolega Sok, obrazložitev glasu.</p>
            </sp>
            <sp xml:id="SDZ3-Redna-32-2003-12-16.sp293">

               <speaker>ALOJZ SOK:</speaker>

               <p>Hvala lepa za besedo. Samo za osvežitev spomina, upanja, da bi to izglasovali itak
               ni. Sem pa ministra za pravosodje gospoda magistra Ivana Bizjaka vprašal, kam je
               izginilo premoženje temeljne organizacije kooperantov gozdnega gozdarstva iz
               Slovenske Bistrice. Stečajni postopek je bil uveden leta 1993. Šlo je za precejšnje
               premoženje, in sicer v delovne stroje v poslovne prostore, potem v dveh domovih, in
               sicer na Osankarici in v Crikvenici. Stečajni postopek, ki je bil uveden leta 1993,
               je dobil tudi svojo prijavo, in sicer na policijsko postajo v Slovenski Bistrici, ker
               je večina lastnikov tega postopka čutila, da so odškodovani. Iz tega stečajnega
               postopka večina članov ni nič dobila, medtem ko je 12 članov ustanovilo novo
               kmetijsko zadrugo na tem področju. Glede na to, da v vseh teh letih nitožilstvo
               storilo ničesar, sem to vprašanje včeraj postavil gospodu ministru za pravosodje,
               vendar z njegovim odgovorom, ki ga praktično ni bilo, nisem zadovoljen. Zato
               predlagam, da se v skladu z 265. členom opravi o tem razprava v državnem zboru in da
               se tukaj odkrijejo nekatera ozadja tega postopka, kar seveda včeraj v kratkem
               poslanskem vprašanju v okviru treh minut ni bilo možno. Hvala lepa.</p>
            </sp>
            <sp xml:id="SDZ3-Redna-32-2003-12-16.sp294">

               <speaker>PREDSEDNIK BORUT PAHOR:</speaker>

               <p>Prosim kolega Peče. Obrazložitev glasu, ni razprave. Obrazložitev glasu.</p>
            </sp>
            <sp xml:id="SDZ3-Redna-32-2003-12-16.sp295">

               <speaker>SAŠO PEČE:</speaker>

               <p>V Nacionalni stranki ocenjujemo, da je ena izmed osnovnih nalog državnega zbora, da
               opravi razprave, kadar se pojavi utemeljen sum, zoper korupcijo, zato bomo v
               poslanski skupini Nacionalne stranke podprli predlog spoštovanega kolega gospoda Soka
               glede razprave okoli omenjene problematike. Hvala.</p>
            </sp>
            <sp xml:id="SDZ3-Redna-32-2003-12-16.sp296">

               <speaker>PREDSEDNIK BORUT PAHOR:</speaker>

               <p>Ali lahko odločimo? Glasovali bomo o predlogu sklepa. Prosim. Smo sredi glasovanja,
               prosim za pozornost. Glasujemo o predlogu sklepa. 63 navzočih, 17 za in 44 proti.</p>
               <p><stage>(Za je glasovalo 17.)</stage> <stage>(Proti 44.)</stage></p>
               <p>Tudi ta predlog sklepa ni dobil potrebne večine.</p>
               <p>Ugotavljam, da smo izčrpali to točko dnevnega reda in da lahko preidemo na drugo.
               Tukaj bo zbor opravil glasovanje v petek, pri tretji prav tako v petek po končani
               zadnji točki dnevnega reda, tako da lahko preidemo na <title>4. točko - to pa je
                  prekinjena razprava na drugi obravnavi predlog zakona o preprečevanju nasprotja
                  interesov in omejevanju korupcije.</title> Prehajamo na odločanje o vloženih
               amandmajih. Prosil bom za pozornost v dvorani, da ne bo kakšnih nesporazumov. Smo pri
               2a. členu. Glasujemo o amandmaju poslanske skupine Slovenske demokratske stranke k
               2a. členu. Glasujemo. Prosim za pozornost v dvorani. 61 navzočih, 13 za in 43
               proti.</p>
               <p><stage>(Za je glasovalo 13.)</stage> <stage>(Proti 43.)</stage></p>
               <p>Ta amandma ni dobil potrebne podpore.</p>
               <p>K 6. členu je vložen amandma poslanskega kluba LDS ter poslanskih skupin ZLSD, SLS
               in DeSUS k 6. členu. Glasujemo. 66 navzočih, 52 za in 2 proti.</p>
               <p><stage>(Za je glasovalo 52.)</stage> <stage>(Proti 2.)</stage></p>
               <p>Amandma je dobil podporo.</p>
               <p>K 24. členu je poslanska skupina Slovenske demokratske stranke dala amandma.
               Glasujemo. Prosim za pozornost. 64 navzočih, 54 za in 8 proti.</p>
               <p><stage>(Za je glasovalo 54.)</stage> <stage>(Proti 8.)</stage></p>
               <p>Ta amandma je dobil podporo.</p>
               <p>Pri 29. členu imamo amandma poslanskega kluba LDS in poslanske skupine ZLSD, SLS in
               DeSUS. Odločamo. Tudi ta amandma je dobil potrebno podporo. 64 navzočih, 50 za in 1
               proti.</p>
               <p><stage>(Za je glasovalo 50.)</stage> <stage>(Proti 1.)</stage></p>
               <p>Smo pri 41. členu. Imamo amandma poslanskega kluba LDS in poslanskih skupin ZLSD,
               SLS in DeSUS. Odločamo. Odločamo o amandmaju štirih poslanskih skupin k 41. členu. 62
               navzočih, 51 za in 3 proti.</p>
               <p><stage>(Za je glasovalo 51.)</stage> <stage>(Proti 3.)</stage></p>
               <p>Ta amandma je sprejet.</p>
               <p>S tem pa je zaključeno glasovanje o amandmajih in zaključek druge obravnave predloga
               zakona. Minister, prosim. Mir v dvorani!</p>
            </sp>
            <sp xml:id="SDZ3-Redna-32-2003-12-16.sp297">

               <speaker>MAG. IVAN BIZJAK:</speaker>

               <p>Gospod predsednik, na osnovi 138. člena poslovnika predlagam, glede na to, da so
               bili sprejeti amandmaji k manj kot desetini členov..</p>
            </sp>
            <sp xml:id="SDZ3-Redna-32-2003-12-16.sp298">

               <speaker>PREDSEDNIK BORUT PAHOR:</speaker>

               <p>Pozor v dvorani!</p>
            </sp>
            <sp xml:id="SDZ3-Redna-32-2003-12-16.sp299">

               <speaker>MAG. IVAN BIZJAK:</speaker>

               <p>... predloga zakona, da zbor odloči, da opravi tretjo obravnavo na isti, torej tej
               seji zbora.</p>
            </sp>
            <sp xml:id="SDZ3-Redna-32-2003-12-16.sp300">

               <speaker>PREDSEDNIK BORUT PAHOR:</speaker>

               <p>Gre za znan poslovniški predlog, da bi v skladu s prvim odstavkom 138. člena
               poslovnika opravili tretjo obravnavo na tej seji.</p>
               <p>Prehajamo na odločanje. Sklep ne bo sprejet, če mu bo nasprotovala več kot tretjina
               navzočih poslancev. Glasujemo. 65 navzočih, 50 za in 13 proti.</p>
               <p><stage>(Za je glasovalo 50.)</stage> <stage>(Proti 13.)</stage></p>
               <p>Ugotavljam, da je predlagani sklep sprejet. Državni zbor bo tretjo obravnavo tega
               predloga zakona opravil v petek 19. decembra po končani zadnji točki dnevnega reda te
               seje. Službe zbora bodo pripravile pregled, v katerega bodo vključeni sprejeti
               amandmaji, in členi, h katerim so bili ti amandmaji sprejeti. Amandmaje k tem členom
               lahko kvalificirani predlagatelji vložijo do začetka tretje obravnave predloga zakona
               na seji zbora. S tem to točko do takrat prekinjam.</p>
               <p>Smo pri <title>5. točki dnevnega reda</title>. V skladu s 139. členom poslovnika bo zbor
               opravil glasovanje v petek, tako da lahko preidemo na <title>6. točko - druga obravnava
                  predloga zakona o spodbujanju razvoja turizma</title>. Imamo vložena dva amandmaja.
               Poslanska skupina Nove Slovenije je vložila najprej amandma k 5. členu. Lahko
               odločimo? Glasujemo. Smo pri amandmaju poslanske skupine Nove Slovenije k 5. členu.
               64 navzočih. 17 za, 42 proti.</p>
               <p><stage>(Za je glasovalo 17.)</stage> <stage>(Proti 42.)</stage></p>
               <p>Amandma ni sprejet. Mir! Ista poslanska skupina je vložila amandma tudi k 25. členu.
               Glasujemo. Pardon! Se opravičujem. Prekinitev. Prosim, magister Drobnič.</p>
            </sp>
            <sp xml:id="SDZ3-Redna-32-2003-12-16.sp301">

               <speaker>MAG. JANEZ DROBNIČ:</speaker>

               <p>Hvala. Rad bi obrazložil glas.</p>
            </sp>
            <sp xml:id="SDZ3-Redna-32-2003-12-16.sp302">

               <speaker>PREDSEDNIK BORUT PAHOR:</speaker>

               <p>Prosim.</p>
            </sp>
            <sp xml:id="SDZ3-Redna-32-2003-12-16.sp303">

               <speaker>MAG. JANEZ DROBNIČ:</speaker>

               <p>Glasoval bom za ta amandma. Ta amandma omogoča, da bi otroci oziroma mladina do 26.
               leta starosti, če je vključena v redno izobraževanje, ne plačevala polne takse,
               turistične ampak manj, polovico te takse. To je spodbudna gesta za mlade, ki se
               vključujejo v turizem. Marsikje po svetu imajo tudi na tak način urejeno.</p>
            </sp>
            <sp xml:id="SDZ3-Redna-32-2003-12-16.sp304">

               <speaker>PREDSEDNIK BORUT PAHOR:</speaker>

               <p>Še kdo želi obrazložiti glas? Prosim, kolega Diaci. Prosim za mir v dvorani!</p>
            </sp>
            <sp xml:id="SDZ3-Redna-32-2003-12-16.sp305">

               <speaker>MARKO DIACI:</speaker>

               <p>Tudi jaz bom ta amandma podprl. Mislim...</p>
            </sp>
            <sp xml:id="SDZ3-Redna-32-2003-12-16.sp306">

               <speaker>PREDSEDNIK BORUT PAHOR:</speaker>

               <p>Samo hipec, kolega Diaci. Tako kot vsi drugi, imate tudi vi pravico, da razpravljate
               v miru. Prosim za tišino v dvorani. Prosim!</p>
            </sp>
            <sp xml:id="SDZ3-Redna-32-2003-12-16.sp307">

               <speaker>MARKO DIACI:</speaker>

               <p>Hvala, gospod predsednik. Vendar bom kratek, verjetno krajši, kot ste bili vi. Jaz
               bom ta amandma podprl, ker mislim,da je smotrno dejansko že v mladih ljudeh, in to
               smatramo do 26 leta starosti, da se že v njih spodbuja ta čut za turizem in mislim,
               da ne bo nobene kratkoročne škode oziroma pričakujem celo dolgoročne koristi iz tega
               naslova. Zato predlagam, da ta amandma podpremo.</p>
            </sp>
            <sp xml:id="SDZ3-Redna-32-2003-12-16.sp308">

               <speaker>PREDSEDNIK BORUT PAHOR:</speaker>

               <p>Še kdo? Prosim, kolega Barovič.</p>
            </sp>
            <sp xml:id="SDZ3-Redna-32-2003-12-16.sp309">
               <speaker>BOGDAN BAROVIČ:</speaker>
               <p>Hvala, gospod predsednik. V Slovenski nacionalni stranki prav tako
            podpiramo predlagani amandma iz razlogov, ki so bili že povedani.</p> 
            </sp>
            <sp xml:id="SDZ3-Redna-32-2003-12-16.sp310">

               <speaker>PREDSEDNIK BORUT PAHOR:</speaker>

               <p>Odločimo! Ne vidim več rok. Glasujemo. Smo pri amandmaju poslanske skupine Nove
               Slovenije k 25. členu. 60 prisotnih, 21 za, 36 proti.</p>
               <p><stage>(Za je glasovalo 21.)</stage> <stage>(Proti 36.)</stage></p>
               <p>Amandma ni sprejet.</p>
               <p>Končali smo z glasovanjem o amandmajih in zaključili drugo obravnavo predloga
               zakona. Ker k predlogu zakona ni bil sprejet noben amandma, bo zbor v skladu s 139.
               členom poslovnika tretjo obravnavo predloga zakona opravil v petek, 19. tega meseca,
               po končani zadnji točki dnevnega reda te seje. S tem to točko do tedaj prekinjam.</p>
               <p>Tudi pri 7. točki velja, da bo zbor glasovanje o zakonu opravil v petek po končani
               zadnji točki.</p>
               <p>Tako lahko preidemo na <title>8. točko dnevnega reda.</title> Imamo precej glasovanj.
               Tako bom prosil za pozornost. Smo pri <title>drugi obravnavi predloga zakona o
                  spremembah in dopolnitvah zakona o javnih naročilih.</title> Prosim za mir v dvorani.
               Odločanje bom vodil dovolj počasi, da boste lahko prijavili obrazložitev glasu.
               Bodite pa tudi pozorni na člene, pri katerih bomo. Sedaj smo pri 2. členu in pri
               amandmaju poslanskega kluba LDS ter poslanskih skupin ZLSD, SLS in DeSUS. Odločamo.
               Prosim za pozornost v dvorani! Smo pri odločitvah. 60 navzočih, 48 za, 5 proti.</p>
               <p><stage>(Za je glasovalo 48.)</stage> <stage>(Proti 5.)</stage></p>
               <p>Amandma je sprejet.</p>
               <p>Pri 4. členu imamo amandma istih poslanskih skupin. Odločamo! Glasujemo. Smo pri 4.
               členu. 63 navzočih, 47 za, 7 proti.</p>
               <p><stage>(Za je glasovalo 47.)</stage> <stage>(Proti 7.)</stage></p>
               <p>Amandma je sprejet.</p>
               <p>Pri 10. členu imamo tri amandmaje. Vse tri vlagata poslanski skupini Slovenske
               demokratske stranke in Nove Slovenije. Najprej bomo odločili o prvem amandmaju teh
               poslanskih skupin, torej o amandmaju pod zaporedno številko 1. Odločamo o amandmaju
               pod zaporedno številko 1 k 10. členu. 64 navzočih, 56 za, 4 proti.</p>
               <p><stage>(Za je glasovalo 56.)</stage> <stage>(Proti 4.)</stage></p>
               <p>Ugotavljam, da je amandma sprejet.</p>
               <p>Imamo drugi amandma teh dveh poslanskih skupin k 10. členu. Glasujemo. 63 navzočih,
               18 za in 44 proti.</p>
               <p><stage>(Za je glasovalo 18.)</stage> <stage>(Proti 44.)</stage></p>
               <p>Ugotavljam, da ta amandma ni bil sprejet.</p>
               <p>Imamo še glasovanje o tretjem amandmaju k 10. členu. Glasujemo. 58 navzočih, 14 za
               in 42 proti.</p>
               <p><stage>(Za je glasovalo 14.)</stage> <stage>(Proti 42.)</stage></p>
               <p>Ugotavljam, da amandma ni bil sprejet.</p>
               <p>Tako smo zdaj odločili o amandmajih k 10. členu.</p>
               <p>Smo pri 11. členu, kjer imamo pet amandmajev. Najprej - kot imate pred seboj - bomo
               odločili o prvem amandmaju poslanskih skupin SDS in NSi k 11. členu.</p>
               <p>Glasujemo o prvem amandmaju k 11. členu. 58 navzočih, 20 za, 35 proti.</p>
               <p><stage>(Za je glasovalo 20.)</stage> <stage>(Proti 35.)</stage></p>
               <p>Ugotavljam, da amandma ni bil sprejet.</p>
               <p>Odločamo o drugem amandmaju poslanskih skupin SDS in NSi k 11. členu. Glasujemo. 57
               navzočih, 16 za in 38 proti.</p>
               <p><stage>(Za je glasovalo 16.)</stage> <stage>(Proti 38.)</stage></p>
               <p>Ugotavljam, da amandma ni bil sprejet.</p>
               <p>Odločamo o tretjem amandmaju teh dveh poslanskih skupin k 11. členu. <stage>(Imam težave z
               glasovalno napravo.)</stage> Glasujemo. 62 navzočih, 17 za in 43 proti.</p>
               <p><stage>(Za je glasovalo 17.)</stage> <stage>(Proti 43.)</stage></p>
               <p>Ugotavljam, da amandma ni dobil podpore.</p>
               <p>Smo pri četrtem amandmaju teh dveh poslanskih skupin k 11. členu. Glasujemo. 81
               navzočih, 13 za in 44 proti.</p>
               <p><stage>(Za je glasovalo 13.)</stage> <stage>(Proti 44.)</stage></p>
               <p>Ugotavljam, da amandma ni dobil potrebne podpore.</p>
               <p>Odločamo še o amandmaju štirih poslanskih skupin, LDS, ZLSD, SLS in DeSUS, k 11.
               členu. Glasujemo. 60 navzočih, 44 za in 12 proti.</p>
               <p><stage>(Za je glasovalo 44.)</stage> <stage>(Proti 12.)</stage></p>
               <p>Ugotavljam, da je ta amandma dobil podporo.</p>
               <p>Smo pri 13. členu, kjer imamo dva amandmaja, dve dopolnili. Prvo vlagata poslanski
               skupini Slovenske demokratske stranke in Nove Slovenije, drugo pa štiri prej
               imenovane poslanske skupine.</p>
               <p>Najprej bomo odločali o amandmaju poslanskih skupin SDS in NSi pod zaporedno številko
               1. Glasujemo. 61 navzočih, 15 za in 43 proti.</p>
               <p><stage>(Za je glasovalo 15.)</stage> <stage>(Proti 43.)</stage></p>
               <p>Ugotavljam, da amandma ni dobil podpore.</p>
               <p>Zdaj odločamo o amandmaju štirih poslanskih skupin. Glasujemo o amandmaju štirih
               poslanskih skupin k 13. členu. 57 navzočih, 46 za, 4 proti.</p>
               <p><stage>(Za je glasovalo 46.)</stage> <stage>(Proti 4.)</stage></p>
               <p>Ugotavljam, da je amandma sprejet.</p>
               <p>K 14. členu imamo amandma dveh poslanskih skupin, SDS in NSi. Odločamo. 62 navzočih,
               14 za in 46 proti.</p>
               <p><stage>(Za je glasovalo 14.)</stage> <stage>(Proti 46.)</stage></p>
               <p>Ugotavljam, da amandma ni dobil potrebne podpore.</p>
               <p>17. člen. Isti dve poslanski skupini, SDS in NSi, vlagata amandma. Glasujemo o njem.
               Glasujemo o amandmaju poslanskih skupin SDS in NSi k 17. členu. 60 navzočih, 14 za,
               44 proti.</p>
               <p><stage>(Za je glasovalo 14.)</stage> <stage>(Proti 44.)</stage></p>
               <p>Ugotavljam, da amandma ni dobil potrebne podpore.</p>
               <p>K 19. členu imamo amandma istih dveh poslanskih skupin. Glasujemo. Glasujemo! 64
               navzočih, 15 za in 47 proti.</p>
               <p><stage>(Za je glasovalo 15.)</stage> <stage>(Proti 47.)</stage></p>
               <p>Ugotavljam, da amandma ni dobil potrebne podpore.</p>
               <p>K 43. členu prav tako ti dve poslanski skupini vlagata amandma. Glasujemo. Poslanski
               skupini SDS in NSi vlagata amandma k 43. členu. Smo sredi glasovanja o njem. 59
               navzočih, 14 za in 43 proti.</p>
               <p><stage>(Za je glasovalo 14.)</stage> <stage>(Proti 43.)</stage></p>
               <p>Ugotavljam, da amandma ni dobil potrebne podpore.</p>
               <p>Pri 53. členu imamo amandma štirih poslanskih skupin: LDS, ZLSD, SNS in DeSUS. 53.
               člen. Glasujemo. 61 navzočih, 46 za, 2 proti.</p>
               <p><stage>(Za je glasovalo 46.)</stage> <stage>(Proti 2.)</stage></p>
               <p>Ugotavljam, da je bil amandma sprejet.</p>
               <p>K 57. členu imamo dva amandmaja. Oba vlagata poslanski skupini SDS in NSi. Najprej
               bomo odločili o prvem amandmaju. Prosim za mir! Glasujemo. 65 navzočih, 20 za, 44
               proti.</p>
               <p><stage>(Za je glasovalo 20.)</stage> <stage>(Proti 44.)</stage></p>
               <p>Ugotavljam, da amandma ni dobil podpore.</p>
               <p>Amandma pod zaporedno številko 2. Glasujemo. 61 navzočih, 17 za, 40 proti.</p>
               <p><stage>(Za je glasovalo 17.)</stage> <stage>(Proti 40.)</stage></p>
               <p>Ugotavljam, da amandma ni dobil potrebne podpore.</p>
               <p>Isti dve poslanski skupini vlagata amandma k 64. členu. Torej poslanski skupini SDS
               in NSi. Glasujemo. 64 navzočih, 17 za, 45 proti.</p>
               <p><stage>(Za je glasovalo 17.)</stage> <stage>(Proti 45.)</stage></p>
               <p>Ugotavljam, da amandma ni dobil podpore.</p>
               <p>K 102. členu imamo amandma štirih poslanskih skupin: LDS, ZLSD, SLS in DeSUS.
               Glasujemo. 62 navzočih, 46 za, 4 proti.</p>
               <p><stage>(Za je glasovalo 46.)</stage> <stage>(Proti 4.)</stage></p>
               <p>Amandma je sprejet.</p>
               <p>K 106. členu vlagajo amandma štiri poslanske skupine: LDS, ZLSD, SLS in DeSUS. To je
               zadnji amandma. Glasujemo. 58 navzočih, 46 za, 2 proti.</p>
               <p><stage>(Za je glasovalo 46.)</stage> <stage>(Proti 2.)</stage></p>
               <p>Amandma je sprejet.</p>
               <p>Državna sekretarka, prosim.</p>
            </sp>
            <sp xml:id="SDZ3-Redna-32-2003-12-16.sp311">

               <speaker>MAG. HELENA KAMNAR:</speaker>

               <p>Hvala lepa. Glede na to, da je izpolnjen pogoj iz prvega odstavka 138. člena
               poslovnika državnega zbora, predlagam, da državni zbor ta zakon v tretji obravnava na
               tej 32. seji.</p>
            </sp>
            <sp xml:id="SDZ3-Redna-32-2003-12-16.sp312">

               <speaker>PREDSEDNIK BORUT PAHOR:</speaker>

               <p>138. člen poslovnika, predlog, da se opravi tretja obravnava. Sklep ne bo sprejet,
               če mu bo nasprotovala več kot tretjina navzočih. Lahko odločimo? Glasujemo.
               Postopkovni predlog, prosim. Če bo več kot ena tretjina proti, ne bo sprejet. 60
               navzočih, 44 za in 14 proti.</p>
               <p><stage>(Za je glasovalo 44.)</stage> <stage>(Proti 14.)</stage></p>
               <p>Predlog je sprejet.</p>
               <p>Državni zbor bo tretjo obravnavo predloga zakona opravil v petek po končani zadnji
               točki dnevnega reda. Službe zbora bodo pripravile pregled, v katerega bodo vključeni
               sprejeti amandmaji in členi, h katerim so bili amandmaji sprejeti. Amandmaje k tem
               členom lahko kvalificirani predlagatelji vložijo do začetka tretje obravnave predloga
               zakona na seji zbora. Ta točka je do takrat prekinjena.</p>
               <p>Prekinjam 32. sejo državnega zbora. Nadaljevali bomo jutri ob 10. uri. Predsednik
               odbora za notranjo politiko pa vabi vse člane v veliki salon, kjer se boste sestali.
               Prekinjam sejo. Hvala za sodelovanje in prijeten večer. <stage type="time">(SEJA JE BILA PREKINJENA
                  16. DECEMBRA 2004 OB 20.21 URI.)</stage>
               </p>
            </sp>
         </div>
      </body>
   </text>
</TEI>