<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDZ3-Redna-35-2004-03-25">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|AEFF909A4F76614BC1256E8900446C72</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=AEFF909A4F76614BC1256E8900446C72</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDZ3-Redna-35-2004-03-25.DZ" n="35">
               <name>Redna</name>
               <date when="2004-03-25"/>
            </setting>
         </settingDesc>
         <particDesc>
            <listOrg>
               <org xml:id="SDZ3-Redna-35-2004-03-25.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 35. seje</stage>
            <stage type="date">(25. marec 2004)</stage>
            <stage type="chairman">Sejo je vodil Valentin Pohorec, podpredsednik državnega zbora.</stage>
            <stage type="time">Seja se je pričela ob 10.03 uri.</stage>


            <sp xml:id="SDZ3-Redna-35-2004-03-25.sp1">

               <speaker>PODPREDSEDNIK VALENTIN POHOREC:</speaker>

               <p>Spoštovane kolegice in kolegi, gospe in gospodje! Pričenjam nadaljevanje 35. seje
               državnega zbora Republike Slovenije.</p>
               <p>Obveščen sem, da so zadržani in se današnje seje ne morejo udeležiti naslednje
               poslanke in poslanci: Roberto Battelli, Franc Čebulj, Ljubo Germič, Roman Jakič,
               Jelko Kacin, Franc Kangler, Milan Kopušar, Franc Lenko, Peter Levič, Alojz Peterle in
               Janez Podobnik.</p>
               <p>Prehajamo na <title>6. TOČKO DNEVNEGA REDA - DRUGO OBRAVNAVO PREDLOGA ZAKONA O
                  PODPORNEM OKOLJU ZA PODJETNIŠTVO.</title>
               </p>
               <p>Predlog zakona je v obravnavo zboru predložila vlada Republike Slovenije. Pozdravljam
               dr. Teo Petrin, ministrico za gospodarstvo, in mag. Matejo Mešelj, državno sekretarko
               v ministrstvu za gospodarstvo. Ministrici dajem besedo za dopolnilno obrazložitev
               predloga zakona. Imate deset minut, če vam ustreza. Izvolite.</p>
            </sp>
            <sp xml:id="SDZ3-Redna-35-2004-03-25.sp2">

               <speaker>DR. TEA PETRIN:</speaker>

               <p>Spoštovane poslanke in poslanci, vsem lep pozdrav! Pred vami je torej predlog zakona
               o podpornem okolju za podjetništvo, katerega temeljni cilj je vzpostavitev
               podjetniškega okolja, ki aktivira vse vire, tako človeške, finančne in materialne, za
               enostavno vstopanje in uspešno rast podjetij ter čim bolj učinkovito izkoriščanje
               podjetniških inovacijskih potencialov v Sloveniji.</p>
               <p>Skladno s temeljnim ciljem so pomembne ali, bolje rečeno, glavne novosti zakona
               naslednje. Na novo uvaja opredelitev mikropodjetja. Mikropodjetje je tisto, ki
               zaposluje do pet ljudi, njegov letni prihodek pa ne presega 30 milijonov tolarjev;
               takšnih podjetij je danes v Sloveniji 25%. Ta opredelitev v tem zakonu je pomembna
               zaradi sistema dodeljevanja državnih pomoči, hkrati papomeni podlago za uvajanje
               ukrepov za olajšano poslovanje, ki jih bomo uvedli s spremembami zakona o
               gospodarskih družbah in v okviru davčnih predpisov.</p>
               <p>Nadalje uvaja možnost dodeljevanja javnih pooblastil za izvajanje določenih storitev
               za podporo podjetništvu drugim osebam javnega in zasebnega prava, če so za to bolj
               usposobljene kot obstoječe. Zainteresirani izvajalci se bodo za programe, ki jih bo
               mogoče uresničiti z javnim pooblastilom, prijavljali na javne razpise, pooblastila pa
               bodo dobili za določen čas oziroma za čas trajanja projekta. S tem pričakujemo na eni
               strani povečanje učinkovitosti pri izvajanju različnih programov in instrumentov za
               promocijo podjetništva zaradi vzpostavitve konkurence na tem področju. Na drugi
               strani pa postavljamo jasno ločnico med izvajanjem javnih in komercialnih storitev.</p>
               <p>Predlog zakona daje tudi pravno podlago za vodenje evidenc institucij inovativnega
               okolja, pravila za dodeljevanje sredstev za storitev v javnem interesu, za
               dodeljevanje institucij, kot so grozdi, tehnološke mreže, inkubatorji, tehnološki
               centri in podobno, ki prispevajo k hitrejšemu ustvarjanju in prenosu znanja v
               gospodarstvu ter h krepitvi inovacijskih sposobnosti podjetij. To bo na eni strani
               prispevalo k bolj učinkovitemu usmerjanju javnih sredstev ter k zmanjšanju
               administrativnih stroškov na ravni države. Po drugi strani pa bo jasno razvidno,
               katera sredstva so namenjena delovanju in razvoju teh institucij, katera pa
               neposredno podjetjem, ki so vanje vključena.</p>
               <p>V tej zvezi je ena izmed novosti zakona, ki bo neposredno koristila podjetjem,
               vključenim v podjetniške inkubatorje, tehnološko parke in podobno, ta, da bodo le-ta
               upravičena do državne pomoči za opravljanje tistih storitev, ki so v javnem interesu.
               Gre predvsem za ugodnejše najemnine ugodnejše storitve, za ustanovitev in začetno
               delovanje podjetij, kot so skupen računovodski servis, administrativne in trženjske
               storitve ter pomoč pri pripravi projektov, s katerimi se podjetja lahko prijavljajo
               na razpise. Izgrajevanje institucij inovativnega okolja pomeni tudi pomembno osnovno
               za vzpostavitev kvalitetne implementacijske strukture za koriščenje razvojnih
               sredstev Evropske unije. Poudarjam, da zakon ne uvaja novih institucij na področju
               podpornega okolja.</p>
               <p>Najpomembnejša novost predlaganega zakona pa so vsekakor novi in potrebam podjetij
               prelagojeni viri financiranja. In sicer, ugodni posredni in neposredni krediti za
               razvojne naložbe, garancije za najete kredite za razvojne naložbe, subvencije
               fizičnim osebam za ustanovitev in zagon podjetij v subjektih inovativnega okolja,
               subvencije za razvojne projekte, ugodni posredni in neposredni krediti za kapitalska
               vlaganja, garancije za najete kredite in za kapitalske naložbe zasebnih vlagateljev,
               vlaganje v razvoj poslovne infrastrukture za pospeševanje naložb. Zakaj gre tukaj za
               najpomembnejši del zakona? Prav zaradi tega, ker vse raziskave do danes so pokazale,
               da je eden izmed najpomembnejših zavarovalnih faktorjev na področju vstopanja in
               rasti malih podjetij prav pomanjkanja določenih finančnih instrumentov, ki jih s tem
               predlogom zakona tudi uvajamo. Bistvo teh instrumentov je, da zagotavljajo podporo v
               vseh fazah razvoja vlaganj, ki jih potrebujejo podjetja za uspešen razvoj, to se
               pravi od zametka, ustanovitve, zagona, rasti in pa zrelosti. Te instrumente bo
               izvajal javni sklad za razvoj malega gospodarstva, ki pa se bi z uveljavitvijo tega
               zakona preoblikoval v slovenski podjetniški sklad. V predlogu zakona bo sklad deloval
               tudi kot spodbujevalec zasebnih vlagateljev, in sicer z dodeljevanjem ugodnih posojil
               za kapitalska vlaganja v mikro, mala in srednja podjetja ter dodeljevanjem poroštev
               zasebnim vlagateljem za najeta posojila. Zakon tudi odpira možnost nadaljnjega
               povezovanja sklada in združevanje namenskih sredstev za podporo naložbammalih in
               srednjih podjetij. Zakon tudi odpira možnost povezovanja javnega zavoda, to se pravi
               PCMG-ja za drugimi institucijami javnega prava, če bi se s tem omogočilo
               učinkovitejše in smotrnejše opravljanje nalog.</p>
               <p>Spoštovane poslanke in poslanci, če boste podprli predlog zakona, boste s svojo
               odločitvijo pomembno prispevali k nadaljnji krepitvi podjetniške kulture in pa
               razvoja podjetništva v Sloveniji. Hvala.</p>
            </sp>
            <sp xml:id="SDZ3-Redna-35-2004-03-25.sp3">

               <speaker>PODPREDSEDNIK VALENTIN POHOREC:</speaker>

               <p>Hvala, gospa ministrica. Predlog zakona je obravnaval odbor za gospodarstvo kot
               matično delovno telo. Prosim poročevalca, to je predsednika odbora gospoda Ferija
               Franca Horvata, da predstavi poročilo odbora. Prosim.</p>
            </sp>
            <sp xml:id="SDZ3-Redna-35-2004-03-25.sp4">

               <speaker>FRANC (FERI) HORVAT:</speaker>

               <p>Hvala za besedo, gospod podpredsednik. Spoštovane kolegice in kolegi, gospa
               ministrica, gospa državna sekretarka. Dovolite mi, da v nekaj stavkih predstavim
               poročilo odbora za gospodarstvo, ki je kot matično delovno telo na svoji 45. seji,
               11.3. obravnaval predlog zakona. V razpravi o posameznih členih je bilo izpostavljeno
               zlasti vprašanje, ali so rešitve v tem zakonu zadostne za dejansko spodbujanje
               hitrejšega razvoja podjetništva. Ta razvoj, vemo, ni zadovoljiv. Prevladala je ocena,
               da ta zakon zagotavlja samo del sistemskega okolja za spodbujanje podjetništva in pa
               enotni smo bili v ugotovitvi, da je za hitrejši razvoj podjetništva potrebno
               zagotoviti ustreznejše rešitve še v vrsti drugih zakonov in pa v gospodarski politiki
               ter seveda ne nazadnje v proračunu z zagotovitvijo ustreznih potrebnih sredstev.</p>
               <p>Veliko razprave je bilo zlasti o 3. členu predloga zakona, zlasti o definiciji
               mikropodjetja, kjer je odbor sprejel amandma, ki ga imate v poročilu in ga ne bom
               čital. Gre za obseg števila zaposlenih do 5 in pa za skupni prihodek do 30 milijonov
               tolarjev. Imamo pa tudi amandma napredlog, dopolnilni predlog zakona, ki se mi, če
               smem zraven reči, zdi tudi ustrezen.</p>
               <p>Mi smo v tej razpravi tudi ugotovili, da je bilo žal premalo časa za temeljito
               pripravo na obravnavo zakona in da bi zato bilo dobro, da se do današnje seje še
               predvidijo določene dopolnitve in pa uskladitve znotraj tega člena, kar se tiče samih
               kriterijev in pa tudi samih definicij in izrazov in pa uskladitve tudi z drugimi
               zakoni. Temu sledijo tudi nekateri predloženi amandmaji. Sledili smo tudi mnenju
               zakonodajno-pravne službe in na podlagi tega sprejeli tudi nekaj amandmajev. Na
               osnovi tega je bil pripravljen dopolnjen predlog zakona, ki ga imate v poročilu in
               predlagam, da predlog zakona zbor sprejme.</p>
               <p>Dovolite mi, da ob zaključku rečem še to, da ob tem, ko nam vlada pridno, z
               ekspresno pošto tako rekoč v zadnjih dneh pošilja veliko število amandmajev oziroma
               zakonov, da smo ugotavljali na dveh sejah odbora pretekli teden, da je težko v
               izjemno kratkih rokih strokovno temeljito obdelati predloge zakonov tako v
               zakonodajno-pravni službi, v strokovnih službah odbora in pa seveda tudi v strokovnih
               službah v poslanskih skupinah, poslanskih skupinah sploh in pa je to problem tudi za
               same poslance. Vendar situacija je taka, kot je, in seveda poskušamo narediti
               maksimalno, kar se da, da sprejmemo kakovosten zakon, in ta in pa seveda tudi druge,
               ki jih bomo obravnavali jutri. Hvala lepa.</p>
            </sp>
            <sp xml:id="SDZ3-Redna-35-2004-03-25.sp5">

               <speaker>PODPREDSEDNIK VALENTIN POHOREC:</speaker>

               <p>Hvala, predsednik odbora, za podano uvodno razlago. Ker je zbor na 34. redni seji
               opravil prvo obravnavo predloga zakona, predstavitev stališč poslanskih skupin tokrat
               ni možna. Zato prehajamo na razpravo o členih in vloženih amandmajih, ki jo bomo
               vodili na podlagi pregleda amandmajev z dne 24.3.2004.</p>
               <p>V razpravo dajem 3. člen in dva amandmaja, ki sta v pregledu k 3. členu. Kdo želi
               razpravljati o 3. členu in o amandmajih? Branko Kelemina, imate besedo.</p>
            </sp>
            <sp xml:id="SDZ3-Redna-35-2004-03-25.sp6">

               <speaker>BRANKO KELEMINA:</speaker>

               <p>Hvala za besedo. Spoštovani vsi skupaj! V Gospodarskem vestniku je sicer po moji
               oceni nek lakaj, šarlatan zapisal, takšen, ki verjetno v življenju še s prstom ni
               mignil za Slovenijo, razen za svoje osebne koristi, da je to dragocen dokument na
               gospodarskem področju. Dragocen vladni ukrep. V redu, lahko, da je nek prispevek k
               izboljšanju dostopnosti malega gospodarstva, drobnega gospodarstva do virov sredstev,
               do ugodnega podjetniškega okolja prav gotovo, vendar se tudi sprašuje, da so
               komentarji, ki so bili, recimo, tudi z naše strani na tej podlagi takšni, kot če bi
               atletinji Jolandi Čeplak naročili, naj že lansko leto doseže tiste rezultate,ki bi
               jih morala letos. Jaz pa odgovarjam, da dejansko smo imeli do sedajle popolnoma enako
               višino finančnih sredstev na razpolago za ta podporna okolja, imeli smo tudi
               gospodarstvo oziroma tiste, ki so želeli na tem področju nekaj storiti, nismo pa
               imeliustreznih ukrepov, torej imeli smo stadion, imeli smo vrhunske atlete, nismo pa
               imeli recimo copat in pa nismo imeli, ne vem, štoparic, da bi lahko te stvari pognali
               naprej. Torej, imeli smo gospodarstvo, imeli smo denar, nismo pa imeli določenih
               ukrepov in določenih usmeritev, na podlagi katerih naj bi se to gospodarstvo
               razvijalo. To samo za intermezzo.</p>
               <p>Drugače pa pri 3. členu bi jaz samo malo pokomentiral. Tudi amandma, ki sem ga sam
               predlagal oziroma naša poslanska skupina. Mi smo na odboru za gospodarstvo kar precej
               razpravljali o teh formulacijah oziroma uporabi izrazov glede mikropodjetij. Vidim,
               da sta sedajle vložena še amandmaja k ostalim alineam 3. člena, kjer določamo, da
               število zaposlenih naj <q>"ne presega"</q>. Prej smo imeli <q>"manj kot"</q> v prvi verziji. Če
               pogledamo pri mikropodjetih, smo imeli v prvi verziji celo zapisano, da so
               mikropdjetja podjetja, v katerih je zaposlenih manj kot 10 ljudi, to se pravi 9, in
               njegov letni prihodek ne presega 470 milijonov tolarjev. To je kar zajetna vsota. To
               se pravi 9 ljudi, dejansko 50 milijonov prihodka letno naj bi ustvarilo, recimo, na
               enega zaposlenega. Tako iz tega predloga sledi. Sedaj pa smo mi na odboru za
               gospodarstvo popravili ta amandma in smo napisali tudi na iniciativo obrtne zbornice
               in tako naprej, da naj bi bilo mikropodjetje tisto, ki ne presega pet ljudi - torej
               smo na pet postavili - in njegov letni prihodek ne presega 30 milijonov tolarjev. To
               se pravi, če bi šli sedajle tisto razmerje, ki je bilo v prvotnem predlogu, 470
               milijonov, pa na polovico dati, bi to bilo 235, če malo poračunamo. Za pet recimo
               oziroma če bi rekli štiri in pol, približno. Ker štiri in pol ne more biti, mora biti
               pet ali štiri. In sedajle štiri iz 230 milijonov pride kar na 30 samo. Te formulacije
               najbolj ne razumem, tako kot je predlagano sedajle z novim predlogom in ocenjujem, da
               bi morali vsaj nekoliko dvigniti to višino, najmanj tam na enih - tako kot sem sam
               napisal, na 50 milijonov - ker si ne predstavljam, kaj naj dela pet ljudi recimo v
               enem podjetju, da bo ustvarilo letni prihodek 30 milijonov tolarjev. Ne vem, kaj naj
               počne. Potem dejansko nevem, lahko, če bodo delali zobotrebce ali kaj. Ne vem.
               Drugega pa kaj več veliko ne, ker povsod je treba računati, da so to lahko zelo
               visoko produktivni ljudje, ki lahko tudi veliko ustvarijo in pri tako majhnem znesku
               višine prihodka dejansko bi potem ta krog upravičencev pri nekem razpisu bil po moji
               oceni preveč omejen. Tako da, če boste seveda za to, bi predlagal, da tudi lahko
               pravzaprav podpiram osebno prvi amandma in pa tudi, bi predlagal, da se pa sprejme
               tudi drugi. Hvala lepa.</p>
            </sp>
            <sp xml:id="SDZ3-Redna-35-2004-03-25.sp7">

               <speaker>PODPREDSEDNIK VALENTIN POHOREC:</speaker>

               <p>Hvala. Besedo dajem Irmi Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp8">

               <speaker>IRMA PAVLINIČ KREBS:</speaker>

               <p>Hvala lepa, gospod podpredsednik. Spoštovana gospa ministrica, državna sekretarka,
               poslanke, poslanci! Dilema, ki jo odpira drugi amandma predlagateljev Slovenske
               demokratske stranke, seveda je na mestu in velja, da mu namenimo nekaj pozornosti.
               Dilema vaše poslanske skupine, da bi bil prenizek limit, ki je kot 30 milijonov
               določen v definiciji, preveč izključujoč za namene državne pomoči, je na mestu in
               vsaj kar se moje osebne ocene tiče, bi veljalo podpreti ta vaš amandma, in sicer sama
               sprememba od 30 na 50 milijonov tolarjev prihodka v tej kategoriji do treh zaposlenih
               sicer ne bo bistveno povečala zajetih podjetij v celotni strukturi, ki jih je že na
               podlagi sprejete dikcije na odboru 25%, ampak če gre tukaj mogoče za odstotek
               podjetij, velja prisluhniti vašemu opozorilu in torej ne preveč izključiti podjetij.
               Tako, da bom ta amandma podprla. Hvala lepa.</p>
            </sp>
            <sp xml:id="SDZ3-Redna-35-2004-03-25.sp9">

               <speaker>PODPREDSEDNIK VALENTIN POHOREC:</speaker>

               <p>Hvala lepa. France Cukjati ima besedo.</p>
            </sp>
            <sp xml:id="SDZ3-Redna-35-2004-03-25.sp10">

               <speaker>FRANCE CUKJATI:</speaker>

               <p>Hvala za besedo. Tukaj najprej pozdravljam poskus, da se odpre oziroma da se razreši
               vprašanje podpore podjetništva v naši državi. S tem seveda zamujamo deset let, pa
               vendar, bolje sedaj kot nikoli. Vendar v tem členu, v 3. členu se mi zdijo nekatere
               dikcije oziroma razvrstitve, tako kot že mojim predhodnikom, nekoliko pomanjkljive.
               Namreč, upoštevati je treba, da je, če primerjamo celotno Evropo, v Evropi 26
               milijonov zasebnih, obrtnih, malih podjetij, s povprečno tremi zaposlenimi -26
               milijonov! In ti zaposlujejo 80 milijonov delavcev! 53% vseh zaposlenih v Evropi je
               zaposlenih v malih podjetjih s povprečno tremi zaposlenimi. To je zelo zanimiv
               podatek. Evropa je stara celina, je usmerjena v male delovne enote. Neprimerno bolj
               je paše Slovenija, slovenska populacija, slovenska mentaliteta usmerjena v malo
               podjetništvo, v družinska podjetja. In če nas bo kaj rešilo in če bo kaj nekako
               spodbudilo gospodarsko rast, je za Slovenijo vsekakor možnost edino v malih podjetjih
               oziroma predvsem v malih podjetjih, družinskih podjetjih in tako dalje.</p>
               <p>No, tu pa naletimo na ta limit, ki je bil že omenjen. Namreč, tehnologije se danes
               spreminjajo. Imamo vse več visokotehnoloških podjetij. Že na področju informatike
               niso samo snažilke zaposlene, predvsem so visoki kadri. In tu je seveda limit 30
               milijonov na letni ravni za malo podjetje nerazumljivo nizek. Če primerjamo malo
               podjetje, ki je v tretji alinei navedeno, pomeni, da zaposluje največ 50 ljudi in ne
               sme presegati letnega dohodka 2 milijard 300 tisoč. V redu. To pomeni 46 milijonov
               dohodka oziroma prometa na zaposlenega na leto. Pri mikropodjetju, torej teh, ki jih
               sedaj omenjam, kjer je največ pet zaposlenih, je pa 30 milijonov, kar pomeni 6
               milijonov na zaposlenega - 7,5-krat manj! To je nerazumljivo! Če bi šli primerjat 46
               milijonov na zaposlenega pri malem podjetju, bi pri mikropodjetju morali upoštevati
               najmanj 40 milijonov limita na zaposlenega, to se pravi, 200 milijonov, ne pa 30
               milijonov, 200 milijonov je primeren limit.</p>
               <p>In naš amandma, ki je tukaj - sam sem bil sicer pristaš neke bolj realne številke,
               200 milijonov, realne številke 200 milijonov. Rečeno je bilo, ne bo šlo skozi, dajmo
               vsaj to, vsaj to<gap n="..."/> Jaz ne vem, ali smo zmeraj pod pritiskom te vladne večine in
               nikakor ne moremo normalno delati. Upam, da bo člen odprt in v tretji obravnavi, če
               ne kdo drug, bom sam predlagal 200 milijonov - to je normalna številka.</p>
               <p>Je pa še ena stvar, verjetno bolj redakcijske narave, ki bi jo bilo treba popraviti.
               Slišali smo oziroma pričakovali smo amandmaje LDS, torej vladnih strank, da bodo
               amandmirale drugo in tretjo alineo, in sem upal, da ga bodo - seveda, podpiram
               amandma - v celoti redakcijsko uredili, pa ga niso. Samo primer, glejte tako piše v
               amandmaju: Srednje veliko podjetje je podjetje, v katerem število zaposlenih ne
               presega 250 in njegov letni prihodek ne presega 11 milijard in tako dalje. To se
               pravi, da je srednje veliko podjetje tudi mikro podjetje, tudi to ne presega 250
               zaposlenih in tudi to njihov dohodek zagotovo ne presega 11 milijard. Tudi spodnji
               limit je treba za srednje, za kategorijo srednjega podjetja navesti, tudi spodnji
               limit, to se pravi, da bi moralo pisati: Srednje veliko podjetje je tisto, ki je
               seveda večje od mikropodjetja, večje od malega podjetja, to se pravi v katerem je
               število zaposlenih nad 50 in ne presega 250. Ni logično, mora biti napisano in
               verjetno bi veljalo v nadaljnjem postopku dopolniti. Hvala.</p>
            </sp>
            <sp xml:id="SDZ3-Redna-35-2004-03-25.sp11">

               <speaker>PODPREDSEDNIK VALENTIN POHOREC:</speaker>

               <p>Hvala. Stanislav Brenčič ima besedo za razpravo.</p>
            </sp>
            <sp xml:id="SDZ3-Redna-35-2004-03-25.sp12">

               <speaker>STANISLAV BRENČIČ:</speaker>

               <p>Hvala lepa. No, definicije podjetij ima svoj smiselni vzrok samo takrat, kadar so na
               temelju te definicije tudi plasmaji ukrepov naravnani v spodbujanje, in če vodimo
               kakšno resno razvojno strategijo malega podjetništva, potem morajo imeti
               mikropodjetja tudi posebno pozornost v teh ukrepih. In eden od ukrepov je prav gotov
               tudi ta, da je treba iti nasproti doseganju višje dodane vrednosti v slehernem
               podjetju in neposredno tudi v mikropodjetju. In z uvajanjem visoko tehnološko
               dovršene tehnologije in tako naprej lahko mikropodjetje v bodoče tudi na temelju, bi
               rekel, rezultatov tega zakona kaj hitro dosega rezultat, ki je mnogo višji od
               izhodiščnega.</p>
               <p>Tako, da je v tem smislu zelo smiselno podpreti ta amandma, tudi nič slabega ne bi
               bilo, če bi celo bil fond letnega izplena mikropodjetja večji in prepričan sem, da bo
               kaj hitro to tudi bil. In da ne bi zaradi tega imelo to mikropodjetje nekega
               omejevanja pri vstopanju v stimulativne ukrepe po tem zakonu, bi bilo škoda, če smo
               mu ta limit bazirali prenizko. Tako, da je mislim modro, da ta amandma podpremo in mi
               ga bomo podprli. Hvala.</p>
            </sp>
            <sp xml:id="SDZ3-Redna-35-2004-03-25.sp13">

               <speaker>PODPREDSEDNIK VALENTIN POHOREC:</speaker>

               <p>Hvala. Mag. Janez Drobnič ima besedo. Kolega Brenčič. Hvala.</p>
            </sp>
            <sp xml:id="SDZ3-Redna-35-2004-03-25.sp14">

               <speaker>MAG. JANEZ DROBNIČ:</speaker>

               <p>Hvala lepa za besedo. Mislim, da je umestno razmišljati o teh razredih, kako bi
               razporedili podjetja, vendar se moramo vprašati, kaj želimo s temi definicijami
               doseči oziroma z razmestitvijo teh razredov glede na našo gospodarsko situacijo.</p>
               <p>Če analiziramo podjetniško strukturo, potem ugotovimo, to verjetno mi bodo potrdili
               na ministrstvu za gospodarstvo, da se še vedno kaže pravzaprav ta podjetniška luknja
               malih podjetij, ne mikropodjetij. Mikropodjetja smo imeli tudi v času socializma,
               veliko število obrtnikov, ki niso smeli imeti zaposlenih več, ne vem, 5 ali 10 ljudi.
               Tako, da je pri nas pravzaprav šibka ta srednja struktura, ki je pa konec koncev v
               svetu tudi izredno inovativna. Ta nam manjka. Ni kapitalsko tako zahtevna, da bi se
               tam notri oplajalo znanje. S tega vidika je potrebno razvrstiti razrede. Po eni
               strani upoštevati evropske standarde, po drugi strani moramo pa zasnovati tudi tako,
               da se bomo v tem približali. Zakaj pa postavljati te razrede? Zato, da bi potem z
               inštrumenti in ukrepi to stvar izboljšali. Ko bodo razpisi za subvencije ali kakor
               koli iz tistega nabora zato, da ujamemo prave. Zakaj ne čisto enostavno
               proporcionalno glede dohodka ali prihodka tudi pri mikropodjetih določiti utež za
               srednja podjetja? Zato, ker mikropodjetja so pravzaprav kapitalsko nezahtevna. To so
               servisne storitve, kjerni takšnega obrata prihodka, zato ni čisto umestno enostavno
               množiti. Jaz bi sicer dvignil ta obseg prihodka, ampak ne pa čisto proporcionalno,
               ker gre za drug tip produkcije. Morda tudi ne tako tehnološko bogato, kapitalsko
               bogato, s kapitalskim obratom in podobno.</p>
               <p>Seveda pa se moramo ob tem vprašati, kaj se nam tudi dogaja sedaj. Konkretno se nam
               dogaja to, da se število zaposlenih v malih podjetjih po sedanji definiciji, ne še po
               tej prevedeni, lahko rečemo tudi v mikropodjetjih, zlasti v mikropodjetjih in pa v
               malih podjetjih število zaposlenih zmanjšuje. Zakaj se nam to dogaja, ne vem, to bi
               morali analizirati, dogaja pa se nam, ker to kažejo statistični podatki. Živijo pa
               mala podjetja in mikropodjetja tudi v okolju in zlasti v okolju, kjer so tudi velika
               podjetja, srednje velika podjetja, da se ustvarjajo ustrezni grozdi, povezave, mreže
               in še marsikaj drugega.</p>
               <p>V tem smislu podpiram amandma demokratske stranke, bi pa verjetno tudi jaz še za
               kakšnega tisočaka dvignil in zagotovo pa nima v tem trenutku smisla dvigovati števila
               zaposlenih na 10, tako kot je bilo v predlogu, ker potem bi verjetno pa ta
               mikropodjetja, ki so verjetno naša tarča, v manjši meri lahko zadeli, zlasti z
               inštrumenti sredstev, ki jih ima država ali kaj podobnega, ker bi se ta sredstva, ki
               jih je verjetno na razpolago, premalo porazdelila tudi v tista večja in bi ti mali,
               do 5 zaposlenih, izpadli. Večje število bi jih zato izpadlo. Zato moramo v tej luči
               gledati, kaj pravzaprav naredimo, če nek razred povečujemo. Ni kar enostavnoreči, mi
               smo za povečanje, mi smo za razširjanje - s tem se lahko zgodi, da ne moremo tiste
               tarče, ki je res mikropodjetje, dobro zajeti s primerno količino denarja, da se nam
               seveda potem ne ujamejo tudi druge ribe, za katere nočemo, da so v tej strukturi.</p>
               <p>Tako da menimo, da je pet oseb kar v redu; morda pa bomo čez določen čas to številko
               spremenili, ko se bo naša podjetniška struktura bolj harmonizirala s tistimi
               državami, ki imajo dalj časa tržni sistem in demokracijo.</p>
            </sp>
            <sp xml:id="SDZ3-Redna-35-2004-03-25.sp15">

               <speaker>PODPREDSEDNIK VALENTIN POHOREC:</speaker>

               <p>Hvala. Dr. Mihael Brejc ima besedo za razpravo.</p>
            </sp>
            <sp xml:id="SDZ3-Redna-35-2004-03-25.sp16">

               <speaker>DR. MIHA BREJC:</speaker>

               <p>Hvala lepa. Spoštovani! Že pri prejšnji obravnavi zakona sem bil precej kritičen do
               samega koncepta tega zakona, kajti ključno vprašanje, ki se ob tem zakonu postavlja,
               je vendarle naslednje: Ali nekomu, ki bi začel z neko podjetniško dejavnostjo, ta
               zakon sedaj olajšuje vse tisto, kar je potrebno, da bi ta njegova dejavnost zaživela?
               No, in zadnjič sem dal celo vrsto konkretnih predlogov oziroma pripomb na ta zakon.
               Nekaj tega je sicer res upoštevanega, ampak še vedno je zakon kot celota po mojem
               mnenju neustrezen. Zato sem to drugo branje pokazal enemu od uspešnih podjetnikov
               znotraj SM Union Slovenija, eni od gazel, če tako rečem, in ga vprašal, kako se vidi
               v tem zakonu, kako ga zdaj ta zakon spodbudi, mogoče njegove partnerje, kolege,
               prijatelje, da bi se odločili za podjetništvo. Njegov odgovor je bil: <q>"Ja, pravzaprav
               v tem ne vidim nič novega."</q> Nič tistega, kar je pa bistveno za našo podjetniško
               dejavnost in za razcvet podjetništva. Zdaj, če to reče nekdo, ki spada med gazele, mu
               prej verjamem, kot pa verjamem vladi. Namreč, ključna pripomba - če se zdaj držimo
               dosledno 3. člena, kjer so pač definicije in zato pravzaprav dopuščajo precej širšo
               razlago -, prvo vprašanje s strani teh, kako naj rečem, naših podjetnikov je bilo,
               ali je nujno, da se v 3. členu navajajo številke, ko gre za denar, milijarde,
               milijoni in podobno. Ali vendarle te številke ne kažejo, da gre pri tem zakonu za nek
               odsev obrtniške miselnosti in državne intervencije Kajti ko govorimo o podjetništvu
               in postavljamo nek finančni pogoj, na primer, pet zaposlenih in 30 milijonov, s tem
               avtomatično postavljamo to zato, ker dajemo to definicijo v zvezo s pojmom državne
               pomoči in podobnim. To se pravi, tu najbrž ni mišljeno da je ta zakon namenjen samo
               tistim, ki so neke državne pomoči potrebni, ampak bi zakon, kot je njegov naslov -
               zato sem že zadnjič govoril, da naslov ne ustreza vsebini -, moral odpirati prostor
               vsem tistim, ki to potrebujejo, in tistim, ki ne. Torej, zakon naj bo spodbuda za
               vse.</p>
               <p>Ker v čem pa so tisti elementi podjetniškega okolja? Zagotovo je to enostaven sistem
               ustanavljanja podjetij - malo administrativnih obveznosti malih in srednjih podjetij,
               spodbujevalna funkcija države, ki je v tem zakonu razvidna, se pravi, pomoč pri
               ustanavljanju podjetij in delovanju podjetij, ugodna posojila, davčne olajšave,
               plačilna disciplina in tako naprej. Tudi lokalna skupnost ima zelo važno vlogo, ko
               gre za podjetniško okolje, saj odločujoče vpliva na uporabo prostora. Ampak o tem kaj
               dosti ni tukaj zapisano.</p>
               <p>Tako da jaz si res zastavljam vprašanje, ali je nujno, da so, recimo, tudi tako
               velike razlike sedaj po tem amandmaju v zvezi s tretjo alineo 3. člena. Prej smo
               imeli mirkopodjetje, kjer bo deset ljudi in 470 milijonov, sedaj smo prepolovili
               mikropodjetje na pet ljudi, ampak namesto da bi šli na polovico, kot je bilo že
               rečeno, smo šli na 30 milijonov. Dobro, mi smo dali nek amandma zgolj zato, da
               odpremo, omogočimo to razpravo, ampak jaz mislim, da je nesmiselno omejevati nekoga,
               ki ima pet ljudi s 30-imi ali pa 50-imi milijoni. Saj se lahko držimo pravzaprav
               zakona o delovnih razmerjih, ki določa tudi te kategorije, ohranimo tiste pojme in
               pustimo vse ostalo. Vlada pa tako ali tako, potem, če govorimo o konkretnih
               sredstvih, ki bi jih podjetniki dobili, recimo če vzamem sedaj 6. člen za primer, v
               drugem odstavku, govori o tem, da vlada predpiše podrobnejše pogoje, kriterij in
               merila za dodeljevanje sredstev za izvajanje programa ukrepov, če vzamemo samo en
               člen. Toda prosil bi vlado, da o tem premisli, ali ne bi vendarle bilo mogoče nekako
               te zneske morda celo izpustiti. Ne vem. Ali je možno to storiti glede na kakšne
               direktive ali kaj takšnega, ki jih jaz ne poznam, in pustiti podjetniško iniciativo?
               Mene bi zelo veselilo, če bi nek mali podjetnik s petimi zaposlenimi ustvaril, ne
               vem, mogoče tisto številko iz prve alinee, čeprav se sliši neverjetno, ampak saj to
               bi bilo pa sijajno, če bi tako bilo. Torej sprašujem, ne sprašujem, ker je člen
               odprt, torej razmišljamo tem, da bi v tem 3. členu te številke, ki govorijo o
               zneskih, preprosto črtali. Vem, da se to ne da, ampak potem jih pa dvignimo, čim
               višje se da. Hvala.</p>
            </sp>
            <sp xml:id="SDZ3-Redna-35-2004-03-25.sp17">

               <speaker>PODPREDSEDNIK VALENTIN POHOREC:</speaker>

               <p>Še želi kdo razpravljati o 3. členu, o amandmajih? <stage>(Nihče.)</stage> Zaključujem razpravo o
               3. členu.</p>
               <p>Prehajamo na 4. člen. Tukaj je prav tako amandma poslanske skupine Slovenske
               demokratske stranke. Kdo želi besedo? Mag. Drobnič, Jožef Jerovšek, Cukjati.</p>
            </sp>
            <sp xml:id="SDZ3-Redna-35-2004-03-25.sp18">

               <speaker>MAG. JANEZ DROBNIČ:</speaker>

               <p>Torej pri tem 4. členu in amandmajih pa velja spregovoriti nekaj več besed o tem
               zakonu. Pri tretjem, ki definira samo velikost podjetij, sem se temu izognil. Tukaj
               seveda ne bomo govorili o vsebinski plati tega zakona, kajti govorimo v 4. členu o
               programu ukrepov za obdobje. To pa je sedaj tisto, skozikatero bomo ocenjevali ta
               zakon. Ta zakon, hočeš nočeš, ostaja na nivoju načel, podoben je kot resolucija, kot
               usmeritve. Glede tega mu pač ni mogoče nasprotovati in kdorkoli bi mu nasprotoval,
               verjetno bi si slabo naredil, slabo uslugo, katerikoli, levi,desni, srednji, rdeči,
               zeleni. Ampak gre za drugo reč. Kako pravzaprav mi to besedilo uveljavljamo v praksi.
               Imeli smo nešteto primerov sedajle nazaj, ne nešteto, vrsto primerov, raznih zakonov,
               kjer bi pa vendarle ta načela, ki so zapisana, zlasti pa v 5 členu uveljavljali v
               zakonih z operativnimi določbami. Recimo pri zakonu o delovnih razmerjih
               fleksibilnost trga dela, fleksibilnost zaposlitve, da se zmanjša togost pri
               odpuščanju in povečajo spodbude za zaposlitve. To nismo povedali zato, da bi se
               togodržali pri odpuščanju, zato, ker bi sledili tipičnemu naboru instrumentov
               sindikatov, ker vemo, da niso dobri, tisti niso dobri, izkazala se je togost delovnih
               razmerij in zaščita se povrne v zmanjšani zaposlenosti, povečanju brezposelnosti. To
               se je ugotovilo, spodbude so pomembne.</p>
               <p>In potem recimo pri dohodnini, ravno včeraj pri dohodnin, za razvoj okolij, regij, ki
               so v depresivnem položaju, ki so v tem zaostajanju. Spet ni amandma šel skozi. Potem
               glede plačilne discipline, glede registracije novih podjetij, to je problem državne
               uprave, nekoliko tudi problem zakona o gospodarskih družbah. Ampak, registracija, da
               se lahko naredi vse, kar je potrebno podjetniku v treh ali štirih dneh. Enakost pri
               javnih naročilih, enakost tretiranja pri delniških družbahmalih delničarjev, treba je
               spremeniti. Vidimo, kaj se nam dogaja, in to je nevspodbudno za malo,
               mikropodjetniško okolje. Preferiranje velikih delničarjev, to so te reči, ki žal ne
               najdejo mesta v zakonih, zato če se praksa vladajoče koalicije pri sprejemanju teh
               zakonov ne bo spremenila, ne boste verodostojni, niste verodostojni.</p>
               <p>Temu zakonu ne bomo nasprotovali, jaz ga sam podpiram, čeprav sam ne bo nič
               premaknil, morda bo kakšna ideja prišla, kaj več pa ne. Važno je, kaj se bo zgodilo v
               posameznih zakonih. Zato je treba včasih kaj drugače ugrizniti in včasih tudi koga
               zaboli. Z veljavnimi strateškimi programi, to je amandma, torej to lahko podpremo,
               kot sem že povedal besedilo, ki nima operativnih določb, nima tistih kot je tudi sama
               vlada rekla, ne postavljamo nobene institucije, ne ukinjamo je, tudi kaj drugega
               posebnega ni. Morda bo to podlaga za neko novo vlado, vladajočo koalicijo, ki se bo
               resno lotila z operativnimi instrumenti razvijanja pravega podjetniškega okolja, to
               bi pa lahko bilo to besedilo. Hvala lepa.</p>
            </sp>
            <sp xml:id="SDZ3-Redna-35-2004-03-25.sp19">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Jožef Jerovšek ima besedo.</p>
            </sp>
            <sp xml:id="SDZ3-Redna-35-2004-03-25.sp20">

               <speaker>JOŽEF JEROVŠEK:</speaker>

               <p>Hvala lepa. Spoštovani! Ta naš amandma pravzaprav pledira za to, da bi naj država
               imela nek strateški in razvojni program na področju spodbujanja podjetništva. Jaz se
               s predgovornikom nekako strinjam, da same vsebine v tem zakonu ni ne vem koliko
               oziroma da je ta zakon samo novelacija tega, kar smo že imeli, ampak v nekoliko bolj
               posodobljeni retoriki in zaradi tega je treba prisiliti vlado, da bo imela strateški
               program.</p>
               <p>Včeraj sem omenil, da sem bil v torek tu na simpoziju v državnem svetu na temo <q>"kako
               do večje dodane vrednosti"</q>. Ravno predstavniki iz podjetji, na katere naj bi se ta
               zakon nanašal, so ugotavljali, da vlada nima nobene strategije. Da je tisto kar je
               nekoč zaživelo znotraj ministrstva za znanost in tehnologijo pri spodbujanju
               inovativnosti, v zadnjih letih zamrlo. Tako je izhajalo iz referatov. Bojim se, da ti
               renomirani raziskovalni aplikativni strokovnjaki, večinoma so bili s področja
               aplikacij, ne s področja čiste fundamentalne znanosti, so kazali tam veliko skepso,
               da se v tej državi kdo resno znotraj politike ukvarja z razvojnimi programi in
               strategijo razvoja. Bila je tudi izražena skrb, da bo v bodoče še slabše. Potem, ko
               se velekapital organizira v Forumu 21, da bo to v bistvu državna strategija, ki ima
               že sedaj moč pri glasovanju v državnem zboru, in prostora za te iz manjših podjetij
               pravzaprav ne bo. Dejansko mi se s tem amandmajem skušamo prisiliti, kot sem že
               rekel, da nam vlada predstavi strateške razvojne programe in na podlagi teh
               strateških razvojnih programov potem tudi deluje. Hvala lepa.</p>
            </sp>
            <sp xml:id="SDZ3-Redna-35-2004-03-25.sp21">

               <speaker>PODPREDSEDNIK VALENTIN POHOREC:</speaker>

               <p>Besedo dobi France Cukjati.</p>
            </sp>
            <sp xml:id="SDZ3-Redna-35-2004-03-25.sp22">

               <speaker>FRANCE CUKJATI:</speaker>

               <p>Zagotovo je ta zakon samo dokument, s katerim se odpira možnost delovanja oziroma
               možnost urejanja tega področja. Kdor pričakuje v tem zakonu že konkretne ukrepe, bi
               rekel izvršilni akt samih želja, ki jih imamo vsi na tem področju, potem se moti.
               Zakon je pač tako zastavljen, da odpira možnost, postavljakriterije, bi rekel, na nek
               način kažipot, kako naprej. Vendar v tem členu je nekoliko bolj jasno rečeno, in
               sicer je rečeno, kdo pa bo potem izvedbene ukrepe oziroma program ukrepov postavil.
               To pa je vlada, ki bo sprejela tak program na predlog ministrstva za gospodarstvo.
               Lepo! To pomeni, da pravzaprav s tem zakonom damo zeleno luč, da se začne postopek,
               vse ostalo pa prepuščamo vladi na milost in nemilost. Mislim, da to pa vendarle ni
               dobro. Mi smo zakonodajna veja oblasti, ki pravzaprav postavlja nekapravila igre, ki
               se jih mora vlada držati. Tudi glede posameznih ukrepov, glede celotnega programa
               moramo zastaviti nek okvir, v katero smer mora iti ta program oziroma bolj konkretno
               omejiti oziroma določiti, kako na tem področju naprej. No, in naš amandma pravzaprav
               postavlja samo neko zavezo oziroma zavezuje vlado, da bo ta program ukrepov vendarle
               sprejela v skladu z veljavnimi strateškimi in razvojnimi programi, ki jih pa bo,
               upam, sprejemal ta državni zbor. Seveda, to naj bi predlagalo ministrstvo
               zagospodarstvo in upam, da bomo nekoč tudi doživeli, da bo to ministrstvo imelo večjo
               težo, kot jo ima, in da bo to ministrstvo vendarle tretirano kot pomembnejše od
               nekaterih drugih ministrstev in tudi to področje kot pomembnejše v Sloveniji; čeprav
               nisem gospodarstvenik in izhajam s področja družbenih dejavnosti, se zavedam pomena
               tega področja.</p>
               <p>Namreč, pri teh programih dobro vemo, kako pomembno je, kam se daje poudarek. Dobro
               veste, da po globalnem indeksu podjetniške aktivnosti sodi Slovenija skorajda na rep.
               Če je indeks podjetniške aktivnosti v svetu povprečno 8,8, je Slovenija sedaj na
               indeksu 4 in ta indeks še pada. Samo za primer naj navedem Finsko, ki je bila leta
               2000 pravzaprav na repu desetih evropskih držav glede tega indeksa, pa je ta indeks
               narasel samo v zadnjem letu, od 2002 na 2003, za 2 indeksa. In sicer, to je bilo kot
               rezultat njihovih ukrepov, kjer so glavno težo in glavni pomen dali zmanjševanju
               administrativnih obremenitev, spodbujanju podjetništva v smislu izobraževanja in
               izboljšanju socialne varnosti podjetnikov, pa še na vrsti drugih področij. Če bi mi
               uredili in zmanjšali samo administrativne obremenitve malih podjetnikov,
               mikropodjetij, in potem ustvarili tudi bolj prijazno davčno zakonodajo za njih ter
               omogočili boljši dostop do poslov prek državnih razpisov, boljši dostop pri
               dodeljevanju del državnih oziroma javnih razpisov, potem, sem prepričan, da bi tudi
               mi lahko po zgledu Finske v nekaj letih dvignili naše podjetništvo, se uvrstili višje
               glede podjetniškega indeksa in s tem pravzaprav razrešili ta naš že kronični problem
               brezposelnosti in zmanjševanja pravzaprav dodane vrednosti.</p>
            </sp>
            <sp xml:id="SDZ3-Redna-35-2004-03-25.sp23">

               <speaker>PODPREDSEDNIK VALENTIN POHOREC:</speaker>

               <p>Hvala. Stanislav Brenčič ima besedo.</p>
            </sp>
            <sp xml:id="SDZ3-Redna-35-2004-03-25.sp24">

               <speaker>STANISLAV BRENČIČ:</speaker>

               <p>Hvala lepa. Jaz ne bi rad zahajal v koncept zakona. V prvem branju smo tudi
               povedali, da ta zakon ni nov. Ta zakon vstopa kot nadomesten zakon za obstoječi zakon
               o razvoju malega gospodarstva, ki pa skozi svojo življenjsko pot ni imel tistega
               učinka, zaradi katerega smo sprejeli zakon. In zato bi moral ta zakon v konceptu
               absorbirati na analizi stanja, realni oceni tiste slabosti, ki jih nismo uspeli na
               temelju prejšnjega zakona realizirati. Zato pa trdim, da če je kaj ta država
               potrebovala v pripravi na učinkovito vstopanje v Evropsko unijo - mi sicer imamoen
               program, ampak žal je bil ta program bolj politično-marketinške narave - potem bi
               rabili dober nacionalni program ali razvojni program razvoja gospodarstva. To je
               nacionalni temelj, ki daje možnost interdisciplinarnega pristopanja iz vseh vej
               nekega resorja, kot v temu primeru resorja gospodarstva, da v zakonodajo stopa
               interdisciplinarno v zastavljene cilje. Zato mislim, da tudi če še tega nimamo, prej
               kot slej bomo mi morali imeti nacionalni program ali resolucijo o nacionalnem
               programu gospodarskega razvoja. To, kar že imamo pa kar še bomo morali imeti. In temu
               izhodišču mora biti podvržen recimo tudi tak zakon, kot je ta. Z vsemi stimulativnimi
               profili, da bi ta segment gospodarstva pospešili v podjetniško iniciativo ali v
               iniciativo ljudi. Zato ne bi bilo slabo, da bi v tem 3. oziroma 4. členu le dali
               nastavek, da morajo biti ti programi kolikor toliko sozvočni za neko nacionalno
               strategijo, ki pa, če je še ni, mora biti. Iz prakse, bom tako rekel, ker bolj poznam
               področje, ki ga kot predsednik odbora pokrivam, mi imamo nacionalni program
               zdravstvenega varstva do tam in tam, ki je dober. In če bi z vsemi področnimi zakoni,
               ki so izhodišče iz tega nacionalnega programa, absorbirali to, kar smo morali, potem
               ne bi imeli takega stanja, kot ga imamo sedaj v sistemu zdravstvenega varstva, niti
               ne bi k projektu zdravstvene reforme pristopili tako, kot smo. Zato je zelo pomembno,
               da pustimo v tem zakonu ta nastavek. Jaz ga vidim kot potrebnega.</p>
               <p>Moje diskusije bodo šle nekajkrat tudi v tem smislu, in to smo tudi mi že poprej
               povedali, da bi tudi v tem smislu morali dati v tem zakonu nekoliko več
               subsidiarnosti in tudi če tukaj zastavimo, nastavek je narejen. Hvala. Tako, da mi
               bomo ta amandma podprli, mislim da s tem samo izboljšamo zakon ne glede na to, kdo je
               nosilec amandmaja. Hvala.</p>
            </sp>
            <sp xml:id="SDZ3-Redna-35-2004-03-25.sp25">

               <speaker>PODPREDSEDNIK VALENTIN POHOREC:</speaker>

               <p>Hvala. Irma Pavlinič Krebs, nato pa dr. Brejc.</p>
            </sp>
            <sp xml:id="SDZ3-Redna-35-2004-03-25.sp26">

               <speaker>IRMA PAVLINIČ KREBS:</speaker>

               <p>Hvala lepa. Seveda je ob tem amandmaju povedano tudi bilo veliko drugega, kar ne sodi
               k temu členu, zato se želim omejiti res na ta člen. Seveda pa v sami vsebini
               dokumentov sploh ne bi smelo biti sporno, da je nacionalni razvojni program, ki je
               sprejet na določenem področju, temelj za pripravo programa ukrepov, kot govori ta
               člen za spodbujanje podjetništva. Program ukrepov v drugem odstavku pravi: Člen mora
               biti usklajen s pravili za dodeljevanje državnih pomoči. Nikakor ne bi smelo biti
               drugače. Tako je naprej strateški dokument, ki je po svoji vsebini seveda bolj
               splošen, nakazovalen, v svoji vsebini pa program razdela te ukrepe. Da to nujno
               rabimo, seveda ni vprašanje. Zagotovo pa dostavek, ki bi v tretjem odstavku rekel,
               program ukrepov mora biti skladen z veljavnimi strateškimi in razvojnimi dokumenti,
               nikakor ne škoduje in potrjuje samo tisto, kar po sami vsebini ti dokumenti v sebi
               nosijo in sama osebno nimam nobenih težav, da ta odstavek podprem. Hvala lepa.</p>
            </sp>
            <sp xml:id="SDZ3-Redna-35-2004-03-25.sp27">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Dr. Miha Brejc ima besedo.</p>
            </sp>
            <sp xml:id="SDZ3-Redna-35-2004-03-25.sp28">

               <speaker>DR. MIHA BREJC:</speaker>

               <p>Hvala, gospod podpredsednik. Zdaj, ravno v zvezi s tem 4. členom in seveda potem 5.,
               ki govori o vsebini tega programa, ko o tem govorimo, torej se moramo zavedati,
               kakšna je sploh operativna vrednost tega zakona. Namreč, mi smo predlagali
               formulacijo, ki je širša od tega, kar je v 4. napisano. 4. člen govori o veljavnost
               nacionalnega razvojnega programa, mi pa o strateških in razvojnih programih, tako
               bolj ohlapno in okvirno. Zakaj? Zato, ker bi bila logična pot, da ima država najprej
               nacionalni razvojni program oziroma programe, temu sledi program ukrepov, ki ga mora
               po tem zakonu vlada sprejeti do septembra 2004. Naslednji korak, ki omogoča
               uresničitev tega, kar je v tem zakonu napisano, je sprejetje dveh uredb. Ena uredba
               zadeva te instrumente, pogoje, merila iz 6. člena, ena pa iz 17. in oba šest mesecev,
               za oba podzakonska akta je treba imeti, torej ne najprej uredbo v šestih mesecih, ki
               govori o 6. členu, drugem odstavku 6. člena in potem imamo še dva podzakonska
               predpisa, ki ju je treba v šestih mesecih sprejeti. Potem je tu shema državnih
               pomoči, ki jih je treba oblikovati, in seveda sklad, ki deluje na osnovi tega zakona,
               lahko deluje samo na osnovi sprejetega programa iz 4. člena.</p>
               <p>Kaj iz tega izhaja? Iz tega izhaja, da bo dejansko uporabnost tega zakona prišla v
               poštev šele v prihodnjem letu, 2005. Se pravi, zakon kot je sedaj zastavljen, je
               zastavljen za neko obdobje kasneje in ne bo imel letos nobenih učinkov. Če pa sedaj
               govorimo naprej o teh stvareh, o programu <gap n="..."/> No, se bom pa pri 5. členu oglasil, da
               bom dosledno po poslovniku. Hvala.</p>
            </sp>
            <sp xml:id="SDZ3-Redna-35-2004-03-25.sp29">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Janko Veber želi razpravljati.</p>
            </sp>
            <sp xml:id="SDZ3-Redna-35-2004-03-25.sp30">

               <speaker>JANKO VEBER:</speaker>

               <p>Hvala za besedo. 4. člen in amandma k 4. členu je zagotovo pomembna usmeritev za
               delo vlade in tudi sicer za razvoj gospodarstva. Sam bi pa vendarle opozoril na
               nekatere pomanjkljivosti ali pa odstopanja od želenega cilja, če se pravilneje
               izrazim, od tega, če dosledno upoštevamo strateške dokumente. Namreč, vsi strateški
               dokumenti so nekako vezani ali na obstoječe statistične regije, ki so bile, bi rekel,
               sprejete zato, da se pridobivajo regionalne razvojne pomoči, ali pa če upoštevamo
               statistične regije, ki jih imamo že od prej zato, da pač statistiko lahko spremljamo
               vrsto let. Pomanjkljivost vseh teh dokumentov je ta, da seveda statistika pove eno,
               realnost znotraj takšnega statističnega območja je pa seveda povsem drugačna in niha,
               recimo, v osrednji slovenski statistični regiji od seveda najidealnejših, najboljših
               podatkov do tistih, ki so seveda daleč pod tistim, kar je, recimo, opredeljeno v teh
               dokumentih kot največji problem. Recimo Prekmurje. Kočevska ima slabše podatke kot
               Prekmurje. In če se opremo samo na strateške dokumente, potem res izpade eno od teh
               območij v Sloveniji zagotovo iz sistema pomoči. In zato bi dejansko podprl besedilo
               4. člena, kot je zapisano v zakonu, kajti vendarle omogoča vladi, ministrstvu, da
               odreagira bolj, bom rekel, elastično oziroma da poskuša spremljati podatke, predvsem
               iz obstoječe mreže podjetjiških centrov malega gospodarstva in se vključevati na
               območja, eno od teh sem že omenil, ki dejansko v teh strateških dokumentih ne pridejo
               do izraza. Če govorimo o Dolenjski, Dolenjska pač kot statistična regija oziroma
               jugovzhodna statistična regija ima ravno tako relativno dobre podatke. Znotraj tega
               je zopet Kočevska, ki pa daleč odstopa po teh podatkih. In razvojni problemi pri
               gospodarstvu so seveda v tem območju prisotni predvsem zaradi tega, ker gre za
               predelovalno industrijo, torej, za industrijo, ki ima majhno dodano vrednost, za
               industrijo, ki nima sredstev za tehnološko posodobitev svoje proizvodnje in seveda s
               tem tudi možnost konkuriranja na zahtevnih trgih, v katere pač vstopamo kot
               polnopravna članica EU.</p>
               <p>Zato bi ob tej priložnosti seveda opozoril vlado in tudi ministrstvo, da pri teh
               programih, ukrepih seveda ne pozabi na takšna območja, da te podatke pri mreži
               podjetniških centrov malega gospodarstva ima na razpolago in da jih poskuša
               upoštevati. Menim, da bo ta zakon resnično kvalitetnejši, kot pa če se sprejme
               amandma SDS. Hvala.</p>
            </sp>
            <sp xml:id="SDZ3-Redna-35-2004-03-25.sp31">

               <speaker>PODPREDSEDNIK VALENTIN POHOREC:</speaker>

               <p>Hvala, Janko Veber. Prosim, dr. Brejc.</p>
            </sp>
            <sp xml:id="SDZ3-Redna-35-2004-03-25.sp32">

               <speaker>DR. MIHA BREJC:</speaker>

               <p>Če pravi vidim, ima vlada 20 minut na voljo za razpravo, zato bi rad vprašal, kdaj bo
               to izkoristila. Ko je enkrat razprava o členu zaključena, ni več mogoče o njem
               razpravljati. In da se ne bi ponavljala napaka, ki jo vlada stalno počenja v državnem
               zboru, da potem na koncu kar v paketu odgovori za vseh, ne vem koliko členov, bi
               vendarle prosil, da gospa ministrica odgovori znotraj vsake razprave, da se ne bi
               potem ponovno vračali nazaj. Hvala za razumevanje.</p>
            </sp>
            <sp xml:id="SDZ3-Redna-35-2004-03-25.sp33">

               <speaker>PODPREDSEDNIK VALENTIN POHOREC:</speaker>

               <p>Hvala. Ministrico sem seznanil, da lahko tudi vmes dobi besedo, kadarkoli želi.
               Pričakujem, da bo to tudi izrabila. Kolega Kelemina.</p>
            </sp>
            <sp xml:id="SDZ3-Redna-35-2004-03-25.sp34">

               <speaker>BRANKO KELEMINA:</speaker>

               <p>Hvala za besedo. Kolegu Vebru bi v obrazložitev povedal samo to, da se ne predlaga
               tukaj, da mora biti program ukrepov usklajen, ampak mora biti skladen; to je pa zelo
               ohlapen izraz. Kajti nimamo samo strateškega dokumenta, strategije regionalnega
               razvoja, pač pa imamo tudi strategijo gospodarskega razvoja, imamo tudi razvojne
               dokumente oziroma načrt razvojnih programov 2002-2006 in tako naprej. In tu je
               mišljeno samo, da naj bi bil skladen s temi dokumenti, ker neko osnovno usmeritev iz
               teh strateških dokumentov je pa treba zasledovati tudi s takšnim programom ukrepov.
               To je bil namen tega predloga amandmaja, kajti tu govorimo, da naj se ti ukrepi
               uveljavljajo praviloma za obdobje petih let oziroma za obdobje veljavnosti
               nacionalnega razvojnega programa. Samo toliko v obrazložitev, da ne bi bilo mišljeno,
               da se morajo pa zdaj togo držati nekih usmeritev iz nekega strateškega dokumenta.
               Hvala.</p>
            </sp>
            <sp xml:id="SDZ3-Redna-35-2004-03-25.sp35">

               <speaker>PODPREDSEDNIK VALENTIN POHOREC:</speaker>

               <p>Hvala. Želi še kdo besedo? Gospa ministrica, prosim.</p>
            </sp>
            <sp xml:id="SDZ3-Redna-35-2004-03-25.sp36">

               <speaker>DR. MIHA BREJC:</speaker>

               <p>Prej sem pozabil in se opravičujem za to. Ali to, kar je zapisano v 4. členu, pomeni,
               da če ni nacionalnega programa, je ta zakon praktično neuporaben? To me še posebej
               zanima. Hvala.</p>
            </sp>
            <sp xml:id="SDZ3-Redna-35-2004-03-25.sp37">

               <speaker>PODPREDSEDNIK VALENTIN POHOREC:</speaker>

               <p>Lahko dam besedo ministrici? Dr. Brejc, ali lahko ponovite vprašanje, ker ni bilo
               dovolj jasno.</p>
            </sp>
            <sp xml:id="SDZ3-Redna-35-2004-03-25.sp38">

               <speaker>DR. MIHA BREJC:</speaker>

               <p>Lahko, če se mi ne šteje v čas.</p>
            </sp>
            <sp xml:id="SDZ3-Redna-35-2004-03-25.sp39">

               <speaker>PODPREDSEDNIK VALENTIN POHOREC:</speaker>

               <p>Prosim.</p>
            </sp>
            <sp xml:id="SDZ3-Redna-35-2004-03-25.sp40">

               <speaker>DR. MIHA BREJC:</speaker>

               <p>Sprašujem gospo ministrico, ali 4. člen, tako kot je zapisan, pomeni, da če vlada
               nima nacionalnega razvojnega programa, potem ni mogoče uporabiti tega zakona. Kajti
               program ukrepov mora biti usklajen z veljavnim nacionalnim programom. In če programa
               ni, potem program ukrepov ne more biti z ničemer usklajen.</p>
            </sp>
            <sp xml:id="SDZ3-Redna-35-2004-03-25.sp41">

               <speaker>PODPREDSEDNIK VALENTIN POHOREC:</speaker>

               <p>Hvala. Zdaj dajem besedo gospe ministrici. Prosim.</p>
            </sp>
            <sp xml:id="SDZ3-Redna-35-2004-03-25.sp42">

               <speaker>DR. TEA PETRIN:</speaker>

               <p>Hvala lepa. Mogoče bi kar odgovorila na diskusijo o 3. in 4. členu, če dovolite.</p>
               <p>Kar se tiče 3. člena, najprej glede definicij. Moram povedati, da je bil naš prvotni
               predlog takšen, da je pravzaprav definiral mirkopodjetje kot podjetje, v katerem je
               zaposlenih manj kot deset ljudi in njegov letni prihodek ne presega 470 milijonov
               tolarjev. Tukaj smo nekako sprejeli priporočilo direktive Evropske unije. Vendar je
               potem v diskusiji na odboru za gospodarstvo prišlo do tega predloga, ki je omejil na
               pet ljudi in 30 milijonov. In seveda s tem predlogom amandmaja, ki naj bi povečal 30
               milijonov na 50 milijonov, zagotovo ne glede na tisto definicijo, ki smo jo mi sami
               predlagali, nimamo problemov, to se pravi, da se s tem predlogom strinjamo.</p>
               <p>Kar se tiče sedaj definicije podjetij na sploh, moram povedati, da tukaj nimamo
               pravzaprav stopinje prostosti, vsaj kar se tiče definicije srednje velikega podjetja
               in pa malega podjetja, ker tukaj moramo biti usklajeni z definicijo te direktive.
               Mikropodjetje pa je definicija, ki jo direktiva priporoča in ravno zaradi tega, kar
               je bilo že danes rečeno, še posebej s strani poslanca Drobniča, da omogoča, da se ta
               definicija prilagodi strukturi gospodarstva v danem okolju. Tako tukaj imamo te
               možnosti prilagodite to definicijo, ki bi ustrezala našemu sedanjemu stanju in seveda
               omogočila, da bi na tem področju v prihodnosti prišlo do hitrejše rasti in
               zaposlovanja ljudi v teh mikropodjetjih. Mi moramo tudi vedeti, da s tem, ko
               mikropodjetja rastejo, seveda potem prehajajo tudi v drugo kategorijo, to se pravi v
               kategorijo malih podjetji in naprej v kategorijo srednjih podjetij. Tukaj ni nek
               zaprt krog, ampak s tem, ko spodbudimo ta mala, mikropodjetja, da dobijo polet,
               pridejo potem in zapirajo tisto luknjo, kar je bilo pravilno tudi nekje
               izpostavljeno, da pri nas je seveda manko ravno od pet naprej zaposlenih. Ampak nekje
               moraš začeti in spodbuda, ki jo daš, omogoča, da se potem to podjetje hitreje razvija
               in zaposluje in prerašča potem na malo, srednje, veliko podjetje.</p>
               <p>Kar se tiče te definicije amandmaja k 4. členu, moram reči, da smo mi v originalu
               predloga zakona že zapisali, da je program, ki ga potrdi vlada na predlog ministrstva
               za gospodarstvo, seveda usklajen z vsemi razvojnimi dokumenti na tem področju. Želim
               opozoriti, da vendar vlada ima danes, že sprejeto strategijo gospodarskega razvoja
               Slovenije. Bila je tudipotrjena v državnem zboru leta 2001. Ta strategija se obnavlja
               in tudi na podlagi te strategije je bil sprejet dokument v nekem smislu
               operacionalizacije te strategije, in sicer program za učinkovit vstop v Evropsko
               unijo. Tako mi menimo, da je razumljivo da je ta program ukrepov skladen s sprejetimi
               strateškimi usmeritvami v danem trenutku, s strategijo gospodarskega razvoja, potem
               nacionalnim razvojnim programom, potem s tem EPD-jem, enotnim programskim dokumentom
               za črpanje strukturnih sredstev. To so osnovni dokumenti, na podlagi katerih seveda
               se potem pripravi ta dokument. Če mora biti to tako samo po sebi napisano, mislim
               eksplicitno, potem mislim, da tudi z naše strani nimamo teh pomislekov, da se navede,
               da gre to z veljavnimi strateškimi in razvojnimi programi.</p>
            </sp>
            <sp xml:id="SDZ3-Redna-35-2004-03-25.sp43">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še želi kdo razpravo k amandmaju k 4. člen? <stage>(Nihče.)</stage> Zaključujem to
               razpravo.</p>
               <p>Prehajamo na 5. člen. Vložen je amandma poslanske skupine Slovenske demokratske
               stranke. Kdo želi besedo k razpravi? Kolega Branko Kelemina.</p>
            </sp>
            <sp xml:id="SDZ3-Redna-35-2004-03-25.sp44">

               <speaker>BRANKO KELEMINA:</speaker>

               <p>Hvala. Samo na kratko mogoče. Če je možno, če se strinjate s tem, da bi nekoliko
               poenostavili ta uvodni stavek, kajti po moji oceni gre predvsem za to, da nekako s
               tem programom ukrepov, ki so nekako tudi v nadaljevanju napisani, se določi poraba
               tistih javnih sredstev, ki so na razpolago v državnem proračunu in še kakšnih drugih
               virov. Nekako se mi zdi, da je preveč nerazumljivo napisano ukrep na ukrep in tako
               naprej, da ta naš predlog nekoliko zadevo poenostavi. Tu gre predvsem za uporabo
               javnih sredstev, kar je v nadaljevanju tega stavka tudi napisano. Samo toliko.</p>
            </sp>
            <sp xml:id="SDZ3-Redna-35-2004-03-25.sp45">

               <speaker>PODPREDSEDNIK VALENTIN POHOREC:</speaker>

               <p>Hvala. Frace Cukjati dobi besedo.</p>
            </sp>
            <sp xml:id="SDZ3-Redna-35-2004-03-25.sp46">

               <speaker>FRANCE CUKJATI:</speaker>

               <p>Hvala. Sam člen v nadaljevanju v alineah je zelo lepo napisan in seveda kdo ne bi
               bil za to, da se uveljavi spodbujanje podjetništva, inovativnosti, izboljšanje
               dostopa podjetij do virov financiranja in podobno. Vendar vsi vemo, da se ti ukrepi
               ne bodo zabeležili ali pa programirali v enem samem dokumentu, v sklepuvlade, v
               sklepu, ki ga bo pripravili ministrstvo za gospodarstvo, ampak so vse te stvari
               razpršene v mnogih zakonih. Tudi če gre, recimo, kar bi seveda zelo želeli, za
               poenostavitev, kot že omenjeno, recimo računovodstva mikropodjetij, za poenostavitev
               podjetništva oziroma za izboljšanje podjetniške zakonodaje in podobno. Vse te stvari
               so drugje. Pri tem pa se bojim, da tukaj lepo zapisane stvari bodo ostale lepo
               zapisane drugje pa ne bomo uresničili tega kar smo tukaj zapisali. Samo primer, v
               drugi alnei piše, da bomo spodbujanje inovativnosti in izboljšanje pogojev za razvoj
               in prenos najnovejšega znanja v gospodarsko prakso in tako naprej, in pa seveda tudi
               spodbujanje podjetniških vlaganj v raziskave in razvoj. Tukaj lepo to piše. Včeraj pa
               smo zavrniliamandma ljudske stranke, ki je k 49. členu zakona o obdavčitvi podjetij,
               alinea, ki se glasi: Zavezanec lahko uveljavlja dodatno zmanjšanje davčne osnove v
               višini 10% investiranega zneska v opremo za raziskave in razvoj. Predlog je bil, da
               se to dvigne navsaj 20%, pa ste zavrnili. In tako se bo dogajalo z vsemi drugimi
               elementi, v vseh drugih zakonih. Tukaj je lepo napisano, vi boste pa to, vladna
               koalcija, razen SLS, ki je predlagala izboljšavo, boste to idejo v celoti povsod
               povozili. Opažamo nekonsistentnost te vlade, nekonsistentnost te politike v tistih
               zadevah, ki so izredno pomembne za to državo. In seveda dovolite oziroma se
               opravičujem, ampak tak je moj občutek, tudi ta zakon je v mnogih stvareh eno samo
               predvolilno leporečeje in dvomim, da ta koalicija misli s tem resno.</p>
            </sp>
            <sp xml:id="SDZ3-Redna-35-2004-03-25.sp47">

               <speaker>PODPREDSEDNIK VALENTIN POHOREC:</speaker>

               <p>Besedo ima Irma Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp48">

               <speaker>IRMA PAVLINIČ KREBS:</speaker>

               <p>Hvala lepa. V marsičem, gospod Cukjati, se z vami ne morem strinjati. Pa vendarle da
               se pogovorimo o 5. členu in amandmaju, ki ga je vaša poslanska skupina predlagala.
               Jaz se bojim, da poenostavitev, gospod Kelemina, kot ste vi rekli, seveda povzroči
               možnost, da ne zagotovimo transparentnosti porabe javnih sredstev, ker črtate
               pomembne indikatorje, ki so tu navedeni in jih program mora vsebovati. Mislim, da bi
               gospod Bajuk bil zelo hud. Poglejte, vi pravite <q>"program ukrepov določa ukrepe,
               instrumente in kazalce za spremljanje učinkovitosti porabe javnih sredstev na
               področjih..."</q> Vi pa črtate in rečete: <q>"program ukrepov določa porabo javnih sredstev
               na področjih..."</q></p>
               <p>Se pravi, da pri pripravi programa ne bo zaveze določiti tudi ukrepe, instrumente in
               kazalce za spremljanje učinkovitosti porabe javnih sredstev. To pa je vsaj za mene
               izjemnega pomena, ker se transparentnosti porabe javnih sredstev ne zagotovi drugače,
               kot da določamo vse potrebne kazalce, indikatorje in tako naprej ter zadolžimo
               pristojne, da po teh kazalcih spremljajo, ali so javna sredstva dosegla svoj namen,
               za katerega jih ministrstvo daje. Zato prosim predlagatelje, da tu vendarle
               premislijo, ker mislim, da niso želeli s poenostavitvijo, kot so obrazložili, doseči
               tega namena, ki je zdaj problematiziran. Mislim, da njihov interes je transparentnost
               porabe javnih sredstev. Hvala lepa.</p>
            </sp>
            <sp xml:id="SDZ3-Redna-35-2004-03-25.sp49">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Dr. Brejc ima besedo. Prosim.</p>
            </sp>
            <sp xml:id="SDZ3-Redna-35-2004-03-25.sp50">

               <speaker>DR. MIHA BREJC:</speaker>

               <p>No, če lahko kar tu nadaljujem, kjer ste ravnokar končali. Lahko se tako razume, kot
               pravite. Vendar je ta 5. člen zelo podoben 8. členu, in potem vidimo, ne samo da gre
               za neka ponavljanja, ampak da se pravzaprav nadaljuje praksa zakonodajalca, da je
               zelo gostobeseden in da uporablja veliko besed, ki pa same po sebi v tem zakonu
               nimajo nobenega pomena. Zato smo skušali izostriti to razpravo na vprašanje porabe
               sredstev, ker se pravzaprav v tem zakonu tako ali tako največ o tem govori.</p>
               <p>Sicer pa je treba reči, še enkrat pravim, ta 5. člen, ki govori o vsebini programa
               ukrepov, je podlaga za to, da se sprejme potem - bom dobesedno prebral - <q>"uredbo, ki
               določi instrumente, podrobnejše pogoje, kriterije in merila za dodeljevanje
               sredstev"</q>. Vidite, koliko je te gostobesednosti - ukrepi, instrumenti, kazalci v
               programu. Potem imamo uredbo, instrumenti, podrobnejši pogoji in kriteriji. Potem
               imamo v 9. členu <q>"način vodenja in vsebino evidence"</q> in tako naprej, <q>"dodatne pogoje
               za opravljanje posameznih storitev določi minister, pristojen za gospodarstvo,"</q> še en
               podzakonski akt, in v 17. členu, recimo, še <q>"natančnejše pogoje, kriterije in merila
               in postopek za podelitev javnega pooblastila podrobneje določi minister, pristojen za
               gospodarstvo"</q>. Hočem reči, jaz vem, da so potrebni neki podzakonski akti, ki urejajo
               področje. Toda ko mi v 5. členu govorimo o tem, da je treba odpravljati
               administrativne ovire, jih hkrati s tem zakonom tudi postavljamo. Vedno nove in nove
               akte si izmišljujemo in določamo pristojnosti za stvari, ki so nepotrebne. V katerem
               zakonu, ki naj ustvari prijetno, ugodno podjetniško okolje, pa piše, na primer, da
               bodo podjetniki potrebovali za ustanavljanje podjetij, ne vem, manj kot dva meseca?
               Dobro vemo, kaj piše v koalicijski pogodbi, ki ste jo podpisali, in kakšen je
               dejanski rezultat.</p>
               <p>V Sloveniji podjetnik ne more ustanoviti podjetja v nekem razumnem času, zato
               potrebuje dva meseca in več in mora pri tem seveda odpreti kar veliko vrat. Še vedno
               ni jasno, kako se bodo zmanjšale te administrativne ovire, o katerih je v tem
               programu nekaj govora. To je neka deklaracija, to ni zakon. Govori o zmanjšanju
               administrativnih ovir. Ampak to se govori ves čas. Imeli smo celo ministrsko
               svetnico, ki se je specialno s tem ukvarjala. Ne rečem, da ni bilo nekih rezultatov.
               Zadnjič pri prvi obravnavni sem celo citiral neko spremembo zakona o gospodarskih
               družbah, ki se mi zdi zelo pomembna. Nič ni govora, recimo, o eni največjih bolečin
               malih in srednjih podjetnikov, o plačilni nedisciplini. Češ, to je področje drugega
               zakona. Se strinjam, ampak tudi to, kar tukaj pišete v 5. členu, je področje drugih
               zakonov, kot se mi zdi. Ker tukaj nič ne urejate s tem programom. Bojim se, da bo teh
               programov veliko, tistih učinkov pa ne bo.</p>
               <p>Kolega Cukjati je omenil včerajšnji primer. Če k temu dodam še davčne olajšave, ki
               so nikakršne, če govorimo o tem zakonu, ki smo ga včeraj obravnavali, zakonu o davku
               od dohodkov pravnih oseb. In tudi vi gospod podpredsednik ste včeraj imeli sijajno
               razpravo prav v tej zvezi, ko ste omenjali, da ste imeli v prejšnji drži kot
               podjetnik bistveno boljše pogoje za ustvarjanje podjetniškega okolja, kot so pa
               danes, in večje olajšave. Tako se mi zdi nekoliko nerodno govoriti, da ta zakon pa
               sedaj odpira vrata podjetniškemu okolju, če pa v realnem življenju vidimo polno nekih
               ovir, ki jih seveda drugi zakoni predpisujejo, in se sprašujem, kakšen smisel ima ta
               zakon. V Sloveniji približno naš srednji sloj zaseda takole okrog 60% populacije. In
               ta srednji sloj je bistveni del srednjega in malega podjetništva. In ta srednji sloj
               bo, kot smo včeraj videli, tudi sedaj najbolj obdavčen in imel najmanj olajšav. Kako
               naj se pa potem ukvarja s podjetništvom in razvija v krasnem podjetniškem okolju, ki
               ga predpisuje ta zakon? Ta zakon ne odpravlja ključnih problemov za ustanavljanje
               malih, srednjih in mikropodjetij. Nobenih posebnih spodbud tukaj ne vidim za to, da
               bi se človek lotil podjetništva in tvegal svoja sredstva in se tudi zadolžil in ne
               vem kaj še vse.</p>
               <p>Pogrešam tudi, tudi v tem 5. členu ali pa potem v 8., saj stvari se zelo pokrivajo,
               ponavljajo. Nič ni o evropski podjetniški kulturi. O tem ni besede, pa gre vendarle
               za nek zakon, za katerega vi pravite, da je moderen zakon, sodoben zakon. O evropski
               podjetniški kulturi ni ne duha ne sluha. Sem spada neka določba s tem v zvezi. Moj
               vtis je, da gre še za en tehnični zakon. Pravo sicer tega pojma ne pozna, ampak
               očitno ste si zamislili še en tehnični zakon, ki takšen, kot je, ne bo čisto nič
               prispeval k razcvetu podjetništva v Sloveniji, vam pa zagotavljamo, da na ta tehnični
               zakon ne bomo sprožili nobenih podobnih ukrepov kot v zvezi s kakšnim drugim
               tehničnim zakonom.</p>
            </sp>
            <sp xml:id="SDZ3-Redna-35-2004-03-25.sp51">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Mag. Drobnič ima besedo za razpravo.</p>
            </sp>
            <sp xml:id="SDZ3-Redna-35-2004-03-25.sp52">

               <speaker>MAG. JANEZ DROBNIČ:</speaker>

               <p>Tukaj se mogoče celo z gospodom Brejcem ne bi strinjal, glede tega, da ne bo
               sprožil, odvisno kakšni ljudje ga bodo brali, pa kaj bodo storili. Ravno to, kar sem
               že prej omenil, da ima zakon predispozicije, vse tisto, kar svetovna podjetniška
               filozofija pozna, se nekako pojavlja v nekem besedišču, čisto v redu. Ampak vse, kar
               se dogaja v tej stvarnosti slovenski, pa kaže na to, da ne gremo v tej smeri. Res se
               marsikatere stvari zgodijo, ampak<gap n="..."/> To, kar je omenil, plačilna nedisciplina
               Plačilno nedisciplino je država začela pri sebi, torej pri nedoslednosti do malih
               podjetij, do tistih, ki so bili v javnih naročilih, sesula jih je, ker niso mogli
               zdržati. Zakaj mala podjetja? Zato, ker so bili na koncu v tej plačilni verigi. Tisti
               večji so že preživeli, zlasti pa skozi neke oblike državnega interveniranja. Drugo,
               kar uničuje mala podjetja, je zagotovo prenormiranost, birokratskost.</p>
               <p>Zadnjič se je v moji poslanski pisarni oglasil podjetnik, ki ima bolj pestro
               dejavnost in je rekel, gospod Drobnič, kaj naj naredim, jaz moram biti obvezen član v
               treh zbornicah. Ampak od njih imam prekleto malo ali nič. Plačujem. Spremeniti je
               treba mišljenje. Ne razumeti me, da jaz želim, da se odpravijo zbornice, ampak drug
               princip za delovanje. Morda, če odpravimo obveznost zbornic, predvsem tistih, ki res
               ni potrebno, da so, tudi če imajo javna pooblastila, še vedno ni potrebno, da so
               obvezni člani zbornice. Skratka, da na drugi osnovi delajo. Če bodo dobro delali,
               bodo vsi člani, vsi bodo postali člani zbornice, če bodo kaj od tega imeli. Te
               zbornice se obnašajo tako kot državna uprava, slaba državna uprava. Morda kakšne malo
               boljše, da ne bom vse, generalno nekam postavljal. In nekatere reči se tudi dobro
               zgodijo, ampak bi bile mnogo boljše, fleksebilnejše, grizle bi. Tako pa, če dobijo
               denar, ki jim pade direktno, zakaj bi se pa trudili, saj smo vsi malo cepljeni na to,
               da rajši sedimo v senci in pijemo pivo, kot pa da bi se preganjali po vročem soncu,
               pa z lopatami metali zemljo ali pesek. To je človeško. Na osnovi tega se tudi razvija
               podjetništvo. Tudi skozi te pozitivne stimulacije in negativne.</p>
               <p>Administrativne ovire. V uvodnem delu zakona ste omenili, da ravno ta antibirokratski
               program odvisno vse to, kar bo odpravilo administrativne ovire, da so za to namenjena
               sredstva. Ko ljudje to preberejo, se jim zdi hecno. Za nekaj kar bomo odpravljali,
               kar je pravzaprav samo odprava nečesa, kar je balast, bomo porabili toliko in toliko
               denarja in imamo na proračunskih postavkah zagotovljen denar. Se ne slišidobro, vam
               povem, da ne. In jaz bi to ven vrgel. In ta denar ne zapravljajte za to, preprosto
               tukaj v parlamentu ali pa če je kaj v državni upravi odpravite tiste ovire, ki so in
               bo razvoj podjetništva zaživel.</p>
               <p>Samo naravno gibalo človeka je ustvarjalnost. Naloga države je, da se predvsem obnaša
               kot nočni čuvaj. Ko ljudje presežejo tisto mejo, za katero smo se skupno dogovorili,
               takrat nastopi država, sicer pa naj ne zavira ljudi. Tako kot otroci, tudi odrasli
               imamo naravno željo po razvoju in inovativnosti, po ustvarjalnosti in še marsičem.
               Ampak mi z zakonodajo, slabim ravnanjem na delovnem mestu v državni upravi ubijamo to
               iniciativo, delamo ovire, smešenje, zapirajo se vrata. Namesto da bi stali na njihovi
               strani, namesto da svetovalec ali državni uradnik pove, kaj se ne more, bi moral
               reči, kako se naredi, kako lahko pridete do tega cilja, ne da boste kršili zakon in
               ne da boste zlorabljali zakon, ampak zato, da boste uspeli. Ko bo tako državna uprava
               razmišljala, potem bo boljše, zagotovo, pa ko bo vlada in vladajoča koalicija
               pripombe ali amandmaje, ki sproščajo to iniciativo, tako kot smo v nekaterih zakonih
               omenili, da bo prisluhnila in to tudi naredila v operativnih zakonih, sicer je to
               mrtva črka na papirju. Ampak mi bomo ta program, če pridemo v pozicijo za uresničitev
               bomo lahko ta program dobro uporabili, na vsaki vladi je možnost da to uresniči, če
               ni odvisno od njih, ne od tega zakona.</p>
            </sp>
            <sp xml:id="SDZ3-Redna-35-2004-03-25.sp53">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Branko Kelemina ima besedo, nato pa Irma Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp54">

               <speaker>BRANKO KELEMINA:</speaker>

               <p>Hvala. Jaz bi samo to povedal v zvezi s tem amandmaje, da mogoče ta predlog res ni
               najboljši. Jaz priznam, da ne. Ampak poglejte, samo če nekaj pogledamo, stvari so
               toliko nenatančno definirane, da se bog usmili. Mi imamo, recimo, v definiciji pojmov
               v zadnjih dveh alineah napisano kaj so ukrepi. Ukrepi so zaokrožene ciljno usmerjene
               aktivnosti in tako naprej. Kaj so instrumenti? So oblika in način porabe javnih
               sredstev namenjeni izvajanju ukrepov in tako naprej. O kazalcih, ki so pa izredno
               pomemben oziroma vsaj eden pomembnih segmentov tega predloga zakona, pa nikjer, niti
               v definiciji pojmov niso obrazloženi, kaj naj bi bili, niti v tem členu. Resnično vam
               povem. 5. člen govori o vsebini programov ukrepov. Vi pa navajate, to se lahko čita
               tako, poglejte, <q>"program ukrepov določa kazalce za spremljanje učinkovitosti porabe
               javnih sredstev na področjih"</q>, ampak o kazalcih se tukaj ne govori. Kje so kazalci,
               na kakšen način, kje so določeni? Res je, jaz ne vem, zelo natančno stvar definirana.
               In jaz priznam, da je tudi tisti naš predlog slab ali pa zanič, ampak tudi ta
               formulacija, ki je tukaj, gre v bistvu za večkratno ponavljanje, lahko bi pa bilo
               napisano samo <q>"program ukrepov določa instrumente na naslednjih področjih"</q> ali pa, ne
               vem, <q>"programukrepov in inštrumentov"</q>. O kazalcih ni veliko napisanega oziroma nič in
               je zelo nedefinirana zadeva. Mi lahko ta predlog umaknemo, ampak mogoče bi bilo
               smiselno ta amandma sprejeti, pa še kaj te stvari razčleniti, pa bolj natančno
               napisati v nadaljevanju v tretji obravnavi. Če je smiselno, če ne, pa ne. Meni je
               vseeno, ampak ta zakon bo zelo težko uresničevati, ker je nedefiniran, nenatančen,
               premalo členov ima. Prepričan sem, da bi lahko imel vsaj nekaj členov več, da bi bil
               bolj natančen. Hvala lepa.</p>
            </sp>
            <sp xml:id="SDZ3-Redna-35-2004-03-25.sp55">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Irma Pavlinič Krebs ima besedo.</p>
            </sp>
            <sp xml:id="SDZ3-Redna-35-2004-03-25.sp56">

               <speaker>IRMA PAVLINIČ KREBS:</speaker>

               <p>Hvala lepa, se opravičujem. Veliko je bilo povedanega, pa bi terjalo odgovor, ampak
               mogoče samo eden. Če je vsaj ena rešitev v tem zakonu dobra, pa naj vam jo povem, da
               je vsaj ena, je torej nov finančni instrument zagotavljanja začetnega in rizičnega
               kapitala. Našteto je bilo vse, kaj ni, kaj ni, da je to samo pomflet. Pač ni, vsaj en
               inštrument, da vas potolažim.</p>
               <p>Spoštovani predlagatelji amandmaja! Amandma je drugačen od ciljev, ki jih
               zagovarjate, ko sedaj govorite, zato vas samo opozarjam, da bi bilo smiselno, da ga
               umaknete. To je vse. Hvala lepa.</p>
            </sp>
            <sp xml:id="SDZ3-Redna-35-2004-03-25.sp57">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še želi kdo besedo? Dr. Brejc.</p>
            </sp>
            <sp xml:id="SDZ3-Redna-35-2004-03-25.sp58">

               <speaker>DR. MIHA BREJC:</speaker>

               <p>Sem zelo zadovoljen s tem, kar gospa Krebsova pravi, ker ugotavljam, da je v tem
               zakonu samo ena stvar dobra.</p>
            </sp>
            <sp xml:id="SDZ3-Redna-35-2004-03-25.sp59">

               <speaker>PODPREDSEDNIK VALENTIN POHOREC:</speaker>

               <p>Kolega Kelemina. Dvignil ste roko. Želite.</p>
            </sp>
            <sp xml:id="SDZ3-Redna-35-2004-03-25.sp60">

               <speaker>BRANKO KELEMNINA:</speaker>

               <p>Prosil bi, če gospa ministrica pove, ali ima smisel ta člen kaj popravljati. Če ga
               nima smisla, potem ta amandma umikam.</p>
            </sp>
            <sp xml:id="SDZ3-Redna-35-2004-03-25.sp61">

               <speaker>PODPREDSEDNIK VALENTIN POHOREC:</speaker>

               <p>Hvala. Ministrica, imate besedo.</p>
            </sp>
            <sp xml:id="SDZ3-Redna-35-2004-03-25.sp62">

               <speaker>DR. TEA PETRIN:</speaker>

               <p>Hvala lepa. Se strinjam z diskusijo poslanke Krebsove. Menim, da v bistvu amandma
               zožuje to, kar ste vi želeli s tem svojim amandmajem doseči. Rada bi pa tudi
               povedala, da ko govorimo o kazalcih, ponavadi kazalce ne definiramo, ker jasno pove,
               da gre za kazalce za spremljanje učinkovitosti porabe javnih sredstev. In definirajo
               se samo določeni pojmi, ki sevečkrat uporabljajo in niso sami po sebi jasni. Tukaj
               gre za kazalce, ki so lahko od števila zaposlenih, od dodane vrednosti in podobno. In
               ni to navada, da se v zakonu definira.</p>
               <p>Morda še to, ker je bilo rečeno, če dovolite, za ta amandma menim, da ne bi
               prispeval k izboljšanju zakona.</p>
               <p>Bi pa še rada odgovorila na nekatera mnenja, ki so bila izpostavljena. In sicer je
               vprašanje, ali bo ta zakon že v letošnjem letu kaj prinesel. Vi ste že danes citirali
               rezultate te mednarodne študije, ki jo mi tudi zelo dobro poznamo in je bila tudi ena
               izmed podlag, na podlagi katerih smo se mi potem tudi pripravljali ta zakon. In prvič
               moram poudariti, da, če mi gledamo ta globalni indeks podjetništva, kot je bilo že
               opozorjeno v svetovnem merilu, potem to drži, kot je bilo izpostavljeno - smo na
               repu. Ampak treba je vedeti, da so tu štete vse države, od azijskih, za katere je
               značilno, da je visoka stopnja malih podjetij ali pa ustanavljanje malih podjetij res
               zaradi te potrebe samozaposlovanja, ker drugih priložnosti za pridobivanje dohodka
               ni; ali pa gre tu za države Latinske Amerike in drugih, da jih ne bi naštevala. To je
               zelo jasno proučeno v literaturi s tega področja že deset let, da ne prispevajo k
               povečanju učinkovitosti, ampak so pomembna. Pomembna so zato, kernekaterim ljudem
               omogočajo preživetje. Če pa vzamemo ta indeks in ga računamo samo v okviru Evrope,
               kamor se uvršča tudi Slovenija, med evropske države, potem lahko ugotovimo, da
               Slovenija ni na repu med državami Evropske unije, ampak smo nekje na sredini Imamo
               celo boljši indeks v primerjavi z nekaterimi državami, kot je Nemčija in podobno.
               Tudi v primerjavi s Finsko. Finska je naredila velik korak naprej, vendar smo po
               številnih kazalcih - vsaj po najnovejšem kazalcu, ki je bil prezentiran tudi na
               dnevupodjetništva v Bruslju, ki ga je organiziral komisar za podjetništvo,
               inovativnost, potem pokriva tudi področje informacijske tehnologije in podobno, se je
               pokazalo, da smo na področju te volatilnosti, kar pomeni, merjenja, vstopanja novih
               podjetij in prilagajanja izzivom na področju tehnoloških sprememb, je naša stopnja
               volatilnosti večja, kot je, na primer, Finske. Tudi vstopanje podjetij je bilo
               pozitivno, medtem ko je bilo vstopanje podjetij na Finskem negativno. Tako moramo
               upoštevati različne kazalcein imeti celotno sliko na tem področju, da lahko potem
               rečemo, ali bolj zaostajamo ali pa manj zaostajamo na področju podjetništva za neko
               državo.</p>
               <p>Drugo, kar bi želela poudariti, je tudi vprašanje, ali bo ta zakon kaj prinesel že v
               tem letu. Bo. Prinesel bo ravno na finančnem področju. To je pa tudi tisto - če
               pogledate, ker ste že citirali GEM -, da podjetniki ocenjujejo ravno nerazvitost
               finančnih instrumentov kot prvi oviralni dejavnik za njihovo rast in nastajanje novih
               podjetij. To je dokumentirano v tej študiji GEM, pa tudi v naših nacionalnih
               študijah. In ravno tu bodo že v tem letu učinki največji.</p>
               <p>Bilo je govora o administrativnem okolju in podobnem. Tega se seveda zavedamo. Kot
               je bilo zapisano v obrazložitvi in kar sem povedala tudi v svojem ekspozeju, bo treba
               sprejeti določene ukrepe za olajšano poslovanje podjetij. Lahko vam povem, da smo
               ravno danes na vladi že imeli prvo obravnavo predloga sprememb zakona o gospodarskih
               družbah, kjer smo ravno predlagali določene spremembe, ki se vežejo ali na vprašanje
               vodenja poslovnega registra, na vprašanje vodenja poslovnik knjig, na vprašanje
               obdavčevanja po sistemu normiranih dohodkov. Skratka, to so vsa ta vprašanja, ki jih
               lahko rešujemo na podlagi tega zakona o gospodarskih družbah. Pričakujem, da bomo s
               temi predlaganimi spremembami tudi uspeli in z vašo popolno podporo, tudi ko bomo ta
               predlog zakona, ki ga moramo tudi spremembo ZGD-ja narediti zaradi usklajevanja dveh
               direktiv, ki sta se pojavili v zadnjem času v EU, da boste potem tudi te predloge, ki
               smo jih mi v ZGD-ju in jih tudi navajamo, da bi bilo nastajanje, vstopanje in
               delovanje teh malih podjetij čim uspešnejše in čim manj birokratsko zasnovano. Te
               spremembe so in pričakujemo, da jih bomo predlagali že na naslednji seji.</p>
               <p>Kar se tiče tega, da mi uvajamo neke nove omejitve, tako je bilo nekako rečeno,
               moram povedati, da, če želimo dati javno pooblastilo nekomu, da je treba vendar nekje
               pa tudi izpostaviti sistem, da vemo, komu ga dajemo. In vam ne bi bilo vseeno, če to
               dobi nekdo, ki za to ni usposobljen oziroma bi neko storitev za mala podjetja v
               bistvu izvajal na slabši način kot že obstoječe inštitucije. In to je vse, kar bomo s
               temi določili uredili. Drugo, gre za evidenco. Tudi tukaj ne more biti nered v državi
               in tudi drugje, v tržnih gospodarstvih ni tega nereda, saj smo se vendar tudi
               zgledovali, kako je to urejeno v drugih državah. Potem gre tukaj še za uredbo skupaj
               s shemo državnih pomoči, kar je seveda obveznost vsake države, ki je in bo članica
               EU.</p>
               <p>Jaz bi želela poudariti, da se tem predlogom zakona ne ustvarjamo nekega novega
               birokratskega okolja za delovanje malih in srednjih podjetij. Nasprotno, urejamo
               delovanje na tem področju, da bodo kvalitetne storitve, da bo prišlo do konkurence na
               tem področju, ker to vemo, da je res pomembna sila za zagotavljanje učinkovitosti in
               kvalitete delovanja posameznih inštitucij na tem področju in seveda izpostavljamo
               tudi neka pravila igre, za katera zagotovo vemo, da v vsakem tržnem gospodarstvu so
               še kako potrebna. Hvala.</p>
            </sp>
            <sp xml:id="SDZ3-Redna-35-2004-03-25.sp63">

               <speaker>PODPREDSEDNIK VALENTIN POHOREC:</speaker>

               <p>Hvala. Branko Kelemina.</p>
            </sp>
            <sp xml:id="SDZ3-Redna-35-2004-03-25.sp64">

               <speaker>BRANKO KELEMINA:</speaker>

               <p>Če pač razmišljate vsi, da v tretji obravnavi ne bi bilo smiselno tega 5. člena
               opraviti, potem ta amandma umikam.</p>
            </sp>
            <sp xml:id="SDZ3-Redna-35-2004-03-25.sp65">

               <speaker>PODPREDSEDNIK VALENTIN POHOREC:</speaker>

               <p>Hvala lepa. S tem tudi zaključujem razpravo o 5. členu. Dr. Berjc.</p>
            </sp>
            <sp xml:id="SDZ3-Redna-35-2004-03-25.sp66">

               <speaker>DR. MIHA BREJC:</speaker>

               <p>Jaz se zahvaljujem gospe ministrici za odgovor in se hkrati opravičujem, ker sem
               danes izvedel, da je Slovenija, kar zadeva vstopanje malih in srednjih podjetij v
               sistem gospodarstva, uspešnejša od Finske. Jaz tega res nisem opazil do sedaj.</p>
            </sp>
            <sp xml:id="SDZ3-Redna-35-2004-03-25.sp67">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Prehajam na 7. člen, amandma poslanske skupine Slovenske demokratske
               stranke. Kdo želi razpravo k 7. členu? Branko Kelemina.</p>
            </sp>
            <sp xml:id="SDZ3-Redna-35-2004-03-25.sp68">

               <speaker>BRANKO KELEMINA:</speaker>

               <p>Hvala. Jaz bi samo tukaj spomnil, da gre sicer spet za eno napako, se opravičujem,
               enostavno smo spregledali spremembo 7. člena, že sprejetega na odboru. Hotel sem
               opozoriti na to, da je ministrica sama v razpravi in na odboru za gospodarstvo
               govorila o tem v tem členu, da bi se naj to javno pooblastilo podelilo na podlagi
               javnega natečaja. Zdaj smo pa to iz tega člena izpustili. Tukaj, če pogledate, ste
               natančno povedali gospa ministrica, imam vaša magnetogram, kjer ste rekli: <q>"Poleg še
               zadnje novele v tem zakonu pa so tudi javna pooblastila za izvajanje programov
               ukrepov. Zakon predvideva, da se pravnim osebam javnega in zasebnega prava, ki
               delujejo na področju spodbujanja podjetništva, lahko za določen čas z odločbo na
               podlagi javnega natečaja podeli javno pooblastilo."</q> Se pravi, na podlagi javnega
               natečaja, se pravi, to pomeni javni razpis, potem v samem tem členu, če gledamo zdaj
               prvi ali pa drugi odstavek, pa smo ta javni razpis izpustili, vi ste ga pa napovedali
               dejansko in lahko, da gre za eno pomanjkljivost, jaz ne vem, ali je tu mišljeno, da v
               vsakem primeru mora javni natečaj biti, da to sploh ni mogoče drugače narediti,
               enostavno sem ocenil iz vaše razprave in potem po pomanjkljivosti tega člena, da bi
               bilo smiselno napisati na podlagi javnega razpisa, vendar je napaka v tem, da
               smonapačni odstavek šli popravljat. Hvala lepa.</p>
            </sp>
            <sp xml:id="SDZ3-Redna-35-2004-03-25.sp69">

               <speaker>PODPREDSEDNIK VALENTIN POHOREC:</speaker>

               <p>Hvala. Stanislav Brenčič.</p>
            </sp>
            <sp xml:id="SDZ3-Redna-35-2004-03-25.sp70">

               <speaker>STANISLAV BRENČIČ:</speaker>

               <p>Hvala lepa. No, tu se bom zopet oglasil. 7. člen govori o izvajalcih nalog in
               izvajalcih programov. Moj pogled na to področje je zopet nekoliko drugačen. S
               konceptom in tudi s predloženim amandmajem seveda ne razrešujemo tega, kar bi jaz
               smatral, da bi smel področni zakon vsebovati. Eno od temeljnih načel Evropske unije v
               sodobnem in zdajšnjem času je subsidiarnost, deregulacija oblasti in sama regulacija
               določenega področja. In v tem smislu bi jaz pričakoval pristop skozi neke vrste rdečo
               nit tega zakona drugače, morda tudi zato, ker sem lepo dobo preživel v aktivnem
               življenju do zdaj v realnem sektorju in sem nekoliko nepripravljen v drugem mandatu
               na to, da se praktično država ukvarja, vključno z vlado, ogromno z javnim sektorjem
               in na obrobju z realnim sektorjem, ki je edini neto plačnik, da sploh lahko država
               kot taka napreduje. Poglejte, temeljni ali, bi rekel, nek predstavnik področja, ki ga
               ta zakon najbolj zadeva, je obrtna zbornica in deloma tudi gospodarska zbornica. In
               bi človek pričakoval, da bi nekoliko, glede na to, da je država že do zdaj imela neko
               zaupanje do te zbornice kot predstavnice nekega stanu in je nanjo tudiže prenesla
               javna pooblastila, za izvajanje določenih zadev iz tega zakona z dodatnimi javnimi
               pooblastili zaupali to izvajanje obrtni zbornici. Obrtna zbornica ima vzpostavljeno
               infrastrukturo prek območnih zbornic in tako naprej, z vso logistiko in z najboljšim
               poznavanjem področja, ki ga obravnava ta zakon. Zato mislim, da bi bilo vprašljivo na
               tem temelju ustanavljati neke nove javne zavode, agencije, urade in tako naprej. Vse
               to je zopet obremenitev javnega sektorja oziroma širitev nekega javnega sektorja. Ne
               vem, zakaj ne bi upali nekoliko bolj v smislu samoregulacije, samoobvladovanja nekega
               področja iti naproti zbornici, če smo ji v nekem kontekstu že zaupali določene
               stvari. S tem zbornica kot temeljna predstavnica in zastopnica področja gospodarstva
               prevzema tudi odgovornost. Država pa mora vzpostaviti predvsem dober nadzor nad tem,
               kar ji zaupa, kar nanjo prenaša v okviru javnega pooblastila.</p>
               <p>Tako da se mi zdi škoda, da se skozi to pojavlja tudi sledeče. Obrtna zbornica ima
               dobro mrežo območnih obrtnih zbornic, resnično odlično posejano naokrog. Plačniki
               članarine in tudi drugačnih prispevkov za obrtno zbornico so vsi ti mali, mikro in
               drugačni podjetniki. In ne vem, zakaj ne bi teh centrov, teh območnih zbornic
               dvignili na nekoliko višji nivo. Zdaj se pojavlja, da same območne zbornice prihajajo
               pred župane in tako naprej z idejo, dajte, no, vendar, ustanovite tule, ne vem, v
               Cerknici, na Vrhniki, kjer pač bolj poznam, še en pospeševalni center malega
               gospodarstva. In bomo imeli dva subjekta, ki bosta eden na drugega prenašala
               pričakovanja in navsezadnje tudi odgovornost za razvoj tega področja, za katerega so
               ustanovili zbornico. Zato je malo zoprno, da je moj pogled v tem smislu nekoliko
               morda naravnan predaleč, da bi zaupal taka pooblastila sistemu, ki je prisoten. Važen
               pa je nadzor države in važen je seveda nadzor znotraj zbornice, kot ga ima
               vzpostavljenega z organi.</p>
               <p>Tako da do neke mere ta amandma daje večjo možnost v smislu javnega natečaja oziroma
               javnega razpisa, da se pojavi tudi v tem primeru neka obrtna zbornica, neka območna
               zbornica ali pa se lahko, po drugem odstavku tega člena, ministrstvo tudi samo
               opredeli, da podeli to pooblastilo.</p>
               <p>Sam menim in veliko tudi mojih somišljenikov, da bi smeli prepustiti to
               samoregulacijo in morda bi bili najbolj uspešni. V tem kontekstu tudi dosedanji zakon
               o razvoju malega gospodarstva ni beležil rezultata. Šli smo v neko ustanavljanje
               mreže, nove mreže pospeševalnih in drugačnih centrov. Zbornica kot takšna in območne
               obrtne zbornice pa niti slučajno niso odigrale tega, kar bi v takem sistemu morale.
               One poznajo situacijo na terenu, one poznajo muko okrog ustanavljanja nekega
               d.o.o.-ja ali s.p.-ja itn. One poznajo muke okrog plačilnih disciplin, nedisciplin.
               One poznajo pomembnost nekega upravnegadelavca, ki je pomemben samo s tem, da zavira
               nekoga, da se trikrat, štirikrat podaja ponovno k njemu in s tem je on pomemben.
               Ampak postopki tečejo pa počasi. S tem jaz tudi več ali manj zaključujem odnos
               Slovenske ljudske stranke do tega zakona. Hvala lepa.</p>
            </sp>
            <sp xml:id="SDZ3-Redna-35-2004-03-25.sp71">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Dr. Brejc, imate besedo.</p>
            </sp>
            <sp xml:id="SDZ3-Redna-35-2004-03-25.sp72">

               <speaker>DR. MIHA BREJC:</speaker>

               <p>Povsem jasno je, da 7. člen ni skladen z zakonom o državni upravi, ki določa, da
               minister na osnovi javnega razpisa da javno pooblastilo. Zato je seveda naš amandma
               pravzaprav treba sprejeti. Prej ali slej.</p>
               <p>Bi me pa seveda zanimalo, ker gre za institucionalno strukturo podjetniškega okolja,
               kakšna je sploh v resnici situacija v Sloveniji. Do sedaj smo imeli pospeševalni
               center za malo gospodarstvo, ki po 20. členu tega zakona nadaljuje s svojo
               dejavnostjo. Imamo trenutno javni sklad Republike Slovenije za razvoj malega
               gospodarstva, ki se bo po tem zakonu preimenoval v slovenski podjetniški sklad. V
               prvem odstavku 7. člena pa govorimo o tem, da naloge in programeza oblikovanje
               podjetniškega okolja izvaja država preko javnega zavoda za pospeševanje podjetništva.
               Verjetno je to ta PCMG. Potem pa pravi, ali javne agencije za pospeševanje
               podjetništva. Meni seveda sedaj ni jasno, kaj ta odstavek dejansko pomeni. Ali so s
               tem mišljene nove institucionalne oblike za razvoj podjetništva oziroma koliko je teh
               agencij že danes, skladov in ne vem česa. Jaz se v celoti strinjam s tistim delom
               razprave gospoda Brenčiča, ki govori, da je v Sloveniji že sedaj veliko nekih
               agencij, inkubatorjev, vsega mogočega, kar naj bi služilo za razvoj gospodarstva.
               Praktično vsaka občina že oblikuje neko podjetniško okolje in nek inkubator, ki je
               seveda ustanovljen s strani države oziroma lokalne skupnosti, od nje tudi financiran,
               dejanskih učinkov teh investicij oziroma tega denarja pa nekako ne vidimo dovolj.
               Zato tudi v tem zakonu in v obrazložitvi zakona vsaj meni manjka podatek o tem,
               koliko je teh institucij v Sloveniji in kakšni so njihovi učinki. Hvala.</p>
            </sp>
            <sp xml:id="SDZ3-Redna-35-2004-03-25.sp73">

               <speaker>PODPREDSEDNIK VALENTIN POHOREC:</speaker>

               <p>Hvala. Še Irma Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp74">

               <speaker>IRMA PAVLINIČ KREBS:</speaker>

               <p>Hvala lepa. Spoštovani! Gospod Brejc, ne morem se strinjati z vami, da je amandma
               potrebno sprejeti. Amandma odraža nerazumevanje te določbe. Pravica do javnega
               pooblastila mora biti dostopna vsem, ki izpolnjujejo pogoje in kriterije. Imamo 17.
               člen, ki to določa. Sprememba navedbe države namesto ministra, pristojnega za
               gospodarstvo, ki lahko podeli javno pooblastilo, ki ga ne spreminja oziroma ne
               določa. Minister je v členu, ki ga vi nadomeščate zdržavo, seveda naveden, ker je
               sklep o dodelitvi javnega pooblastila pravni akt, ki ga ne more izdati država, temveč
               v njenem imenu z zakonom določena oseba. Zahteva pa je seveda v celoti zajeta v 17.
               členu in so jasno določeni pogoji.</p>
               <p>In še gospod Brenčič, za moj pogled je bila dodana vrednost zakona tudi v delu, ko
               omogoča razvoj novih storitev glede na potrebe podjetij in v vključevanju
               podjetniškega sektorja samega v izvajanje le-tega, in sicer s podeljevanjem javnih
               pooblastil in statusa delovanja vjavnem interesu vsem, ki bodo za to izkazali visoko
               stopnjo usposobljenosti. Po moji oceni zagotavlja večjo učinkovitost, kvaliteto
               izvajanja storitev ter porabe javnih sredstev, ker bodo ob javnih institucijah, kot
               je PCMG, storitve za podjetnike na osnovi pridobljenih pooblastil lahko izvajale tudi
               druge najbolj usposobljene institucije in podjetja, tako znam to prebrati. In ne
               nazadnje, gospod Brenčič, ocenjujem, da bo to povzročilo enakomeren razvoj in
               izvajanje storitev za podjetnike in podjetja na celotnem slovenskem prostoru. Zakon
               zato v tem delu te rešitve, ki jo ponuja, pomeni, po moji oceni, prispevek tudi k
               skladnemu regionalnemu razvoju, saj omogoča in usmerja razvoj mreže teh podpornih
               institucij za podjetništvo, kot sem že povedala, na celotnem prostoru Slovenije ter
               razvoj specializiranih storitev, razvojnih jeder, tehnoloških centrov za posamezne
               dejavnosti in skupine podjetij, kjer le-ti delujejo. Tako mislim, da se vračati v
               neke okvire, ki jih družba, mislim da, prerašča, ne bi bilo dobro. Hvala lepa.</p>
            </sp>
            <sp xml:id="SDZ3-Redna-35-2004-03-25.sp75">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še enkrat dr. Brejc. Prosim, imate besedo.</p>
            </sp>
            <sp xml:id="SDZ3-Redna-35-2004-03-25.sp76">

               <speaker>DR. MIHA BREJC:</speaker>

               <p>Prej je gospod Kelemina kot predlagatelj tega amandmaja povedal, da je besedi
               <q>"država"</q> in <q>"minister"</q> najbrž narobe formuliral. Jaz se v to ne spuščam, ampak
               govoril sem o neki drugi stvari. Če namreč v drugem odstavku 7. člena govorimo o tem,
               da minister da javno pooblastilo in hkrati pogledamo v 17. člen, vidimo, da je drugi
               odstavek 7. člena odveč, tako kot je napisan, ker je procedura za javno pooblastilo
               urejena v posebnem členu. Če ste se pa odločili, ne vem zakaj, ampak tako ste se pač
               odločili, zapisati odstavek v 7. členu, potem ga je treba napisati tako, kot se
               spodobi, kot je zapisan v 17. členu, ker mora biti jasno povedano, da gre za javna
               pooblastila. Samo za to gre.</p>
            </sp>
            <sp xml:id="SDZ3-Redna-35-2004-03-25.sp77">

               <speaker>PODPREDSEDNIK VALENTIN POHOREC:</speaker>

               <p>Hvala. Še enkrat kolega Brenčič.</p>
            </sp>
            <sp xml:id="SDZ3-Redna-35-2004-03-25.sp78">

               <speaker>STANISLAV BRENČIČ:</speaker>

               <p>Gospa Irma, jaz bi povedal samo to, da smatram, da je nepotrebno, da tam, kjer
               država dobro gospodari, razvije dva vzporedna mrežna sistema. Jaz trdim, da ima
               gospodarska oziroma obrtna zbornica Slovenije že sedaj vzpostavljeno tako mrežo, da
               bi glede na to, da je to zbornica, na katero je država z zakonom že sedaj prenesla
               javna pooblastila, določena pooblastila prenesla tudi v zvezi z izvajanjem tega
               zakona in bi v bistvu ta infrastruktura, ta mreža, ki niti ne izboljšuje in niti ne
               dosegajo ti pospeševalni centri in tako naprej lahko najbolj samoregulatorno in
               subsidiarno izvajala ta pooblastila. Seveda država pa mora izpostaviti nadzor. Kar
               primerjajmo sisteme v obstoječih članicah Evropske unije, pa boste videli, kako teče
               obrtništvo in malo gospodarstvo v Nemčiji.</p>
            </sp>
            <sp xml:id="SDZ3-Redna-35-2004-03-25.sp79">

               <speaker>PODPREDSEDNIK VALENTIN POHOREC:</speaker>

               <p>Hvala. Želi vlada odgovoriti? Prosim.</p>
            </sp>
            <sp xml:id="SDZ3-Redna-35-2004-03-25.sp80">

               <speaker>DR. TEA PETRIN:</speaker>

               <p>Hvala lepa. No, gospod poslanec Brenčič, ravno iz istih razlogov, kot vi trdite, da
               je treba dati možnost tistim, ki so lahko najučinkovitejši v pripravljanju posameznih
               storitev za mala podjetja, je pravzaprav uveden instrument javnih pooblastil, ker to
               javno pooblastilo lahko prejme obrtna zbornica, lokalni center ali kakršnakoli oseba
               zasebnega oziroma javnega prava. Menim, da je to zagotovo nek pozitiven element tega
               zakona, ker, bom še enkrat poudarila, odpira konkurenco na tem področju; konkurenca
               pa je, kot vsi dobrovemo, gonilna sila učinkovitosti.</p>
               <p>Naslednje, kar sem želela povedati, je pa to, da moramo upoštevati dejstvo, da mora
               biti pravica do javnega pooblastila dostopna vsem, ki izpolnjujejo pogoje in
               kriterije. Zato je tudi takšna dikcija, da pač to pooblastilo izda minister v imenu
               države.</p>
               <p>Ker je bilo rečeno, da gre za ponavljanje 17. člena in 7. člena, moram poudariti, da
               je prišlo do teh dveh členov, tako kot sta sedaj zapisana, na zahtevo zakonodaje.
               Prvotno smo to imeli samo v enem členu, nato pa je bilo rečeno, da morata biti zaradi
               jasnosti dva člena. Samo toliko, da ne bi šli v diskusiji naprej, naš predlog je bil
               pač podoben vašemu, če smem tako reči, gospod poslanec.</p>
               <p>No, pa še eno vprašanje se postavlja - javni zavod ali javna agencija. Namreč, gre
               samo za eno osebo, se pravi, za sedanji PCMG. Trenutno je PCMG javni zavod, s tem pa
               se odpira možnost, da postane javna agencija, nič drugega. Gre samo za eno. Vse
               ostalo so pa zavodi ali podjetja - seveda, podjetja niso ustanovljena s strani
               države, tako ali tako ne - ne, so, seveda so, pardon! Gre za podjetja, ki niso
               ustanovljena s strani države oziroma bila ustanovljena s strani države, ker danes res
               niso več ustanavljana, in pa seveda za določene zavode, katerih ustanovitelj ni
               država. Hvala.</p>
            </sp>
            <sp xml:id="SDZ3-Redna-35-2004-03-25.sp81">

               <speaker>PODPREDSEDNIK VALENTIN POHOREC:</speaker>

               <p>Hvala. Lahko zaključim razpravo? Želite še besedo k 7. členu, gospod Brenčič?
               Prosim.</p>
            </sp>
            <sp xml:id="SDZ3-Redna-35-2004-03-25.sp82">

               <speaker>STANISLAV BRENČIČ:</speaker>

               <p>Hvala lepa. Gospa ministrica, popolnoma akceptiram vaš nastop, vendar se vseeno
               sprašujem. Zadnja analiza ali statistika stanja ni najbolj spodbudna. In se potem
               vprašam, kakšno pa je bilo poslanstvo PCMG-ja. Zdaj ga samo preslikavamo sem. Nekaj
               tu ne štima, po domače rečeno. Hvala.</p>
            </sp>
            <sp xml:id="SDZ3-Redna-35-2004-03-25.sp83">

               <speaker>PODPREDSEDNIK VALENTIN POHOREC:</speaker>

               <p>Hvala. Ja, saj lahko gospa ministrica, imate besedo.</p>
            </sp>
            <sp xml:id="SDZ3-Redna-35-2004-03-25.sp84">

               <speaker>DR. TEA PETRIN:</speaker>

               <p>Samo stavek. Za to uvajamo konkurenco na tem področju.</p>
            </sp>
            <sp xml:id="SDZ3-Redna-35-2004-03-25.sp85">

               <speaker>PODPREDSEDNIK VALENTIN POHOREC:</speaker>

               <p>Ugotavljam, da ne želi več nihče razpravljati o 7. členu in amandmaju, zato
               zaključujem.</p>
               <p>Prehajamo na 9. člen. Tudi tu je poslanska skupina Slovenske demokratske stranke
               vložila amandma. Kdo želi besedo? Kolega Kelemina, prosim.</p>
            </sp>
            <sp xml:id="SDZ3-Redna-35-2004-03-25.sp86">

               <speaker>BRANKO KELEMINA:</speaker>

               <p>Hvala lepa. Samo na kratko bi to obrazložil. Že pri splošni obravnavi smo nekako
               opozorili na to, da so določeni pogoji za dodelitev raznih dovoljenj malo prestrogi.
               Vi pravite, da se lahko v evidence vpišejo subjekti inovativnega okolja, ki
               izpolnjujejo pogoje, da delujejo najmanj dve leti. Mi smo ocenili, da je to nekoliko
               preveč diskriminatorna določba, ki nekoga, ki je lahko tudi zelo sposoben na nekem
               področju, enostavno izključimo iz tega okvira. Tako po naši oceni se lahko nekdo v
               enem letu itak z nekimi uspešnimi referencami in z uspešnimi kadri dokaže, da je
               sposoben izvajati neke naloge, ki jih zahteva ta določba, tako da mu nekoliko
               poenostavljamo oziroma znižujemo prag zahtev, ki jih ta člen postavlja za posamezne
               subjekte. Če je to sprejemljivo, je, če pa ne, pa bo tako ostalo, kot je. Ampak
               mislim, da je zaradi tega marsikdo prikrajšan in bo moral dolgo časa čakati na to, da
               bo lahko preteklo dve letiin da bo izpolnjeval pogoje za izvajanje nekaterih zahtev,
               ki so določene s tem členom. Hvala.</p>
            </sp>
            <sp xml:id="SDZ3-Redna-35-2004-03-25.sp87">

               <speaker>PODPREDSEDNIK VALENTIN POHOREC:</speaker>

               <p>Hvala. Dr. Brejc, prosim.</p>
            </sp>
            <sp xml:id="SDZ3-Redna-35-2004-03-25.sp88">

               <speaker>DR. MIHA BREJC:</speaker>

               <p>V 9. členu, tako kot so v drugem odstavku zapisani pogoji, bi človek seveda rekel;
               dobro, saj za izvajanje nekih specialnih nalog inovativnega okolja, predvsem programa
               inovativnega okolja, je potrebna neka izvedenost, neka praksa, mednarodna
               primerljivost in tako naprej. Če pa pogledamo definicijo teh subjektov inovativnega
               okolja, kot je zapisana v 3. členu, se mi zdi, da bi vendarle kazalo podpreti naš
               amandma in priznati tudi to možnost, da nekdo, ki ima enoletno prakso, da je lahko
               tudi inovativen, morda še celo bolj, kot nekdo drug, ki že 10 let to počne. Tako bi
               se jaz tudi zavzemal za to, da skušamo nekako čim bolj ublažiti pogoje, ker inovacije
               vendarle niso nekaj, kar se zgodi na osnovi nekih dolgoletnih izkušenj. To se lahko
               zgodi čisto slučajno, lahko se zgodi, ne vem, nekomu, ki ima silno bogato zasebno
               izkušnjo in se odloči da bo šel v podjetništvo in človek, ki je ekspert na področju,
               denimo gre v podjetništvo, naredi inkubator, ne vem kaj, ampak ker še ni dve leti, mu
               ne bomo dali nič, ker je formalno pogoj dve leti. Je pa lahko posameznik, ki je
               ekspert. Zato se mi zdi, da smo tu malo preveč trdi in bi zato res apeliral na to, da
               nekako ublažimo te pogoje. Gospe ministrici se bo mogoče čudno zdelo, da jaz kot
               univerzitetni profesor polemiziram z zadnjo alineo, <q>"imajo mednarodno primerljive
               reference"</q>. Seveda je pomembno, da imamo mednarodno primerljive reference, ampak v
               tem primeru jaz ne bi vztrajal pri tej alinei, kajti to je dokazljivo na različne
               načine, ki so lahko zelo ohlapni. Nekdo se bo ponašal z izredno obsežnimi
               mednarodnimi referencami, ampak v življenju pa nebo nič naredil. Če smem dati en zelo
               - se oproščam v naprej - mogoče neprimeren sufijski izrek, ki pravi, da osel, obložen
               s knjigami, še ni intelektualec. Njemu je vseeno, če tovori polena ali knjige. Se
               pravi, človek mora nekaj pokazati. Ima znanje in nekaj pokaže in dajmo mu omogočiti,
               da to znanje pokaže. In v zakon uvajajo čim manj omejitev, ki ovirajo sposobne ljudi,
               da bi se izkazali. Zato predlagam, da se zadnja alinea preprosto črta. Slovenija je
               tako rekoč članica Evropske unije in s tem tudi ta poseben kriterij, ki izhaja iz
               našega slovenskega pogleda na svet, preprosto ga črtajmo, in da tam gremo na eno
               leto. Ampak mi v amandmaju seveda tega nismo napisali za zadnjo alineo, sem pa jaz v
               zadnji razpravo o tem tudi govoril. Hvala lepa.</p>
            </sp>
            <sp xml:id="SDZ3-Redna-35-2004-03-25.sp89">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še kdo želi besedo? Irma Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp90">

               <speaker>IRMA PAVLINIČ KREBS:</speaker>

               <p>Hvala lepa, spoštovani gospod podpredsednik. Moje razumevanje, dati torej
               pooblastilo v tem četrtem poglavju, ko govorimo o inovativnem okolju in nadaljevanju
               seveda o postopku dodeljevanja sredstev za financiranje storitev tem, ki jih
               ministrstvo vpiše, je bilo, da ne gre za vzpostavljanje oziroma podporo pri
               nastajanju novih institucij, temveč podporo za kvaliteten razvoj obstoječih, tako da
               bodo le-te zagotavljale najboljše storitve podjetjem. In če bi ta kriterij znižali -
               mislim, da je razprava šla v tej smeri - bi verjetno spodbudili preveč začetnih
               iniciativ, preden bi bile vzpostavljene in sprejete s strani podjetij, ki te storitve
               potrebujejo. Mislim da bi sama gospa ministrica lažje odgovorila, pojasnila to
               dilemo. Mislim, da dve leti v državah članicah Evropske unije, da je celo več časa
               potrebnega za tovrstne vpise v evidenco. Mislim, da je treba razumeti, da pooblastilo
               se tukaj da zaupanja vrednemu. Kdaj dobiš zaupanje, ali je zadosti leto dni,
               predlagatelji pravijo dve leti in mislim, da bi tukaj terjalo razmišljati v tej
               smeri, ali pridobiš zaupanje v letu ali v dveh letih, če je ta moj pomislek ob
               spremljanju razprav, ob sprejemanju tega zakona seveda na mestu, da gre torej za
               omogočanje kvalitetnega razvoja že obstoječih in podpora le-tem. Hvala.</p>
            </sp>
            <sp xml:id="SDZ3-Redna-35-2004-03-25.sp91">

               <speaker>PODPREDSEDNIK VALENTIN POHOREC:</speaker>

               <p>Dr. Brejc, preden bi to repliko, ki jo nakazujete, ali želite dopolniti vaš amandma
               poslanske skupine, ko ste prej omenjali. Preden bi jaz zaključil razpravo o tem
               členu, morate vsaj to najaviti, pa ga lahko tudi kasneje oblikujete, ampak ustno ga
               skušajte predstaviti, da bi ga lahko upoštevali pri glasovanju. Prosim.</p>
            </sp>
            <sp xml:id="SDZ3-Redna-35-2004-03-25.sp92">

               <speaker>DR. MIHA BREJC:</speaker>

               <p>Se zahvaljujem za to priložnost, gospod podpredsednik, če smem ustno povedati svoj
               amandma k 9. členu, bi se glasil: <q>"Črta se četrta alinea drugega odstavka 9. člena."</q>
               Potem bi dal to pisno potem še naknadno, če je to potrebno. Ne vem, kako proceduralno
               bomo to izpeljali.</p>
               <p>In če lahko, kar takoj nadaljujem. Mene bi zelo veselilo, gospa Krebsova, če bi bilo
               zelo veliko iniciativ, zelo veliko iniciativ na tem področju. To bi bil dober znak za
               podjetništvo in to bi dokazovalo, da je zakon, ki ga vlada predlaga, spodbudil ljudi,
               da se ukvarjajo z inovativnim okoljem in da o njem razmišljajo.</p>
               <p>Kaj pa sem mislil s tem, ko sem prej rekel, da je treba skrajšati. Samo primer, če mi
               dovolite. Recimo, da posameznik iz že obstoječega subjekta inovativnega okolja začne,
               ki je recimo izjemen strokovnjak in priznan človek na tem področju, začne s svojo
               dejavnostjo, se odloči, da ne bo več član nekega subjekta, ki že deluje, ampak bo
               šel, kot pravimo, na svoje. Vsi ga poznamo, da je odličen strokovnjak, da je morda
               celo duša nekega grozda ali inkubatorja.Ampak pazite, ker gre pač on sedaj v skladu z
               našimi intencami, da razširimo podjetniško okolje, omogočimo vsakemu, ki je sposoben,
               da se s tem ukvarja, sedaj mu pa mi kot ekspertu na tem področju rečemo: <q>"Ja, že, že,
               sedaj ko si šel pa ti na svoje, boš moral pa 2 leti čakati."</q> Za to gre. Ne
               postavljajmo nepotrebnih ovir. Če je človek sposoben, bo to tako ali tako.</p>
               <p>V tretjem odstavku, ugotovil minister, kajti način vodenja in vsebino evidence ter
               dodatne pogoje za odpravljanje posameznih storitev določi minister, pristojen za
               gospodarstvo. In če so ti kriteriji ohlapni, bo imel minister večji manevrski
               prostor, imel preveč svobode. Ampak tu bi vendarle jaz nekako predpostavljal, da gre
               za to, da se razvije inovativno okolje. Slovenija je med zadnjimi v Evropi po
               inovitivnosti, generalno gledano. In če sedaj govorimo o nekem inovativnem okolju in
               programih inovitvnega okolja, ne smemo postavljati previsokih zahtev. Hvala.</p>
            </sp>
            <sp xml:id="SDZ3-Redna-35-2004-03-25.sp93">

               <speaker>PODPREDSEDNIK VALENTIN POHOREC:</speaker>

               <p>Dr. Brejc, nov amandma ne gre več, rok je potekel. Edino obstoječi amandma, ki ga je
               poslanska skupina vložila, skušajte popraviti, spremeniti. Boste torej spremenili že
               vložen amandma. V redu, da to upoštevamo potem. Irma Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp94">

               <speaker>IRMA PAVLINIČ KREBS:</speaker>

               <p>Hvala lepa. Mislim, da smo vsak na svojem polju. Gospod Brejc, ta amandma ne govori
               o mladih inovativnih podjetjih. Ta amandma, poglavje inovativno okolje, govori o
               izvajalcih nalog in programov inovativnega okolja, govori o tistih, ki jih bo
               ministrstvo v evidenco vpisalo, ko bodo dve leti delali in tako naprej in ne nazadnje
               jim bo ministrstvo dodelilo proračunska sredstva za izvajanje storitev subjektov
               inovativnega okolja, ki so vpisani v evidenco. Vi pa ste govorili o mladih,
               inovativnih in tako naprej, kot da jih s tem spodbujamo. Mislim, da gre za iskanje
               zaupanja v podelitev javnega pooblastila. Tako da sem iz vašega govora razbrala, da
               govorimo o drugih stvareh, vsak je na svojem bregu. Hvala lepa.</p>
            </sp>
            <sp xml:id="SDZ3-Redna-35-2004-03-25.sp95">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Še replika, dr. Brejc.</p>
            </sp>
            <sp xml:id="SDZ3-Redna-35-2004-03-25.sp96">

               <speaker>DR. MIHA BREJC:</speaker>

               <p>Prosim gospo Krebsovo, da prebere magnetogram mojega izvajanja. Hvala.</p>
            </sp>
            <sp xml:id="SDZ3-Redna-35-2004-03-25.sp97">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lahko zaključimo razpravo s tem, da bo popravljen vaš amandma k členu 9.
               Torej zaključujem razpravo o 9. členu in popravljenem amandmaju k temu členu. Prosim,
               da ga čim prej formulirate.</p>
               <p>Prehajamo na 10. člen, kjer vlaga amandma poslanska skupina Slovenske demokratske
               stranke. Želite besedo? Kolega Kelemina, prosim.</p>
            </sp>
            <sp xml:id="SDZ3-Redna-35-2004-03-25.sp98">

               <speaker>BRANKO KELEMINA:</speaker>

               <p>Mogoče samo to, da ta amandma oziroma pravzaprav celoten člen govori o tem, da bodo
               ti subjekti inovativnega okolja izvajali neke storitve. Recimo, v drugi in tretji
               alinei govori o izvajanju storitev za ustanovitev in o izvajanju storitev na področju
               razvoja. Po moji oceni bi bilo treba tudi v prvi alinei, kjer gre ravno tako za
               izvajanje neke storitve, napisati, da gre za opravljanje storitev za zagotavljanje
               ugodnejših prostorskih in tehničnih pogojev za nastajanje in delovanje podjetij v
               zgodnjih fazah razvoja. Ker dejansko ti subjekti inovativnega okolja izvajajo neke
               storitve za nekoga drugega. To je pač ena taka pripomba, če bo sprejemljiva, bo, če
               ne, se pa tudi ne bo svet podrl. Hvala.</p>
            </sp>
            <sp xml:id="SDZ3-Redna-35-2004-03-25.sp99">

               <speaker>PODPREDSEDNIK VALENTIN POHOREC:</speaker>

               <p>Hvala. Irma Pavlinič Krebs, prosim.</p>
            </sp>
            <sp xml:id="SDZ3-Redna-35-2004-03-25.sp100">

               <speaker>IRMA PAVLINIČ KREBS:</speaker>

               <p>Hvala lepa, spoštovani gospod podpredsednik. Resnično z dolžno pozornostjo prebiram
               tudi amandmaje, ki jih vložijo opozicijske poslanske skupine, vendar včasih iz
               obrazložitve vidim, da je kak amandma napisan samo zato, da je.</p>
               <p>K 10. členu vložen amandma in utemeljitev vašega predloga je torej konsistentnost z
               drugimi alineami v členu, ki govorijo o nalogah institucij inovativnega okolja. Prva
               alinea zajema zagotavljanje prostorskih in tehničnih pogojev za delovanje podjetij,
               naslednji dve pa o izvajanju določenih storitev. Zatorej predlagane enotne dikcije,
               kot jo vi predlagate, ne moremo uporabiti za vse tri alinee, ker ne gre povsod za
               storitve. Če bi sprejeli ta amandma, bi resnično povzročili nekonsistentnost. Hvala
               lepa.</p>
            </sp>
            <sp xml:id="SDZ3-Redna-35-2004-03-25.sp101">

               <speaker>PODPREDSEDNIK VALENTIN POHOREC:</speaker>

               <p>Kolega Kelemina, prosim.</p>
            </sp>
            <sp xml:id="SDZ3-Redna-35-2004-03-25.sp102">

               <speaker>BRANKO KELEMINA:</speaker>

               <p>Prosil bi, da mogoče gospa ministrica razloži to prvo alineo, morda jo narobe
               razumem. Ali to pomeni dejansko, da prva alinea pomeni zagotavljanje ugodnih
               prostorskih in tehničnih pogojev za subjekte inovativnega okolja? Ali to pomeni za
               delovanje podjetij v zgodnjih fazah razvoja? Kot je zdajle napisano, bi lahko
               razumel, da se zagotavljajo neka sredstva za zagotavljanje ugodnih prostorskih in
               tehničnih pogojev za subjekte inovativnega okolja. To je moje razmišljanje. Ne vem,
               prosim bi obrazložitev. Jaz ocenjujem, da ti subjekti inovativnega okolja izvajajo
               neke storitve dejansko za tista nova podjetja v zgodnjih fazah in pogoje za
               ustanovitev, začasno delovanje pod ugodnejšimi pogoji itn., kot je zapisano tudi v
               naslednjih dveh alineah. Bi prosil, če se dodatno obrazloži.</p>
            </sp>
            <sp xml:id="SDZ3-Redna-35-2004-03-25.sp103">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Bo ministrica poskušala dati odgovor.</p>
            </sp>
            <sp xml:id="SDZ3-Redna-35-2004-03-25.sp104">

               <speaker>DR. TEA PETRIN:</speaker>

               <p>Hvala lepa. Tukaj gre res za najemnine, za nižje najemnine, potem pa za tudi
               tehnično opremljenost prostorov, v inkubatorju ali pa v tehnološkem parku. Podjetje,
               ki se naseli v tehnološki park ali pa v inkubator, recimo, ima možnost, da dobi
               prostore po najemnini, ki je nižja od tržne, tukaj gre torej za najemnino, in pa že
               tudi tehnično opremljeno.</p>
            </sp>
            <sp xml:id="SDZ3-Redna-35-2004-03-25.sp105">

               <speaker>PODPREDSEDNIK VALENTIN POHOREC:</speaker>

               <p>Kolega Brenčič.</p>
            </sp>
            <sp xml:id="SDZ3-Redna-35-2004-03-25.sp106">

               <speaker>STANISLAV BRENČIČ:</speaker>

               <p>Hvala lepa. Samo tako kot človek laično to bere, pa vendar je v nečem ta amandma
               upravičen. Ti subjekti ne morejo zagotavljati boljših prostorskih pogojev. Oni lahko
               pripravljajo neke podlage, neka izhodišča ali kar direktno lahko zagotovijo nek
               boljši prostor. Če je temu tako, potem je v redu, potem je dobro to.</p>
            </sp>
            <sp xml:id="SDZ3-Redna-35-2004-03-25.sp107">

               <speaker>PODPREDSEDNIK VALENTIN POHOREC:</speaker>

               <p>Samo malo, saj bomo dali vsem možnost. Gospa ministrica.</p>
            </sp>
            <sp xml:id="SDZ3-Redna-35-2004-03-25.sp108">

               <speaker>DR. TEA PETRIN:</speaker>

               <p>Hvala lepa. Gre za to, da zagotavljajo. V tem je tudi vrednost tovrstnih institucij,
               tehnoloških parkov, centrov in podobno, ki so pomemben sestavni del razvijanja
               podjetniške inovativne kulture v drugih državah in v tem je njihova vrednost. Zaradi
               tega morajo biti tudi pravila igre za te institucije jasno določena in mogoče je
               sedaj tudi bolj razumljivo, zakaj so nekateri členi, ki so posegali na topodročje,
               bili potrebni. Gre za zagotavljanje, ja. Danes imamo, recimo, vzemimo primer
               ljubljanskega tehnološkega parka in 250 podjetij. Da so ta podjetja v začetni fazi v
               tem tehnološkem parku je razlog ravno v tem, da jim je bilo omogočeno, da svojo
               akumulativnost ne porabljajo za visoke najemnine, ampak za svoj lastni razvoj. In
               danes imamo recimo primer BIA Separations, to je eno podjetje, ki je na področju
               bio-tehnologije svetovno znano. Razvilo se je pa točno v tem tehnološkem parku v
               Ljubljani in sedaj po določenem času, ker je tudi omejitev do pet let, lahko oziroma
               odvisno tudi od tehnološkega parka, ampak v glavnem do pet let, se tudi seli iz tega
               področja, ker se je že okrepilo in je sposobno se uveljavljati in konkurirati na
               mednarodnih trgih.</p>
            </sp>
            <sp xml:id="SDZ3-Redna-35-2004-03-25.sp109">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolega Kelemina.</p>
            </sp>
            <sp xml:id="SDZ3-Redna-35-2004-03-25.sp110">

               <speaker>BRANKO KELEMINA:</speaker>

               <p>Samo to sem mislil povedati. Jaz ocenjujem, da ni bilo mišljeno tukaj v prvi alinei,
               da bi se zagotavljali ugodnejši prostori za subjekte inovativnega okolja, ker ti
               sploh ne morejo izvajati storitev, če niso ustanovljeni oziroma če nimajo prostorov,
               ker smo v 9. členu povedali, da morajo imeti najmanj dve leti prakse in ne vem kakšne
               reference še, torej ne gre za njih same, ampak gre za podjetja v zgodnjih fazah
               razvoja, to so pa lahkovsa podjetja. To je mišljeno. Ti subjekti inovativnega okolja
               dejansko podjetjem v zgodnjih fazah razvojev omogočajo zagotavljati ugodnejše
               prostorske in tehnične pogoje, tistim s svojimi storitvami jim to omogočajo. Tako si
               jaz predstavljam. Zdaj, če narobe razmišljam<gap n="...."/> Skratka, subjekti inovativnega
               okolja ne morejo koristiti tega, ker oni so izvajalci. To je moja pripomba. Če pa vi
               to smatrate, da je to drugače, potem pa ne vem, zaradi mene lahko tudi to umaknemo,
               če mislite, da ni potrebno.</p>
            </sp>
            <sp xml:id="SDZ3-Redna-35-2004-03-25.sp111">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Zaključujem razpravo, ker ne vidim več<gap n="..."/> Kolega Kelemina vi ste rekli,
               da lahko umaknem<gap n="..."/> Opredelite se.</p>
            </sp>
            <sp xml:id="SDZ3-Redna-35-2004-03-25.sp112">

               <speaker>BRANKO KELEMINA:</speaker>

               <p>Gospa ministrica pravi, da ni potrebno, potem pač umaknem. O.K.</p>
            </sp>
            <sp xml:id="SDZ3-Redna-35-2004-03-25.sp113">

               <speaker>PODPREDSEDNIK VALENTIN POHOREC:</speaker>

               <p>Torej, umikate. Hvala lepa. S tem tudi zaključujem razpravo o členu 10.</p>
               <p>Prehajamo na člen 11. Tudi tu je poslanska skupina Slovenske demokratske stranke
               vložila amandma. Želite besedo? Kolega Kelemina, prosim.</p>
            </sp>
            <sp xml:id="SDZ3-Redna-35-2004-03-25.sp114">

               <speaker>BRANKO KELEMINA:</speaker>

               <p>To bi samo na kratko spet poskušal obrazložiti. Ocenjujemo, kot smo v obrazložitvi
               napisali, to je v tretjem odstavku 11. člena, kjer piše, da minister, pristojen za
               gospodarstvo imenuje komisijo, ki oceni vloge ter predlaga višino proračunskih
               sredstev za financiranje izvajanja storitev. Jaz mislim, da komisija ne more določati
               višine proračunskih sredstev. Ne vem, kako naj komisija določi višino proračunskih
               sredstev za izvajanje storitev posameznega subjekta inovativnega okolja. To je
               opredeljeno v razpisu, kakšna je višina za določeno financiranje posameznega
               subjekta. Tako komisija ne bi mogla določiti višine proračunskih sredstev, ker vi
               boste sigurno, ko boste razpis naredili, napisali, do kakšne višine, v kakšnem obsegu
               bo lahko nek subjekt inovativnega okolja udeležen Ali je to mišljeno, da bodo oni
               potem v nekem razponu, da boste vi naredili razpis v nekem razponu od - do, da bo
               lahko nekdo prejemal neka finančna sredstva ali boste fiksirali. Recimo, če
               izpolnjuje te pogoje, bo dobil toliko sredstev ali kako. Malo nejasno je napisano po
               moji oceni, zdaj mogoče obrazložite, če se da. Sama komisija po moji oceni naj ne bi
               smela določati višine proračunskih sredstev.</p>
            </sp>
            <sp xml:id="SDZ3-Redna-35-2004-03-25.sp115">

               <speaker>PODPREDSEDNIK VALENTIN POHOREC:</speaker>

               <p>Hvala. Lahko ministrica na kratko odgovorite?</p>
            </sp>
            <sp xml:id="SDZ3-Redna-35-2004-03-25.sp116">

               <speaker>DR. TEA PETRIN:</speaker>

               <p>Hvala lepa. Tukaj gre za to, da ta komisija predlaga, ker na podlagi kriterijev v
               razpisni dokumentaciji za posamezne storitve oceni, kakšna bi bila primerna višina
               dodeljevanja. In potem tudi, ker gre za različne storitve, mora potem ta predlagana
               sredstva za posamezne storitve tudi seveda sešteti skupaj, če dovolite, da tako
               poenostavljeno povem. Zato mislim, da je ta dikcija ustrezna in uveljavljena že sicer
               in še enkrat poudarjam, da komisija ne določa, ker ne more, ampak predlaga na podlagi
               kriterijev določeno višino sredstev za posamezne storitve.</p>
            </sp>
            <sp xml:id="SDZ3-Redna-35-2004-03-25.sp117">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Irma Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp118">

               <speaker>IRMA PAVLINIČ KREBS:</speaker>

               <p>Hvala lepa. Samo za to, da predlagatelj amandmaja stvari še bolj jasno vidi. Mislim,
               da je postopek povzet iz obstoječih postopkov, ki jih imamo v državi za porabo javnih
               sredstev, to je po zakonu o izvrševanju proračuna Republike Slovenije in zakonu o
               javnih financah. Mislim, da če bi bile stvari tu drugače določene, ne bi bilo prav.
               Tako osnovno besedilo bolj ustreza tem postopkom, ki jih predvidevamo za porabo
               javnih sredstev. Hvala lepa.</p>
            </sp>
            <sp xml:id="SDZ3-Redna-35-2004-03-25.sp119">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolega Kelemina.</p>
            </sp>
            <sp xml:id="SDZ3-Redna-35-2004-03-25.sp120">

               <speaker>BRANKO KELEMINA:</speaker>

               <p>Potem ga pa umikam, če pač smatrate, da je to jasno napisano. Ne želim povzročati
               težav zaradi tega. Hvala.</p>
            </sp>
            <sp xml:id="SDZ3-Redna-35-2004-03-25.sp121">

               <speaker>PODPREDSEDNIK VALENTIN POHOREC:</speaker>

               <p>Torej umikate ta amandma in s tem zaključujem razpravo o 11. členu.</p>
               <p>Prehajamo na 16.a člen. Poslanska skupina Nove Slovenije je vložila amandma k temu
               členu. Kdo želi besedo? Feri Horvat, prosim.</p>
            </sp>
            <sp xml:id="SDZ3-Redna-35-2004-03-25.sp122">

               <speaker>FRANC (FERI) HORVAT:</speaker>

               <p>Hvala za besedo. Jaz mislim, da tega amandmaja ne gre podpreti. Ta je naravnan v
               nasprotju s tem, kot teče razprava in se čudim pravzaprav, da je vložen. Predvsem
               obrazložitev se mi ne zdi sprejemljiva oziroma netočna. Jaz razumem ta člen tako, da
               vlada s tem omogoča, ko da pooblastilo tudi drugim finančnim institucijam, da s tem
               širi, ne samo kroga izvajalcev tega, ampak tudi obseg sredstev, predvsem rizičnega
               kapitala, ki omogoči potem podjetnikom lažji dostop do, recimo, bančnih kreditov in
               podobnega. Mislim, da je zelo zaželeno, da bi tudi banke in druge finančne
               instistucije ustanavljale sklade rizičnega kapitala za spodbujanje podjetništva in s
               tem dejansko pomagale in pospeševale razvoj podjetništva. O tem teče tudi razprava v
               okviru EU, evropskega parlamenta. Kolega Brejc je zraven in to dobro ve. Kar piše, da
               bi to imelo negativni vpliv na bančni sistem, to ni res. To bi imelo pozitivni vpliv,
               ker bi s tem omogočilo potem dajanje kreditov in bi s tem banke širile tudi
               pravzaprav sebi posel za prihodnost, če se podjetništvo razvija. Hvala.</p>
            </sp>
            <sp xml:id="SDZ3-Redna-35-2004-03-25.sp123">

               <speaker>PODPREDSEDNIK VALENTIN POHOREC:</speaker>

               <p>Hvala. Irma Pavlnič Krebs, prosim.</p>
            </sp>
            <sp xml:id="SDZ3-Redna-35-2004-03-25.sp124">

               <speaker>IRMA PAVLINIČ KREBS:</speaker>

               <p>Hvala lepa. V celoti soglašam z argumenti gospoda Ferija. Člen se nanaša na možnost,
               da vlada Republike Slovenije s pooblastilom prenese izvajanje ukrepov za izboljšanje
               dostopa do virov financiranja na drugo finančno institucijo - bom rekla po domače
               mogoče, odprta vrata za razvojno banko. Se pravi, ta člen samo odpira možnost, kar
               prispeva k fleksibilnosti na tem področju, kar je tisto, k čemur pri zagotavljanju
               potrebnega podpornega okolja gospodarstvu vsi sledimo.</p>
               <p>Predlagatelj v tem zakonu, kot sem že prej rekla - pa ni samo ta dobra rešitev,
               gospod Brejc, kot ste prej zlorabili mojo izjavo, ampak v pomanjkanju časa in v možni
               kršitvi poslovnika sem rekla, samo eno vam povem izmed dobrih, ki so v tem zakonu,
               glede na vaše izvajanje, da ni nič dobrega. Se pravi, vlada, mislim, da je res
               sledila cilju izboljšanja dostopa do virov financiranja in v tem smislu okrepitve
               vloge sedanjega javnega sklada za malo gospodarstvo. Ali pa sme hkrati zapreti
               možnosti tudi za druge oblike organiziranja - sama ocenjujem, da ne, da ni smiselno.
               Tudi sodobni trendi v Evropi gredo v smeri odprtih možnosti na tem področju. Mislim,
               da zakonska ureditev, ki jo ponuja 16.a člen, mora ostati ravno s ciljem, ki ga
               želimo vsi doseči, ponuditi ustrezno finančno okolje, ustrezne finančne instrumente
               našemu podjetništvu. Tako tega amandmaja zagotovo ne velja podpreti. Hvala lepa.</p>
            </sp>
            <sp xml:id="SDZ3-Redna-35-2004-03-25.sp125">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Dr. Brejc, imate besedo.</p>
            </sp>
            <sp xml:id="SDZ3-Redna-35-2004-03-25.sp126">

               <speaker>DR. MIHA BREJC:</speaker>

               <p>Prej ste rekli, vsaj ena prednost ali kaj že, nekaj takega - dobra stvar tega
               zakona. Jaz se z vami strinjam, da je predvsem ena ali pa vsaj ena. Dobro, so
               razlike, se strinjam, v redu, vendar nisem hotel zlorabiti vaše razprave v tej smeri.</p>
               <p>Kar pa zadeva 16.a člen, podelitev pooblastila in to, kar je kolega Feri Horvat
               rekel, se seveda lahko strinjam, da je dobro odpirati prostor tudi za druge. Ampak če
               zdaj pogledamo, koliko je teh členov v zakonu, ki govorijo o podelitvi pooblastila,
               ni amandmiran - in to je seveda moja napaka, prezrl sem v naglici - 17. člen, ki tudi
               govori o javnem pooblastilu, kjer se tudi omenjajo mednarodne reference, pa gre za
               izvajanje programov ukrepov. Sedaj tega ne moremo več popravljati, kolikor se jaz na
               poslovnik spoznam. Ampak je res nerodno, da imamo take trde pogoje tudi v 17. členu.
               Ampak če odpiramo še 16.a člen, podelitev pooblastila še eni finančni instituciji,
               potem pa ta zakon ni več konsistenten, je bolj podoben enemu švicarskemu siru, polno
               je nekih lukenj, skozi katere se lahko izvaja neka dejavnost. Bojim se, da prinaša
               možnost hipertrofije organov, institucij na tem podjetniškem okolju. Tako razumem
               predlagatelja, gospoda Drobniča, da je želel s tem nekako zožiti ta prostor, da se te
               institucije širijo. Hvala.</p>
            </sp>
            <sp xml:id="SDZ3-Redna-35-2004-03-25.sp127">

               <speaker>PODPREDSEDNIK VALENTIN POHOREC:</speaker>

               <p>Še enkrat dajem besedo Irmi Pavlinič Krebs.</p>
            </sp>
            <sp xml:id="SDZ3-Redna-35-2004-03-25.sp128">

               <speaker>IRMA PAVLINIČ KREBS:</speaker>

               <p>Hvala lepa. Gospod Brejc! Samo z mojo skromno gospodinjsko logiko: več institucij
               generira konkurenčno okolje, bolj je konkurenčno okolje, bolj poceni je denar. In
               temu cilju, mislim, da vsi sledimo in s tem lahko opravičimo seveda dajati priložnost
               konkurenci v slovenskem prostoru. Hvala lepa.</p>
            </sp>
            <sp xml:id="SDZ3-Redna-35-2004-03-25.sp129">

               <speaker>PODPREDSEDNIK VALENTIN POHOREC:</speaker>

               <p>Dr. Brejc, imate besedo.</p>
            </sp>
            <sp xml:id="SDZ3-Redna-35-2004-03-25.sp130">

               <speaker>DR. MIHA BREJC:</speaker>

               <p>Oprostite, ampak govorimo o tistih, ki so pripeti na državno pipico, in to ni
               konkurenčno okolje, to je samo še en prašiček več pri koritu, nič drugega.</p>
            </sp>
            <sp xml:id="SDZ3-Redna-35-2004-03-25.sp131">

               <speaker>PODPREDSEDNIK VALENTIN POHOREC:</speaker>

               <p>Kolega Brenčič.</p>
            </sp>
            <sp xml:id="SDZ3-Redna-35-2004-03-25.sp132">

               <speaker>STANISLAV BRENČIČ:</speaker>

               <p>Hvala lepa. Ker ima vlada še nekaj minut časa, bo lahko tudi odgovorila. Recimo z
               12. členom in s konceptom zakona smo nekako generalno pooblastili slovenski
               podjetniški sklad, da opravljal te zadeve.</p>
               <p>V 16.a členu sicer stoji dobro, ker je eventualno za izbor druge institucije
               potreben javni natečaj. To je dobro, ker za javni natečaj se ne bo mogla vlada kar v
               povezanih osebah rotirati zadeve tako, kot je žal malo povezano v praksi. Ampak
               vseeno, kdaj bo tisti moment, ko se bo vlada odločila, da pa sedaj slovenski
               podjetniški sklad pa ni več tako, ne vem, avtonomen, tako sposoben opraviti neke
               zadeve, da bo potem pa izvedla javni natečaj. Ob tem, da mi generalno zaupamo
               finančno poglavje tega zakona temu podjetniškemu skladu. Vendar pa imamo en trenutek
               nezaupanja oziroma nekega vprašanja, ali bodo stvari tekle, kot jih morda koncept
               zakona pričakuje. Imamo možnost morda malo spoznati namen zakonodajalca oziroma
               pripravljavca zakona. Hvala.</p>
            </sp>
            <sp xml:id="SDZ3-Redna-35-2004-03-25.sp133">

               <speaker>PODPREDSEDNIK VALENTIN POHOREC:</speaker>

               <p>Zelo malo časa imate, mag. Drobnič, ampak skušajte.</p>
            </sp>
            <sp xml:id="SDZ3-Redna-35-2004-03-25.sp134">

               <speaker>MAG. JANEZ DROBNIČ:</speaker>

               <p>Zakaj bi delali nekomu konkurenco in še nekaj drugega. Napadli bomo ostale finančne
               institucije, tudi banke. Ni pametno na ta način jemati prostor ostalim finančnim
               institucijam. Ta javni sklad pa naj opravlja resnično dobro, tudi na način, da bo
               dostopen po celem teritoriju Slovenije, dostopnost z druge strani. Zato je nesmiselno
               graditi še neke<gap n="..."/></p>
            </sp>
            <sp xml:id="SDZ3-Redna-35-2004-03-25.sp135">

               <speaker>PODPREDSEDNIK VALENTIN POHOREC:</speaker>

               <p>Hvala. Ministrica, prosim.</p>
            </sp>
            <sp xml:id="SDZ3-Redna-35-2004-03-25.sp136">

               <speaker>DR. TEA PETRIN:</speaker>

               <p>Hvala lepa. Rada bi poudarila, da z določbo v 16.a členu samo odpiramo možnost
               kasnejšega združevanja posameznih finančnih institucij, v primeru, ko bi se pokazalo,
               da je to potrebno, ker bi obstoječe s svojim kapitalom bile pravzaprav prešibke, da
               bi lahko pokrivale vse potrebe. To je samo možnost.</p>
            </sp>
            <sp xml:id="SDZ3-Redna-35-2004-03-25.sp137">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lahko zaključim razpravo o 16.a členu in amandmaju, ki je bil vložen k
               temu členu? Lahko. Razpravo zaključujem.</p>
               <p>Še člen 20.a, h kateremu so amandma vložile tri poslanske skupine, LDS, Združena
               lista in DeSUS. Želi kdo besedo? <stage>(Nihče.)</stage> Zaključujem tudi to razpravo.</p>
               <p>O amandmajih bomo v skladu s časovnim potekom seje odločali danes v okviru glasovanj
               ob 19.55 uri.</p>
               <p>S tem prekinjam to točko dnevnega reda. Vsem hvala za sodelovanje! Ob 12.50 uri bomo
               prešli na 7. točko dnevnega reda. Do takrat odrejam kratek odmor. Hvala lepa.</p>
               <stage type="time">(Seja je bila prekinjena ob 12.41 uri in se je nadaljevala ob 12.52 uri.)</stage>
            </sp>
            <sp xml:id="SDZ3-Redna-35-2004-03-25.sp138">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke lep pozdrav vsem.</p>
               <p>Prehajamo na obravnavo <title>7. TOČKE DNEVNEGA REDA, TO JE NA DRUGO OBRAVNAVO PREDLOGA
                  ZAKONA O SPREMEMBAH IN DOPOLNITVAH ZAKONA O OBRAMBI.</title> Predlog zakona je v
               obravnavo zboru predložila Vlada Republike Slovenije. Med nami prav lepo pozdravljam
               gospoda ministra in gospoda državnega podsekretarja v ministrstvo za obrambo. In
               dajem besedo predstavniku vlade za dopolnilno obrazložitev predloga zakona. K besedi
               vabim ministra za obrambo dr. Antona Grizolda. Izvolite, lahko pred govornico gospod
               minister.</p>
            </sp>
            <sp xml:id="SDZ3-Redna-35-2004-03-25.sp139">

               <speaker>DR. ANTON GRIZOLD:</speaker>

               <p>Spoštovana gospa podpredsednica, spoštovane poslanke in poslanci! Predlog sprememb
               in dopolnitev zakona o obrambi, ki ga imate danes v drugi obravnavi, predstavlja eno
               zadnjih aktivnosti pri dopolnjevanju sistemske ureditve z obrambnega področja pred
               polnopravnim članstvom Slovenije v Evropski uniji in Natu. Državnemu zboru bomo v
               naslednjih tednih predložili na podlagi strateškega pregleda obrambe še predlog
               novega splošnega dolgoročnega programa razvoja in opremljanja slovenske vojske do
               leta 2015. To bo omogočalo uspešno delovanje Slovenije v sitemu kolektivne obrambe ob
               enem pa načrtno in usklajeno nadaljevanje izvajanja obrambnih reform. Dopolnjen
               predlog sprememb in dopolnitev zakona je po našem prepričanju ustrezen in pomeni
               uresničitev vseh ključnih ciljev sedanjih zakonskih sprememb, ki sem jih utemeljil ob
               predstavitvi predloga zakona.</p>
               <p>Nekatera vprašanja smo v razpravi na odboru pojasnili in utemeljili. Odgovorili smo
               tudi na vsa vprašanja, ki jih je zastavljala zakonodajno-pravna služba. Vlada se je
               tudi opredelila do vseh amandmajev in navedla argumente, zakaj posameznih amandmajev
               ni bilo mogoče podpreti. Da je bila razčiščena večina vprašanj, potrjuje tudi
               dejstvo, da je po seji matičnega odbora vložen le en amandma.</p>
               <p>Spoštovane poslanke in poslanci, eden izmed pomembnih razlogov za sedanje zakonske
               spremembe je naša obveznost, ki smo jo prevzeli že leta 2001, ko smo v parlamentu
               obširneje govorili o obrambnih reformah, torej da dejansko začnemo reševati kadrovska
               neskladja v stalni sestavi slovenske vojske. To je tudi ena od obveznosti, ki smo jo
               sprejeli v procesu vključevanja v Nato. V minulem obdobju smo prišli na novo
               strukturo vojske in začeli uveljavljati poklicno vojsko s prostovoljno rezervo, zato
               ni več možno odlašati z razreševanjem omenjenega problema. Pri iskanju zakonskih
               rešitev smo bili izrazito restrektivni. Za predlagane rešitve samo iskali kar nekaj
               časa tudi politično soglasje in podporo vseh poslanskih skupin. Po začetku
               zakonodajnega postopka so se pojavile pobude zveze častnikov, ki jih je podprla tudi
               Zveza veteranov vojne za Slovenijo, da se s sedanjimi spremembami zakona o obrambi
               omogoči tudi predčasna upokojitev pripadnikov stalne sestave teritorialne obrambe in
               manevrske strukture narodne zaščite, ki so sodelovali v vojni leta 1991 pod
               določenimi pogoji ter da se prizna zavarovalna doba s povečanjem za delo v
               teritorialni obrambi pred letom 1993. Te pobude, ki so seveda legitimne, so dobile
               mesto tudi v ustreznem amandmaju. Vlada je v svojem mnenju, s katerim amandmaja ni
               podprla, jasno zapisala, da se v sedanjem zakonu razrešujejo samo kadrovska
               neskladja.</p>
               <p>Zato je mandat tudi v veljavnem dolgoročnem programu razvoja vojske, ki ste ga
               sprejeli v državnem zboru. Pri pripadnikih teritorialne obrambe in manevrske
               strukture iz obdobja osamosvojitve pa ne gre za kadrovska neskladja. Vlada in tudi na
               ministrstvu za obrambo se pomena in vloge teritorialne obrambe ter manevrske
               strukture v celoti zavedamo. Na teh osnovah se je kasneje razvila Slovenska vojska.</p>
               <p>Sedanje zakonske spremembe so bistveno ožje, kot želijo predlagatelji in pobudniki
               omenjenih predčasnih upokojitev. Pri tem se ne spuščam niti v vsebino amandmaja in
               nekatera odprta vprašanja, ki pri tem nastajajo in jih je na seji matičnega odbora
               obširno naštel predstavnik zakonodajno-pravne službe državnega zbora. V ministrstvu
               za obrambo smo seznanjeni z nekaterimi problemi in odprtimi vprašanji, predvsem glede
               statusa in pravic veteranov osamosvojitvene vojne. Pripravljeni smo pomagati pri
               njihovem razreševanju, kar smo predstavnikom združenja veteranov tudi ponudili. Prav
               tako je bilo na razgovoru 17.3.2004 s predstavniki združenja veteranov pri
               predsedniku vlade dogovorjeno, da bo veteranska organizacija predsedniku vlade
               posredovala najpomembnejša odprta vprašanja in s strani predsednika vlade je bilo
               obljubljeno, da jih bo vlada reševala na primeren način, glede na svoje pristojnosti.
               Pri tem bi morali sodelovati tudi drugi resorji, ne samo obrambni.</p>
               <p>Mislim tudi, da je mogoče vprašanja, ki jih zastavljajo veterani, razreševati v
               področnih zakonih in ne v tem krovnem obrambnem. Gre za veteranski, recimo,
               pokojninski ali kakšen drug zakon. Prepričan sem, da je vsebina vprašanj, ki jih
               odpira omenjeni amandma, precej širša, kot pa je cilj sedanjih sprememb zakona o
               obrambi.</p>
               <p>Spoštovani zbor! Predlagam, da spremembe in dopolnitve zakona o obrambi v besedilu,
               kot ga je dopolnil matični odbor, podprete in sprejmete. Hvala.</p>
            </sp>
            <sp xml:id="SDZ3-Redna-35-2004-03-25.sp140">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za obrambo kot matično delovno telo.
               Prosim predsednika odbora, gospoda Rudolfa Petana, da nam predstavi poročilo odbora.
               Izvolite.</p>
            </sp>
            <sp xml:id="SDZ3-Redna-35-2004-03-25.sp141">

               <speaker>RUDOLF PETAN:</speaker>

               <p>Hvala za besedo, gospa podpredsednica. Spoštovani minister, predstavniki vlade,
               kolegice in kolegi! Odbor državnega zbora za obrambo je na svoji 20. seji 10.3.2004
               obravnaval predlog zakona o spremembah in dopolnitvah zakona o obrambi, ki ga je
               državnemu zboru Republike Slovenije predložila vlada Republike Slovenije. Skupina
               poslancev s prvopodpisanim Antonom Anderličem je 5.2.2004 vložila zahtevo, da se o
               predlogu zakona opravi splošna razprava, kar je bilo tudi opravljeno. Državni zbor je
               predlog zakona, ki je pred nami, obravnaval na 34. seji in sprejel sklep, da je
               predlog zakona primeren za nadaljnjo obravnavo.</p>
               <p>Odbor za obrambo je nadaljeval s postopkom in pri drugi obravnavi so bili člani
               seznanjeni z mnenjem zakonodajno-pravne službe državnega zbora, ki je predlog
               proučila z vidika skladnosti z našim pravnim redom. Odbor je bil seznanjen tudi z
               mnenjem komisije za politični sistem državnega sveta, ki je predlog zakona soglasno
               podprla. Člani odbora so bili predhodno seznanjeni tudi s pobudama zveze slovenskih
               častnikov in zveze veteranov vojne za Slovenijo za vložitev dopolnil k zakonu o
               spremembi in dopolnitvi zakona o obrambi.</p>
               <p>Seji odbora so prav tako tudi prisostvovali poleg predstavnikov vlade in ministrstva
               za obrambo tudi predstavniki združenja slovenskih častnikov, zveze veteranov vojne za
               Slovenijo in predstavniki služb državnega zbora. Do izteka roka za vložitev
               amandmajev, to je do 4.3.2004, so amandmaje vložili Marija Ana Tisovic, Rudolf Petan,
               ki je, torej sem prevzel pobudo Zveze veteranov vojne za Slovenijo in zveze
               častnikov, in poslanska skupina Demokratične stranke upokojencev. Odbor je sprejel
               amandma poslanke gospe Tisoviceve k 3. členu, ta pa umaknila amandmaje k 4., 8. in
               13. členu. Odbor ni sprejel amandmajev iste predlagateljice k 5. členu, poslanske
               skupine DeSUS k 16. in 17. členu, gospe Tisoviceve k 17. in 21., poslanske skupine
               DeSUS k 24. in Rudolfa Petana k 26. členu.</p>
               <p>Glede na mnenje zakonodajno-pravne službe k predlogu zakona o obrambi je odbor
               sprejel amandmaje k 17. , 24. in 31. členu. Odbor je po končani razpravi in
               glasovanju o predlogu za amandmaje v skladu z 28. členom poslovnika glasoval tudi o
               vseh členih predloga zakona ter jih sprejel.</p>
               <p>Glede na sprejete amandmaje skladno s 133. členom poslovnika je pripravljeno besedilo
               dopolnjenega predloga, ki je danes v obravnavi, in o katerem danes tudi razpravljamo
               in bomo potem tudi glasovali. Hvala lepa.</p>
            </sp>
            <sp xml:id="SDZ3-Redna-35-2004-03-25.sp142">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker je zbor na 34. seji opravil prvo obravnavo predloga zakona,
               predstavitev stališč poslanskih skupin v skladu s poslovnikom ni možna, zato
               prehajamo na razpravo o členih in vloženih amandmajih, ki jo bomo vodili na podlagi
               amandmajev z dne 24.3.2004. Imamo en amandma, in sicer amandma poslanske skupine
               Slovenske demokratske stranke k 24. členu, zato dajem v razpravo 24. člen in amandma
               k temu členu. Sprašujem, kdo želi besedo. K besedi vabim gospoda Petana. Izvolite.
           </p>
            </sp>
            <sp xml:id="SDZ3-Redna-35-2004-03-25.sp143">

               <speaker>RUDOLF PETAN:</speaker>

               <p>Hvala za besedo, gospa podpredsednica. Spoštovani. V SDS-u smo k 24. členu
               predlagali amandma, ki je v bistvu povzetek iniciative, ki so jo podali iz zveze
               slovenskih častnikov in pa zveze veteranov vojne za Slovenijo. Tukaj ne bi izgubljal
               besed o obeh zvezah, predvsem pa o članih obeh organizacij. Predvsem z vidika, kaj so
               storili za Slovenijo in kaj jim država Slovenija v bistvu še dolguje. Njihove delo je
               še posebej prišlo do izraza v zadnjem času, ko njihovi nasprotniki z druge strani
               črte iščejo svoj prostor pod soncem. Ali je to upravičeno ali ne, to v tem amandmaju
               niti ni pomembno. Amandma obravnava tiste pripadnike stalne in vojne sestave, ki so
               delali v teritorialni obrambi slovenske vojske najmanj 15 let in bili pripadniki
               manevrske strukture narodne zaščite leta 1990 ter so sodelovali pri pripravah in
               osamosvojitveni vojni leta 1991. Morajo pa imeti najmanj 30 let, to velja za moške,
               in 25 let za ženske, pokojninske dobe, da dobijo pravico do predčasne upokojitve z
               80% pokojninsko osnovo. Za vsako leto nad 30 let pase pokojninska osnova poveča za
               1%, vendar največ do 83%. Delovna doba s povečanjem se pripadnikom stalne sestave
               teritorialne obrambe slovenske vojske prizna le do 1.1.1993.</p>
               <p>Zakaj v SDS menimo, da je vredno podpreti ta amandma? Gre tudi za uskladitev. Res,
               priznati moramo, da imamo določeno neskladje. Seveda to ni noben očitek, to je pač
               stvar, ki se je pač izoblikovala tekom razvoja naše države in pa tudi naših
               oboroženih sil. Menimo pa, da bi to neskladje bilo potrebno uskladiti, kajti
               pokojninska dobaza polno 85% pokojninsko osnovo je pri teh kategorijah, ki sem jih
               naštel, za 5 let daljša, kot je to bilo določeno v zakonu o obrambi iz leta 1995, po
               katerem so se pod takšnimi pogoji lahko upokojili tisti, ki so prestopili iz nekdanje
               jugoslovanske armade v teritorialno obrambo Slovenije. Nihče jim ničesar ne očita.
               Mislimo, da je to bilo takrat, ko je bilo tudi sprejeto na državnem vrhu, da se to
               tako obravnava, pozitivno. Ne nazadnje, dogodki, ki so se takrat odvijali, so se
               odvijali tudi po zaslugi takšnega našega koraka, da so bili samo takšni, kot so bili,
               da ni bilo kaj hujšega. Sedaj pa menimo, da je to neskladje potrebno uskladiti,
               izravnati. Menimo, da je slovenska država to nekako dolžna storiti.</p>
               <p>Glede same obrazložitve, ki jo je v začetku podal minister, jo seveda sprejemamo.
               Potrebno pa je nekaj priznati, da tudi te spremembe tega zakona o obrambi, ki so
               sedaj bile sprejete, so bile dogovorjene že za prejšnjo spremembo pred dobrim letom.
               Vendar takrat soglasja ni bilo. Vendar to ne pomeni, dasedaj, ko smo pa tisto
               soglasje, ki bi že moralo biti pri prejšnji spremembi doseženo, da pa ne bi dosegli
               še kakšno soglasje več. Dejstvo je, to ocenjujemo tudi v SDS, da je res, da gre tudi
               za finančna sredstva. To priznavamo. Vendar smo prepričani, da ne gre za tako velika
               finančna sredstva, da gre bolj za dobro voljo, da se ta zadeva uredi. Jaz seveda
               pozdravljam razmišljanje ministra, ki je dejal, da je zadevo treba obravnavati, da se
               jo zavedajo tudi v vladi. Mislimo pa tudi, da bomo to prej ali slejmorali storiti.
               Vprašanje je samo, ali bo to pri naslednji spremembi zakona o obrambi ali pa katerega
               drugega. Verjetno tem ljudem, o katerih sem govoril in o katerih govori ta amandma je
               čisto vseeno, v katerem zakonu bi to bilo. Lahko je tudi v tem. Važno je, da se ta
               zadeva reši. Lahko tudi to povem, da verjetno ne bomo pogojevali sprejema tega
               zakona, če ta amandma ne bo sprejet. Vendar pa lahko tudi to povem, da bomo to
               storili z grenkim priokusom. Ti ljudje, ki jih obravnava ta vsebina, bi si to
               zaslužili, da bi jim to storili že prej. Nikoli ni prepozno in tudi danes, ko
               sprejemamo ta zakon v drugi obravnavi, verjetno ne bi bilo prepozno, vsekakor bi pa
               bilo boljše, če bi to sprejeli danes, kot pa kdaj kasneje in bi zopet iskali
               politična soglasja, da to uredimo.</p>
               <p>Za zaključek samo zadnji stavek, ki sem ga, mislim, da že v tej razpravi večkrat
               ponovil. Slovenija, država je to dolžna storiti. Slovenski pregovor pa tudi lepo
               pravi: <q>"Kdo hitro da, da dvakrat."</q> Mi smo že malo v zaostanku, tako da dvakrat ne
               bomo več mogli dati, bi pa bilo lepo, če bi pa to storili vsaj enkrat in to čimprej.
               Hvala lepa.</p>
            </sp>
            <sp xml:id="SDZ3-Redna-35-2004-03-25.sp144">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Maršiča, potem gospod Kebrič. Izvolite.</p>
            </sp>
            <sp xml:id="SDZ3-Redna-35-2004-03-25.sp145">

               <speaker>DORIJAN MARŠIČ:</speaker>

               <p>Hvala predsedujoča. Spoštovane kolegice in kolegi! V zvezi z amandmajem, ki ga
               predložila poslanska skupina SDS in glede na obrazložitev, dodatno obrazložitev, ki
               jo je sedaj podal kolega Petan, moram tudi sam potrditi, da je pravzaprav nesporna
               vloga tako obeh organizacij, združenja veteranov vojne za Slovenijo kot tudi
               združenja slovenskih časnikov in predvsem njenih članic in članov. Predvsem v tistem
               delu se lahko popolnoma strinjam in vlogi, ki so ga imeli v postopkih in procesih
               osamosvojitve Slovenije in predvsem v njihovi vlogi v osamosvojitveni vojni.</p>
               <p>Problematika veteranov, veteranskih organizacij se pri nas pravzaprav odvija že
               praktično takoj od osamosvojitve. Kot se spomnim, ne glede na to, da nisem bil član
               tega cenjenega državnega zbora, sem pa bil takrat sekretar za obrambo v Mestni občini
               Koper, in sem do podrobnosti spremljal razvoj dogodkov. Ne morem reči, da sem imel
               vedno občutek, da se je vse odvijalo v eni taki pravični meri. Vedno sem imel tudi
               osebno stališče in prepričanje, da mora država primerno poskrbeti za svoje veterane,
               vendar to mora urejati seveda v primerni zakonodaji, na primeren način, pravično in v
               enaki meri.</p>
               <p>Predloženi amandma je nekako izven teh osnovnic ciljev sprememb zakona o obrambi. To
               je minister za obrambo povedal danes, povedal je to tudi na odboru za obrambo. Ne bi
               rad, da se po današnjem zaključku razprave in ob rezultatih rezultata danes zvečer
               izcimil grenki okus, ki ga je kolega Petan omenil, in sicer, da se bomo osredotočili
               ob vseh vsebinah, ki jih te spremembe zakona o obrambi pripeljejo, samo na to, kaj pa
               ni bilo rešeno, pa je bilo želeno.</p>
               <p>Osnovni cilji so bili povedani že takrat ob splošni obravnavi. Gre za dopolnitve, ki
               so povezane s polnopravnim članstvom Republike Slovenije v Natu. Drugič, gre za
               dopolnjevanje rešitev, ki odpravljajo nejasnosti glede novih sistemskih zakonov na
               področju javnega sektorja. Tretjič, gre za postopno odpravljanje tako imenovanih
               kadrovskih neskladij v stalni sestavi slovenske vojske.</p>
               <p>Predlagatelj je hotel s tem predlogom ali pa želi doseči, da bi omogočili pravico do
               predčasne upokojitve pripadnikom stalne in vojne sestave teritorialne obrambe in
               manevrske strukture narodne zaščite ter tem ljudem tudi omogočil delovno dobo s
               povečanjem, in sicer od, če razumem, od zaposlitve pa do 1.1.1993. S tem, pravijo,
               bomo omogočili in pripomogli k odpravi teh strukturnih neskladij, s katerimi se sooča
               naše obrambno ministrstvo in naša vojska praktično že ves čas od tistega, ko smo
               sprejeli osnovne strateške dokumente o razvoju naših oboroženih sil.</p>
               <p>Že na odboru za obrambo je bilo povedano, da ima ta amandma kar nekaj problemov in
               težav, da bi lahko bil sprejet. Najprej je bilo povedano, ni predmet tega zakona, da
               obravnava to tematiko, ampak so drugi, minister jih je danes ponovno omenil. Gre za
               zakonodajo, ki obravnava veteranska vprašanja in gre za zakonodajo, ki obravnava
               pokojninska vprašanja.</p>
               <p>Drugo. Pomembno je to, kar je že takrat o predlogu, ki ga je gospod Petan dal na
               odboru za obrambo in ga je praktično enakega, v enaki obliki, v enaki vsebini podala
               njega poslanska skupina, pomembno je, kaj so stališča tudi zakonodajno-pravne službe.
               Zakonodajno-pravna služba pravi, da je amandma vprašljiv, in sicer iz več razlogov.
               Enega sem že omenil, drugo pa je tudi, da obdobje, ki je predlagano tukaj, bi segalo
               v čas, ko je bil v veljavi še star zakon o pokojninskem invalidskem zavarovanju in je
               popolnoma drugače urejal to področje beneficirane dobe, kot se je takrat temu dejalo.</p>
               <p>Mislim, da tudi ta rešitev ni celovita. Prej smo slišali, da gre za bistveno širše
               urejanje tega področja, kot je bila intenca samih sprememb. Vendar mislim, da je ena
               od napak tudi v samem tekstu, ta, da recimo že v 1. členu postavlja kumulativno
               pogoje. In v drugem delu, ki se pa nanaša na zagotavljanje delovne dobe s povečanjem,
               gre pa za retroaktivno uveljavitev zavarovalne dobe, kar pa je neskladno tudi z
               ustavnimi načeli. To je tudi zakonodajno-pravna služba povedala. Jaz verjamem, da se
               bo zdaj, in malce v podtonu je kolega Petan tudi to omenil, primerjati z nečim
               drugim. Vendar jaz mislim, da ne bi bilo prav in ne bi bilo primerno, da tukaj na tem
               mestu poskušamo primerjati in ponovno se zapeljemo v neke vode, manipulacije, ampak
               da gremo v smeri reševanja in poskušamo najti rešitve v drugih zakonodajah, ki bi
               lahko primerno urejala področja za vse tiste, ki so bili s predlogom amandmaja želeni
               obravnave. Moje osebno mnenje je, da ta predlog amandmaja tudi diskriminira.
               Diskriminira pa zaradi tega, ker obravnava samo stalno sestavo in vojno sestavo
               teritorialne obrambe in pripadnike manevrske strukture narodne zaščite, ne pomisli
               pa, da v manevrski strukturi narodne zaščite so bili tudi pripadniki policije.
               Stališče veteranske organizacije Sever, nimam pisnega, sem se pa z nekaterimi
               pogovarjal, ki so imeli nekatere pomisleke, da bi uvedba takšnih sprememb pač nekako
               postavila v neenak položaj tiste, ki so bili v istih organizacijah, opravljali iste
               naloge, vendar pa so imeli svoje osnovno mesto in nalogo v organih za notranje
               zadeve.</p>
               <p>Tu je omenjen v obrazložitvi zakon iz leta 1995. V obrazložitvi predlagatelji
               pravijo, da je tisti zakon omogočil predčasno upokojitev prestopnikov JLA. Ta pristop
               jim je bil seveda omogočen z ustavno listino, kar pomeni, da so bili znotraj te
               organizacije v enakopravnem položaju.</p>
               <p>Je pa res tudi nekaj, da zakon iz leta 1995 je omogočal še marsikaj drugega in
               procese, ki so omogočali ta strukturna neskladja, katerih so bili deležni tudi ti, za
               katere predlagatelji želijo, da se dodatno urejajo določene ugodnosti. Gre za to, da
               je 289 pripadnikom stalne sestave slovenske vojske oziroma tedaj teritorialne obrambe
               bil opravljen tudi spregled manjkajoče izobrazbe z uveljavitvijo tistega zakona, in
               sicer za eno stopnjo je bil priznan tudi 69 pripadnikom stalne sestave in 31 delavcem
               v upravnem delu ministrstva. Pomeni, da neke ugodnosti ves ta čas je tudi ta zakon o
               obrambi za te ljudi, ki so seveda takrat ubranili našo domovino pred napadom JLA, da
               se jim je te ugodnosti poleg tistih ugodnosti, ki jih je zakon o veteranih omogočal,
               tudi tu notri obravnaval,predvsem pa poskrbel za to, da glede na to, da so bili, žal,
               v večini primerov pripadniki stalne sestave teritorialne obrambe, ki so tedaj
               prelevili, bom rekel, ob ustanovitvi ministrstva za obrambo in slovenske vojske, bili
               v glavnem brez ustrezne izobrazbe, zasedali pa so mesta, kjer je bila potrebna
               višješolska in visokošolska izobrazba. Pomeni, tudi za njih se je poskrbelo, da ne bi
               slučajno zahajali ob procesu zmanjševanja naših obrambnih in varnostnih struktur,
               predvsem mislim tu na število pripadnikov slovenske vojske - v ta proces smo vsi
               zavestno šli -, da ne bi slučajno ostali na cesti ali pa kot marsikdaj radi rečemo,
               da ne bi bili slučajno nečastno odpuščeni.</p>
               <p>Jaz sem zadovoljen, da je predlagatelj povedal, da ne bodo pogojevali sprejem zakona,
               če ta amandma ne bo sprejet. Res je, da bi to lahko obravnavali prej, res pa je, da
               mineva sedaj že praktično 10 let, odkar se je zakonodaja sprejemala, 12 let
               praktično, odkar imamo, in nikoli ta rešitev ni prišla v taki obliki ven. Sedaj pa
               retroaktivno poskušamo reševati nekaj za nazaj. Zato imam pomisleke. Poudarjam,
               sprejemam legitimno pobudo teh pripadnikov teritorialne obrambe, ki je prišla skozi
               dve legitimni organizaciji, tako veteranske kot častniške, vendar pa mislim, da ima
               ta amandma resnično preveč napak ali pa pomanjkljivosti, da bi ga lahko podprl.</p>
               <p>Še enkrat poudarjam, podpiram in tudi verjamem ministru, ki pravi, da je njihov
               interes, da se celovito ureja to področje, da ga je treba prav gotovo obravnavati z
               vso senzibilnostjo in potrebno skrbjo in da je treba najti tu ustrezne rešitve, ki se
               bodo pokazale na pravem mestu v pravih zakonih. Hvala.</p>
            </sp>
            <sp xml:id="SDZ3-Redna-35-2004-03-25.sp146">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Kebriča. Izvolite.</p>
            </sp>
            <sp xml:id="SDZ3-Redna-35-2004-03-25.sp147">

               <speaker>IVAN KEBRIČ:</speaker>

               <p>Gospa podpredsednica, hvala za besedo. Spoštovani navzoči, gospod minister in državni
               sekretar! V osebnem mnenju k tem predlogu amandmaja, ki ga je podal poslanski kolega,
               gospod Rudolf Petan, menimo naslednje.</p>
               <p>Ob vsem spoštovanju in priznavanju zaslug ljudem, ki jih navaja ta amandma, menimo,
               da je prav, da se jim to da, vendar ne v tem zakonu in ne na način pokojnine, ker
               naša Demokratična stranka upokojencev Slovenije zastopa stališče, da je pokojnina
               samo tista priznana pravica, za katero so bili plačani prispevki. Iz tega jasno
               izhaja, dase take in podobne zadeve in primeri lahko rešujejo z drugimi zakoni, kot
               je, na primer, zakon o žrtvah vojnega nasilja, ki je čisto po drugi liniji dal
               priznanje in vojno odškodnino za tiste grozote in tisto škodo, ki je bila tem žrtvam
               prizadejana. Zatomenimo, da ta amandma ne spada v ta zakon in ga kot takega, žal, ne
               moremo podpreti. Poudarjam ponovno, kar sem uvodoma povedal, da pa bomo podprli v
               kakšnih drugih oblikah, ki bodo umestne, ki bodo utemeljene in, kar želimo še
               poudariti, ki bodo celovitozajele vse osebe, vse tiste državljanke in državljane,
               bodisi tudi drugih nacionalnosti, ki so takrat bili pripravljeni žrtvovati svoja
               življenja za našo svobodo, da smo dobili svojo državo, samostojno Republiko
               Slovenijo.</p>
               <p>Ker sem pri besedi, naj povem, da mi je zelo žal, da ni več možno - bo pa možno v
               tretji obravnavi marsikaj povedati -, saj je naša poslanska skupina vložila tri
               amandmaje in lahko z zadovoljstvom ugotovimo, da je za drugo branje pripravljen
               predlog tega zakona mnoge zadeve iz naših amandmajev upošteval. Žal pa ne vsega, zato
               bomo v tretjem branju pri določenih členih povedali svoje stališče, kakor smo ga
               povedali tudi že ob prvem branju, kjer smo imeli splošno razpravo, za katero smo se
               tudi mi zavzemali, ki je dala določena osnovna izhodišča, in poudarjam in ponavljam,
               da je ministrstvo in nato tudi vlada določene stvari upoštevala.</p>
               <p>Naše stališče je vedno bilo, da pred ustavo in pred zakoni moramo biti vsi enaki in
               zato ne sprejemamo takih in drugačnih izjem v samem osnovnem zakonu, ki govori,
               prvič, o delovnih razmerjih, drugič pa zakon o pokojninsko-invalidskem zavarovanju,
               katerega prav tako se tiče predloženi amandma in iz tega razloga ponavljam in
               zaključujem: temu amandmaju ne moremo pritrditi. Hvala za poslušanje.</p>
            </sp>
            <sp xml:id="SDZ3-Redna-35-2004-03-25.sp148">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. K besedi vabim gospoda Petana. Izvolite.</p> 
            </sp>
            <sp xml:id="SDZ3-Redna-35-2004-03-25.sp149">

               <speaker>RUDOLF PETAN:</speaker>

               <p>Hvala za besedo. Torej na začetku bi rekel, da lepo, da spoštujemo dejanja teh
               ljudi, ampak samo spoštovanje, pa oni tudi težko živijo. Samo od hvale ne gre, je
               treba kdaj tudi še kaj drugega narediti. Ne bi želel tukaj zaostrovati, ker tudi na
               seji odbora nisem pa tudi sedaj v prispevku nisem, ampak vseeno bi rekel, da v
               Sloveniji smo, pa ne bom rekel, da je bilo neupravičeno, podelili veliko let pokojnin
               tudi za kategorije, kjer ni bilo plačanih prispevkov. Nič ne ugovarjam, nič ne
               kritiziram in sem tudi povedal, da ne trdim, da je bilo neupravičeno. Vendar malce me
               zbode, ko pa slišim, da ravno tukaj pa je to pomembno - ampak dobro.</p>
               <p>Povedal bi tudi to, da v SDS smo podprli zakon na odboru, ne glede na to, če naš
               amandma, moj amandma ni bil sprejet, zato ker se zavedamo pomembnosti vsebine tudi
               brez tega amandmaja in seveda to podpiramo. Želel bi povedati, da na odboru smo
               obravnavali ta amandma k nekemu drugemu členu v prehodnih določbah, kjer je marsikaj
               drugega tudi in se mirne duše uvrsti tudi ta vsebina, ne bi bilo nič narobe, pa kljub
               temu ni bil sprejet. Res je, da se zavedamo določenih pomanjkljivosti, ampak dovolite
               vprašanje. Pri katerem zakonu smo pa imeli vse rešeno? Pri zakonu s sto členov -
               dvesto amandmajev, pa smo še sprejeli, da se v podzakonskem aktu pa rešijo
               podrobnosti. Tudi v tem primeru bi to lahko bilo. To se pravi, gre tukaj bolj za nek
               predmet neke volje, ali pa, če hočete, politične usklajenosti, tudi sprejmem takšno
               dikcijo. Zavedamo se trenutnega stanja. Tudi to sprejmemo, da mogoče niso vse
               kategorije še zajete, da smo še koga spustili, ampak saj zato pa je ravno amandma, da
               še lahko drugi prispevajo amandma na amandma, pa v tretjem branju še dopolnimo tisto,
               kar še manjka. Lažje bomo dopolnili s tistimi, ki smo jih mi izpustili, če bomo naš
               amandma sprejeli, kot pa, če tega ne bo. To je velika verjetnost.</p>
               <p>Želel bi povedati, da te kategorije ljudi, ki so tukaj zapisane, so samo tisti
               najbolj izpostavljeni. Saj tudi oni se tega zavedajo. Oni so bili najbolj
               izpostavljeni, mislim pa, da je kar cela Slovenija pomagala, ampak oni so bili
               izpostavljeni. Rekel bi, da vsi pomisleki, zakaj tukaj ne gre vsem, zakaj ne more
               biti, so bolj izgovori kot pa karkoli drugega.</p>
               <p>Želel bi pa tudi povedati, da skrb, ki jo je izrazil spoštovani kolega Maršič glede
               retroaktivnosti, ne bom načel tega. Mislim, da je bilo čisto nepotrebno, da je tudi
               on to omenil, ker ne želimo preiti na ideološko plat pri tej zadevi, vsaj zaenkrat
               mislim, da ni potrebe. Seveda bo pa odvisno to tudi od drugih, če bomo izzvani, bomo
               lahko tudi kaj na to rekli.</p>
               <p>Glede retroaktivnosti bi pa samo še to rekel, ampak ni ideološka, da ko govorimo o
               pokojninah, se marsikdaj pogovarjamo o retroaktivnosti, predvsem pri pokojninah,
               drugod mogoče malo manj. Samo toliko. Hvala lepa.</p>
            </sp>
            <sp xml:id="SDZ3-Redna-35-2004-03-25.sp150">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej gospod Božič, potem gospod Maršič, gospa Črnugelj, gospod Kebrič.
               Izvolite, gospod Božič.</p>
            </sp>
            <sp xml:id="SDZ3-Redna-35-2004-03-25.sp151">

               <speaker>IVAN BOŽIČ:</speaker>

               <p>Hvala lepa, gospa podpredsednica. Spoštovani minister, gospod sekretar, kolegice,
               kolegi!</p>
               <p>Rad bi povedal nekaj besed v prid vloženemu amandmaju, ko govorimo o predlogu
               spremembe o dopolnitvi zakona o obrambi. V prejšnjem mandatu smo nekako z velikim
               veseljem sprejeli zakon, po katerem se je predčasno upokojilo veliko policajev. Tudi
               tu bi rad nekaj rekel, da ne bi kdo razumel, ne želim nikogar žaliti. Vse, kar povem,
               želim povedati v dobri veri in luči za vse, ki so prizadeti. Potem, ko je prišel na
               vrsto zakon o carini, pa nismobili več tako dobrohotni. In sedaj 1. maja, ko bomo
               imeli carinikov preveč, nas zopet boli glava. In danes pa govorimo o pripadnikih naše
               slovenske vojske, ki so se vključili v slovensko vojsko takrat, ko je bilo najbolj
               potrebno. In vendar danes jih na žalost nekako ne maramo; ne maramo jih v vojski, ker
               rabimo moderno vojsko z vojaki, ki bodo znali nekaj drugega, kot so znali tisti
               ljudje, ki so 1991. leta prišli v slovensko vojsko, takrat teritorialno obrambo, a
               vendar jih še zmeraj imamo v slovenski vojski. Prešolati jih skorajda ne moremo.</p>
               <p>In kakorkoli se mi zmeraj vsiljuje misel na leto 1950, ne vem, če se je kdo od vas
               spomnil ali pa če je prebral, ko se je v takratni jugoslovanski armadi odslovilo vse
               partizanske oficirje, ki niso imeli šol, ali ki niso bili sposobni, ali se niso
               hoteli šolati. Tudi tu moramo to narediti. Slovenska vojska mora biti taka, kot smo
               si jo načrtovali. In zato želim, da bi bil ta amandma sprejet. Kajti na podlagi tega
               amandmaja bo del vprašanj ljudi, ki so v slovenski vojski: vojak ima lahko uniformo,
               lahko je pa tudi pripadnik slovenske vojske, da nima uniforme, a vendar njegov
               življenjski problem bo rešen. Zato bom sam, upam, da tudi poslanski kolegi, z
               veseljem podprl ta amandma, tudi če ne bo sprejet.</p>
               <p>Stalno govorjenje, da bomo uredili v ustreznem zakonu, moram povedati zgodbico, ki
               mi jo je povedal profesor gojenja gozdov na gozdarski fakulteti - ustreznosti v gozdu
               ni, ampak je samo en ukrep, ki ga je treba izpeljati. Hvala lepa.</p>
            </sp>
            <sp xml:id="SDZ3-Redna-35-2004-03-25.sp152">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Maršiča. Izvolite.</p>
            </sp>
            <sp xml:id="SDZ3-Redna-35-2004-03-25.sp153">

               <speaker>DORIJAN MARŠIČ:</speaker>

               <p>Spoštovane kolegice in kolegi, v bistvu je lepo, če se poslušamo in razumemo, in
               lepo je, če tudi preberemo celoten zakon in vidimo, kako se stvari urejajo. Jaz sem
               povedal, da se bojim, me je strah, da na koncu, zdaj ko razpravljamo, razpravljamo
               samo o eni točki, in ves gozd, ki je zadaj, preprosto spregledamo. Ta zakon obravnava
               ravno to, kolega Božič, kar ste vi povedali, da se na časten način rešuje strukturne
               sklade v slovenski vojski. In po možnosti na enakopraven način.</p>
               <p>In v ta namen smo že nekajkrat, leta 1995 prvič in zdaj ponovno - govorimo o tem,
               kako bomo te ljudi, ki so zaposleni v slovenski vojski, ki so invalidi, ki so tik
               pred upokojitvijo, ki nimajo izobrazbe, kaj bomo z njimi naredili in kako bomo
               naredili, da bo najmanj boleče. In ta zakon to ureja. Številke so tukaj notri
               zapisane, točno koliko ljudi bo šlo v prekvalifikacijo, če je le mogoče, koliko ljudi
               bomo upokojili, če je mogoče, in koliko ljudem, se bo priznala tudi ustrezna
               invalidnina, vse to notri piše. In zaradi tega ni noben slab odnos do pripadnikov
               slovenske vojske, po eni strani, in do naših veteranov, po drugi. Poleg tega pa je
               treba povedati še naslednje, da nekdanji pripadniki teritorialne obrambe in manevrske
               strukture narodne zaščite, ki so še zaposleni v stalni sestavi slovenske vojske, ne
               predstavljajo kadrovskih neskladij, saj nekateri so pa, oprostite, moja generacija,
               pa so veterani, bivši pripadniki teritorialne obrambe in manevrske strukture narodne
               zaščite, imajo ustrezno izobrazbo, celo dokvalificirali so se in zasedli pomembna
               mesta - od generalštaba, pa vse do enot. Zato je treba razumeti zakon v celoti, zakon
               se mi zdi, da je v tem smislu konsistenten, doberin pripravljen v tem smislu, da se
               rešujejo tudi te težave.</p>
               <p>Še na eno točko bi rad tukaj opozoril. V obrazložitvi piše, da zaposleni v
               teritorialni obrambi Republike Slovenije so bili edini primer v bivših republikah
               nekdanje Jugoslavije, ki na delovnih mestih niso imeli priznane delovne dobe s
               povečanjem. Seveda, saj je bila Slovenije edina, ki je imela teritorialno obrambo v
               taki obliki organizirano! Seveda ni mogoče, da je bilo v drugih republikah tako, kot
               je pri nas.</p>
               <p>Tako tu govoriti o nečem, kar ni bilo, in poskušati urejati stvari na nekaj
               <q>"explicite"</q> posebnega - jaz mislim, da tu smo enotnega mnenja, da smo to tudi
               povedali: ja, prav, pripadajo jim, beneficije veteranom pripadajo. V vsaki državi
               urejajo status veteranov, tudi povejo, katere kategorijo so kako tretirane, vendar v
               drugih zakonih, ne v tem.</p>
            </sp>
            <sp xml:id="SDZ3-Redna-35-2004-03-25.sp154">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Črnugelj, izvolite.</p>
            </sp>
            <sp xml:id="SDZ3-Redna-35-2004-03-25.sp155">

               <speaker>SILVA ČRNUGELJ:</speaker>

               <p>Hvala lepa za besedo, gospa predsedujoča. Meni je čisto jasno, zakaj je gospod Petan
               oziroma SDS pač prišla na idejo, da vloži tak amandma. In razumem te nagibe in tudi
               mi je jasno, zakaj se danes kompletna razprava odvija v tej smeri, kot je. Normalno
               je, da se zlasti v predvolilnem času skušajo razrešiti vsi problemi, ki so bili
               nakopičeni na tak ali drugačen način. Jasno je tudi, da namen sprememb in dopolnitev
               pričujočega zakona ni bil, da se razrešuje samo te zadeve, ampak zakon je kompleksno
               razrešil vse tiste zadeve, ki so bile potrebne za zaključitev enega obdobja, ene faze
               prilagoditve Slovenije,njene oborožitve in nenazadnje tudi njene varnosti novemu
               ustroju in novim organizacijam, v katere vstopamo. Tako razumem, še enkrat, nagibe in
               željo stranke, da te zadeve razreši. Kako in na kakšen način in če je ravno ta
               formulacija in način, ki ga oni predlagajo, ustrezen, je pa seveda zelo vprašljivo.
               Glede na to, da je zakon v konceptu tako koncepiran in ima določene potrebe, da se
               pač danes oziroma v kratkem sprejme, in glede na to, da je ta problem treba razrešiti
               na mogoče drugačen način, bolj usklajen, kjer bi seveda v sistemu in sodelovanju vseh
               strokovnjakov, ki jih imamo na voljo, prišli do ene končne usklajene variante
               razreševanja problema tudi teh ljudi, ki so.</p>
               <p>Bi pa vendar predlagala mogoče predsedniku odbora za obrambo, da bi tudi pri
               obrazložitvi glasu, ker je sam rekel, da zakon, ki potrebuje dvotretjinsko večino, da
               s sprejemom tega amandmaja ne bodo pogojevali sprejem zakona, da bi pa vendar na en
               način povedal, da pričakuje v primeru, da amandma ne bo sprejet, da se bodo
               strokovnjaki sestali in da mogoče enkrat drugič z usklajenimi strokovnimi znanji, ki
               bi na nek način dejansko prišli do ene optimalne variante in razrešitve vseh teh
               problemov, ki so v slovenski vojski. Sicer pa zakon, jaz mislim, da dosti dobro
               nakazuje vse možne razrešitve, od tega kako, na kakšen način bodo razrešili vse
               kadrovske težave, ki so, kako bodo in na kakšen način bodo izobraževali; pa tudi
               zakon iz leta 1995 je te zadeve na nek način razreševal. Tako mislim, gospod Petan,
               glede na to, da je vaša želja, pa tudi verjetno želja vseh nas, da bi se stvar
               dokončno razrešila, ker je število teh ljudi znano, da bi pa vendar kdaj drugič, v
               nekem določenem roku, to zadevo razrešili, ker jo je dejansko treba razrešiti. Hvala
               lepa.</p>
            </sp>
            <sp xml:id="SDZ3-Redna-35-2004-03-25.sp156">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še gospod Kebrič, izvolite.</p>
            </sp>
            <sp xml:id="SDZ3-Redna-35-2004-03-25.sp157">

               <speaker>IVAN KEBRIČ:</speaker>

               <p>Hvala za besedo. Spoštovani navzoči! Ne bom ponavljal, kar sem v začetku jasno
               poudaril, da nihče, ki razume in želi, da ostane samostojna Slovenija, ki smo si jo
               takrat izborili, da se vsem tem osebam da določeno priznanje tudi v obliki
               materialnih ugodnosti, vendar ne v tem zakonu. Če sem bil napačno razumljen, želim to
               pojasniti.</p>
               <p>V Demokratični stranki smo vedno - tudi spoštovani kolega Božič - nasprotovali raznim
               predčasnim upokojitvam pod ugodnejšimi pogoji. Nasprotovali smo upokojitvam
               policistov. Ker sem pa ravno pri besedi, naj povem, da se dobro spomnim leta 1950, ko
               so se demobilizirani iz partizanskih enot, ne samo zaradi tega, ker niso izpolnjevali
               določenih pogojev izobrazbe, tudi če so imeli ustrezno izobrazbo, ker so se pač
               želeli uveljaviti ali zaposliti v civilni družbi. Mislim, da vsega tega ne moremo
               metati v en koš in reševati tako, kakor nekdo želi, z določeno intenco, da se nekomu
               bolj približa ali vzbudi določene simpatije. Zato ostajamo pri osnovnem načelu: v
               državnem zboru smo poslanci, ki bi morali spoštovati ustavo in zakone brez takih ali
               drugačnih izjem. Hvala.</p>
            </sp>
            <sp xml:id="SDZ3-Redna-35-2004-03-25.sp158">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Božič, izvolite.</p>
            </sp>
            <sp xml:id="SDZ3-Redna-35-2004-03-25.sp159">

               <speaker>IVAN BOŽIČ:</speaker>

               <p>Hvala lepa, podpredsednica. Torej, to ni replika, ampak bom rekel tako: sedmo leto
               sedim v tej dvorani in sedem let smo skorajda, bi rekel, ene in iste stranke tukaj,
               in sedem let eni in isti ljudje čakajo na našo rešitev - in eden od predlogov je tu.
           </p>
            </sp>
            <sp xml:id="SDZ3-Redna-35-2004-03-25.sp160">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Gospod Pohorec, izvolite.</p> 
            </sp>
            <sp xml:id="SDZ3-Redna-35-2004-03-25.sp161">

               <speaker>VALENTIN POHOREC:</speaker>

               <p>Hvala lepa za besedo. Sam sem podobnega mnenja, kot je kolega Maršič že povedal: na
               to prečiščeno oziroma dopolnjeno besedilo zakona je vloženih kar veliko naporov,
               veliko dobre volje in veliko pripravljenosti članic in članov odbora za obrambo, da
               je besedilo zakona tako, da ustreza osnovnemu namenu, čemur so predlogi sprememb in
               dopolnitev sploh bili namenjeni. In da kljub posameznim nasprotovanjem v posameznih
               poslanskih skupinah, tudi v moji, sem bil pač pripravljen razumeti in nekatere člene
               tudi na svojo odgovornost nekako podprl. Sedaj gre za končni sprejem zakona v tretjem
               branju, sicer sedaj drugo, ker imamo samo en amandma, ampak sledilo bo tretje in smo
               pred eno veliko odgovornostjo. Rabimo dve tretjini glasov in že na odboru sem rekel,
               bojim se, da bi z enim takim amandmajem tvegali tudi nesprejem zakona. To ne bi bilo
               dobro. Gojim spoštovanja do teh ljudi, ki so tukaj mišljeni, da se jih reši. Mislim
               pa, da je takih ljudi še več tudi izven. Nenazadnje teritorialna obramba ni nastala
               leta 1991, ampak daleč nazaj in smo jo gradili 30 let in veliko časa žrtvovali tudi
               drugi v tej teritorialni obrambi, tudi sam. Veliko popoldnevov, veliko prostih sobot,
               veliko nedelj, veliko vojaških vaj sem dal skozi, od tega čisto nič nimam, sem pa
               ponosen na to, kar sem naredil, ker je na koncu ta teritorialna obramba tudi dosegla
               tisto, kar je bil cilj našega plebiscita, ko je bilo treba tisto plebiscitarno
               odločitev tudi ubraniti.</p>
               <p>Zato le predlagam tukaj eno mero razuma in strpnosti, da se te zadeve skušajo ob neki
               drugi priliki še kje drugje tudi rešiti, pa še tudi tiste, ki niso tukaj notri
               navedene. Toda podpiram ostali del, absolutni del predlogov, ki so v zakonu že
               napisane in o njem več ne razpravljamo, in opozarjam in svarim, da bi lahko tak
               amandma potem ogrozil sprejem celotnega zakona, kar bi pa bila velika škoda. Hvala
               lepa.</p>
            </sp>
            <sp xml:id="SDZ3-Redna-35-2004-03-25.sp162">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Prav. Ja, v redu. Saj<gap n="..."/> Gospod Petan, izvolite. Potem gospod Sok.</p>
            </sp>
            <sp xml:id="SDZ3-Redna-35-2004-03-25.sp163">

               <speaker>RUDOLF PETAN:</speaker>

               <p>Samo deset sekund še imam, kolikor vem. Torej jaz bi tukaj rekel samo še to; če kdo
               misli, da je to kaj predvolilnega, potem mu predlagam, da podpre ta amandma, pa nam
               bo celo predvolilno kampanjo zmešal, vse nam bo izničil, pa vsi bomo lahko pri tem
               nekaj imeli. To se pravi,<gap n="..."/> Saj nisem mislil gospe Črnugelj, da dobesedno tako
               misli, ampak samo tako rečem, če se pri komu to poraja. Najboljši odgovor bi bil
               sprejetje, pa nam gre vse po zlu, kot se temu reče, ampak gre za vsebino. Hvala lepa.
           </p>
            </sp>
            <sp xml:id="SDZ3-Redna-35-2004-03-25.sp164">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-35-2004-03-25.sp165">

               <speaker>ALOJZ SOK:</speaker>

               <p>Hvala lepa. Moram reči, da celotne problematike iz tega področja ne poznam, nisem
               član odbora, da bi spremljal. Spremljam pa seveda zadevo od leta 1990 ali pa, če
               hočete od 1991. naprej kot državljan.</p>
               <p>Tega amandmaja seveda nikakor ne morem razumeti tako, kot ga je pred menoj predstavil
               gospod Pohorec, ki je ta amandma razširil, če sem ga prav razumel, kar na vse, ki so
               kadarkoli sodelovali v teritorialni sestavi, v teritorialni obrambi. To je seveda
               bila široka struktura, ampak amandma pravi: <q>"pripadniki stalne in vojne sestave, ki
               so delovali v teritorialni obrambi Republike Slovenije"</q>, potem pa naprej <q>"ki so bili
               pripadniki manevrske strukture narodne zaščite in ki so sodelovali pri pripravah in v
               osamosvojitveni vojni leta 1991"</q>. To pa seveda sedaj pomeni nekaj bistveno drugega.
               To zadevo pripadnikov teritorialne obrambe zelo zoža. Potem še postavlja pogoje - ki
               imajo toliko in toliko delovne dobe in ki bi potem želeli in bi jim ta zakon na nek
               način omogočil predčasno upokojitev.</p>
               <p>Verjamem, da gre v praktičnem življenju v Sloveniji verjetno pri kategoriji teh ljudi
               do nekaterih težav, se pravi, da bi nekateri želeli to možnost izkoristiti, večina pa
               najbrž tudi ne, ker ne gre za polno pokojninsko osnovo, ampak za zmanjšano. Mislim
               pa, da bi bilo za Slovenijo primerno, ko se tako na veliko gospodje poslanci iz
               vladajoče koalicije zavzemate, da rešimo vprašanje izbrisanih in med njimi tudi
               mnogih jugoslovanskih oficirjev, za katere pravzaprav sploh ne vemo, kje so bili od
               leta 1992 oziroma 1991 naprej, da bi prvenstveno poskrbeli za razrešitev statusa
               tistih naših državljanov, ki so dejansko se dali na razpolago v tej osamosvojitveni
               vojni. Takrat nihče ni mogel vedeti, da bo ta osamosvojitvena vojna v Republiki
               Sloveniji trajala samo 10 dni. Tisti, ki so se postavili v te vrste, so se
               izpostavili maksimalno. Lahko bi ta vojna imela povsem drugačne razsežnosti. Hvala
               bogu, da se je končala, čeravno je žalostno, da je sploh bila katera žrtev na eni ali
               pa na drugi strani, ampak ko so enkrat bili del te osamosvojitvene vojaške strukture
               - sam sem doma v Ormožu in vem, kako je v tistih dneh izgledala ta formacija, tudi
               vem, proti kakšni vojaški sili se je postavila - inseveda, vsi tisti, ki so takrat
               bili pripravljeni, so veliko tvegali. Še enkrat pravim: hvala bogu, rešilo se je
               tako, kot se je, Slovenija je izšla s sorazmerno malo žrtev. Danes, po toliko letih
               pa bi tem ljudem, če želijo in izpolnjujejo te pogoje, ki jih predpisuje ta amandma,
               in to niso pravzaprav neki, bi rekel, vsesplošno dosegljivi pogoji in so kar v neki
               omejitvi zapisani, da bi se jim dala pač možnost, da se jim Slovenija tudi na takšen
               način, če imajo težave in bi se želeli predčasno upokojiti, oddolži. Sam pa se
               opravičujem, ker ne vem, za kakšno število teh ljudi gre, vendar takole, v razpravi
               sem nekako s strani kolegov izvedel, da mora biti največ med 200 ali pa 300. Hvala
               lepa.</p>
            </sp>
            <sp xml:id="SDZ3-Redna-35-2004-03-25.sp166">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. K besedi vabim gospoda Maršiča, potem gospo Črnugelj. Izvolite.</p>
            </sp>
            <sp xml:id="SDZ3-Redna-35-2004-03-25.sp167">

               <speaker>DORIJAN MARŠIČ:</speaker>

               <p>Spoštovane kolegice in kolegi. Ko obravnavamo te zadeve, ponovno in znova je treba
               imeti v vidu celovitost obravnave. Jaz se z vami, kolega Sok, seveda strinjam in sem
               tudi na začetku poudaril, da se zavedam popolnoma pomena, še posebej tistih ljudi, ki
               so bili vključeni v manevrske strukture narodne zaščite, ki so izhajali iz
               teritorialne obrambe in iz enot organov za notranje zadeve. Mi, če sprejmemo ta
               amandma, tak kot je sedaj, bomo v naslednjem trenutku imeli predlog veteranske
               organizacije Sever, ki bo seveda podala enak predlog tudi za pripadnike organov za
               notranje zadeve. Zato ta predlog ni celovit.</p>
               <p>Mi pozabljamo še eno stvar. Veste, ko bomo začeli govoriti, jaz upam, da ne bomo šli
               v to, o pomenu posameznih kategorij prebivalcev, ki so bili tako ali drugače
               udeleženi v teh procesih in postopkih upora proti JLA, pozabljamo, recimo, popolnoma
               kategorijo delavcev v upravnih organih za obrambo, civilnih, ki so bili takrat na
               republiškem in občinskem nivoju oboroženi, izpostavljeni nevarnosti, stalno
               zaposleni, potem tudi prezaposleni z občinskega nivoja v ministrstvo za obrambo, ki
               so takrat ustvarjali tudi materialne in kadrovske pogoje za delo teritorialne
               obrambe, narodne zaščite, organov za notranje zadeve in pa tudi same manevrske
               strukture za narodno zaščito. Ti si niti statusa veteranov ne morejo pridobiti zaradi
               tega, ker njihova vloga po mojem osebnem prepričanju je še vedno neupravičeno
               neurejena. Tako lahko to sproži plaz, ampak tisto, kar je - jaz predlagam, da se ne
               spustimo v to diskusijo, ker potem bomo imeli spet dolgo in široko in lahko zabredemo
               tudi v kakšne vode, za katere smo se res nekako dogovorili po <q>"fer playu"</q>, da ne bomo
               šli, opozarjam ponovno na mnenje zakonodajno-pravne službe, da se amandma in rešitev,
               tako kot je tu predlagana, ne da izvajati, ker pravi, da <q>"o členih, ki govorijo o
               delovni dobi s povečanjem, je taka določba zelo nejasna, ni določno definirana. Iz
               nje se ne da razbrati, na kakšen način bi jo bilo mogoče izvajati, potem ko bi bila
               sprejeta, ker se ne ve, za kakšno obdobje nazaj naj bi se ta doba s povečanjem
               štela."</q> In tako naprej. Ne moremo sprejemati rešitve, ki se jih na koncu ne da
               izvajati.</p>
            </sp>
            <sp xml:id="SDZ3-Redna-35-2004-03-25.sp168">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa Črnugelj, izvolite.</p>
            </sp>
            <sp xml:id="SDZ3-Redna-35-2004-03-25.sp169">

               <speaker>SILVA ČRNUGELJ:</speaker>

               <p>Hvala lepa za besedo, gospa predsedujoča. Kolegu Petanu bi samo rada povedala, glede
               na to, da je on sam povedal, da mogoče amandma ni najbolj dovršen, sem jaz povedala,
               da je tak problem treba usklajeno razrešiti. Kolega Maršič je povedal, da obstaja
               problematika drugih statusov in vseh tistih, ki so sodelovali v tem procesu. V tem
               procesu niso samo tisti, ki so sodelovali, recimo, v upravi in v sestavi v organih.
               Koliko je tudi tistih, ki ne morejo dobiti status veterana, pa so zelo prispevali k
               procesu osamosvojitve. In med njimi je tudi sigurno veliko civilistov in tako naprej
               - ampak dobro. Hvala lepa.</p>
            </sp>
            <sp xml:id="SDZ3-Redna-35-2004-03-25.sp170">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp xml:id="SDZ3-Redna-35-2004-03-25.sp171">

               <speaker>ALOJZ SOK:</speaker>

               <p>Hvala lepa. Prepričan sem, če je v tem amandmaju karkoli, kar še ni povsem jasno
               zapisano, da je možno na podlagi sprejetega amandmaja v tretjem branju to zadevo še
               vedno dopolniti. Tako da glavni razlog za nesprejetje tega ne more biti v tem, da je,
               ne vem, amandma pomanjkljiv. Torej, gre bolj za to, če hočemo status teh ljudi, ki so
               se neposredno angažirali v vojaški strukturi, razrešiti ali pa ne; očitno te volje ni
               videti.</p>
               <p>Kar pa se tiče širitve na vse ostale; glejte, če gremo s takšno argumentacijo, da bi
               na ne vem koga vse to širili, čeprav vemo, da so bili neposredni nevarnosti
               izpostavljeni samo tisti, ki so bili, če se tako izrazim, na frontni liniji, če lahko
               to imenujem kot frontno linijo, potem lahkonaštejemo še marsikoga. Jaz bi, recimo,
               izpostavil našega takratnega predsednika občinske skupščine. On se je pogajal
               neposredno na mostu čez Dravo, v Ormožu, s takratnim komandantom varaždinske
               vojašnice, mislim, da se je pisal Popov, ki je povedal, kaj se bo zgodilo z Ormožem,
               če ne bodo z mostu umaknili barikad. Takrat mu je zelo jasno povedal, kaj bodo
               naredili. Seveda tega niso naredili, hvala bogu. Ampak za tisto barikado, v sami
               obrambi pa so s puškami v rokah v gozdu, na katerega se je tudi streljalo, bili
               pripadniki teritorialne obrambe. Nihče ni bil, na srečo, zadet, ampak iz teh vojaških
               brzostrelk se je dobesedno streljalo na položaje teritorialne obrambe v Ormožu. Tam
               so se postavili in so branili tisto barikado in sam vem, da je barikada na mostu v
               Ormožu jugoslovansko armado zaustavila vsaj za enega, če ne dva dneva. Niso je mogli
               odstraniti in čez tisto območje niso mogli napredovati. Morali so se vrniti nazaj na
               Hrvaško in po drugi strani iti proti Gornji Radgoni. Ko pa se je to zgodilo, pa so
               pridobili teritorialci na drugem področju toliko časa - vi seveda ne poznate teh
               območij -, da so na Kogu naredili barikade na vseh cestah, in so jih tudi tam
               zaustavili, tako da so, kot sem že prej rekel, dobesedno dva dni zamujali. In vsi
               vemo, kaj v tej vojaški strategiji pomeni, recimo, dan ali dva.</p>
               <p>Moje mnenje je, da bi to področje in te ljudi, ki so tako maksimalno postavili sami
               sebe v funkcijo služenja slovenski državi, v funkcijo služenja slovenski
               samostojnosti, ki so bili pripravljeni za to tudi žrtvovati tisto, kar je človeku
               največ vredno, se pravi, svoja lastna življenja, da bi morali na nek način to
               področje razrešiti. Če pa je glede rokov veljavnosti in česa podobnega v tem
               amandmaju nejasno zapisano, je pa to možno, še enkrat povem, v tretjem branju urediti
               in zadevo bolj natančno zapisati. Seveda, če pa sedaj tega amandmaja ne bomo
               sprejeli, potem pa v tretjem branju tudi ne bo česa popravljati, ker bo člen ostal
               zaprt.</p>
               <p>Zato predlagam, da sprejmemo ta amandma, pa ga potem še vedno lahko s pomočjo vlade
               preoblikujemo in popravimo v tretjem branju. Hvala lepa.</p>
            </sp>
            <sp xml:id="SDZ3-Redna-35-2004-03-25.sp172">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Sedaj mislim, da lahko razpravo zaključujem, razpravo torej zaključujem.
               O amandmaju bomo v skladu z časovnim potekom seje zbora odločali danes v okviru
               glasovanj ob 19.55 uri. S tem prekinjam to točko dnevnega reda. Gospodu ministru in
               državnemu sekretarju se za sodelovanje prav lepo zahvaljujem. Mi pa bomo ob 14.25 uri
               prešli na obravnavo 9. točke dnevnega reda, to je, na tretjo obravnavo predloga
               zakona o sodelovanju med državnim zborom in vlado v zadevah Evropske unije, do takrat
               sejo prekinjam. Hvala lepa.</p>
               <stage type="time">(Seja je bila prekinjana ob 13.58 uri in se je nadaljevala ob 14.30 uri.)</stage>
            </sp>
            <sp xml:id="SDZ3-Redna-35-2004-03-25.sp173">

               <speaker>PREDSEDNIK BORUT PAHOR:</speaker>

               <p>Nadaljujemo sejo, kolegice in kolegi. Za vse nas velja, da smo polno zasedeni in da
               nas čas preganja. Vendar je seveda zasedanje najpomembnejša med obveznostmi.</p>
               <p>In sedaj se bomo posvetili <title>9. TOČKI DNEVNEGA REDA - TO JE TRETJA OBRAVNAVA
                  PREDLOGA ZAKONA O SODELOVANJU MED DRŽAVNIM ZBOROM IN VLADO V ZADEVAH EVROPSKE
                  UNIJE.</title> Smo torej pred tretjim branjem, pred sprejemom zakona, ki bo potem
               omogočal, da storimo vse potrebne ukrepe za vstop Slovenije v pripravo parlamenta na
               vstop Slovenije v Evropsko unijo. Vidim predstavnike vlade, najprej pa seveda
               sprašujem predstavnika predlagateljev, ali želi dopolnilno obrazložiti predlog
               zakona. Prosim, kolega Anderlič.</p>
            </sp>
            <sp xml:id="SDZ3-Redna-35-2004-03-25.sp174">

               <speaker>ANTON ANDERLIČ:</speaker>

               <p>Spoštovani. Tako kot je bilo že v vseh fazah razprave povedano, je s tem, ko je
               državni zbor začel aktivnosti na zaključni fazi za vse prilagoditve, ki jih mora
               Republika Slovenija narediti pred vstopom in po vstopu v Evropsko unijo, tako je tudi
               s sprejetjem 3a. člena ustave sam sebi naložil, da bo spremenil način delovanja v
               relaciji parlament-vlada in da bo to urejeno s posebnim zakonom. Ko je nastala
               zasnova, je bilo v opciji več modelov, več vzorov. Nekako smo kolebali med tako
               imenovanim finskim in danskim modelom. Bližje je bil v večini finski model in smo
               tudi potem nadgrajevali to osnovo s predlogi, ki jih je podala vlada, s predlogi, ki
               jih je podala komisija za evropske zadeve in tudi, seveda, poslancev.</p>
               <p>Po splošni obravnavi, torej vsesplošnem konsenzu v državnem zboru, da je to primerna
               podlaga, ki smo si jo zadali, je državni zbor potem v drugem branju z nekaterimi
               amandmaji to tudi na ta način dopolnil, da je bilo spet za ustrezno večino zadosti,
               saj ta zakon zahteva nek konsenz vseh sodelujočih v tem procesu.</p>
               <p>V tretjem branju je nekaj amandmajev na klopi, vendar predlagatelji menimo, da je
               tisto, kar je bilo sprejeto v drugem branju, tisto, kar je lahko tudi končni tekst.
               Če bo služba ugotovila kakšno neskladje, eventualno lahko pripravimo še uskladitveni
               amandma, sicer pa menimo, da je to, kar je bilo pripravljeno, tisto, kar velja
               podpreti in ustvariti pogoje, kar je zelo pomembno, da tudi poslovnik državnega zbora
               v tistem delu spremenimo, ko bo seveda to zakon tudi zahteval.</p>
               <p>Zagotovo je v tem momentu povedati to, da pričakujemo, da bo zakon uredil razmerja
               med državnim zborom, vlado in na drugi strani tudi posredno razmerje Republike
               Slovenije do Evropske unije oziroma do institucij Evropske unije, da bo zakon
               omogočil relativno enostavno in hitro, pa vendar temeljito presojo stališč in
               predlogov, ki jih bo Republika Slovenija zagovarjala v institucijah Evropske unije.
               Da bo državni zbor ohranil tisto vlogo in mesto v tem sistemu dogovarjanja in
               oblikovanja stališč, ki mu bo dajalo absolutno suverenost in odgovornost pri tistih
               vprašanjih, za katere bo sam ocenil, da so tako pomembna za Republiko Slovenijo, da
               jih ni mogoče prepustiti, da temu tako rečem, vladi, da bi sama oblikovala stališča
               in jih posredovala ter zagovarjala v Bruslju, ampak da mora na nek način se
               vzpostaviti nek širši konsenz za ta vprašanja. Prepričan sem, da bo kljub temu da
               nekateri menijo, dabo zakon vendar odvzel - s tem tudi, ko je del suverenih pravic
               bilo prenesenih na institucijo Evropske unije, da bo tudi državni zbor izgubil to
               vlogo. Prepričan sem seveda, da je ne bo, če bomo znali - in če bodo znali poslanci v
               naslednjih mandatih - ločiti tisto, kar je tekoče, kar je pravzaprav rutinsko
               opravilo izvršnih organov, od tistega, kar je temeljno in s čimer se mora državni
               zbor nesporno ukvarjati, oblikovati stališča, sprejemati zakonodajo <gap n="..."/><stage>/Opozorilni
               znak za konec razprave./</stage><gap n="..."/> notranje narave in v tem primeru se mi zdi, da bomo
               naredili dober zakon in dobro podlago za naprej.</p>
            </sp>
            <sp xml:id="SDZ3-Redna-35-2004-03-25.sp175">

               <speaker>PREDSEDNIK BORUT PAHOR:</speaker>

               <p>Hvala lepa. Želi predstavnik vlade besedo? Ne. Potem vabim k besedi kolega Kebriča v
               imenu poslanske skupine DeSUS.</p>
            </sp>
            <sp xml:id="SDZ3-Redna-35-2004-03-25.sp176">

               <speaker>IVAN KEBRIČ:</speaker>

               <p>Gospod predsednik, hvala za besedo. Spoštovani državni sekretar, ministri, žal jih
               ni, in kolegice kolegi!</p>
               <p>V poslanski skupini ocenjujemo, da je ta predlog zakona, ki je pred nami v tretjem
               branju, ustrezen predvsem iz naslednjih razlogov. Zelo obširna razprava, ki je tekla
               mnogo časa, sploh še iz razloga, ker je za sprejem tega zakona potrebna dvotretjinska
               večina, je bilo čisto jasno, da smo kresali mnenja, da bi prišli do takega predloga
               zakona, ki bi ga danes naj sprejeli, ki bo zagotavljal določeno pomembno vlogo
               zakonodajnega delovnega telesa, to je državni zbor. Z oziroma na izkušnje, ki so jih
               pridobile razne druge države, s katerimi smo se s predstavniki njihovih parlamentov
               pogovarjali, bili smo tudi, da tako rečem, na študijskem potovanju na Dansko, pa tudi
               na Finsko in smo se seznanili z njihovimi izkušnjami, kot so nam povedali, kako
               funkcionira po njihovih zakonih to sodelovanje parlamenta z vlado, na katero se mora
               prenesti določene pravice za hitro ukrepanje. Zato tudi v naši poslanski skupini
               zagovarjamo, da ti dve delovni telesi, ki bosta obravnavali tekoče nujne zadeve, naj
               jih obravnavata za zaprtimi vrati, iz preprostega razloga, da se ne bi predčasno
               izvedelo za stališča. Pomembno je, da imamo v zakonu zapisano, da državni zbor
               soodloča o sprejemanju stališč, ki jih bo vlada v Evropski uniji v tej svoji funkciji
               morala upoštevati in se truditi, da jih tudi uveljavi.</p>
               <p>V poslanski skupini menimo, da je poseben poudarek dan tema dvema telesoma, to je
               odbor za zunanjo politiko državnega zbora, saj se bo tam odločalo, kaj se bo kot
               stališče oblikovalo in naročalo vladi, da to politiko uveljavlja. Na drugi strani,
               ker je pa Evropska unija z ozirom na svojo hierarhijo in razdelitev pristojnosti
               posameznim svetom zelo fleksibilna in nujna, zato je tudi prav, da bomo - kot so nam
               dejali na Danskem in Finskem, da so njihovi predstavniki v parlamentu, se pravi,
               njihovi poslanci, obvezni tedensko poročati v svojih parlamentih tem delovnim
               telesom, da so na tekočem in da lahko pravočasno sprejemajo stališča ki jih
               posredujejo; da je možnost širokega razpravljanja, poizvedovanja in pridobitve, kar
               je najpomembnejše v današnjem času informacijske družbe, kajti kdor nima informacij,
               je pravzaprav kot slepec na ulici, ki tipa, da se prebije naprej.</p>
               <p>Zato menimo, da je ta predlog, kakršen je, in ta dva amandmaja, ki sta predložena,
               bolj redakcijske narave, da bomo v poslanski skupini tudi ta predlog zakona in njegov
               sprejem podprli. Hvala za poslušanje.</p>
            </sp>
            <sp xml:id="SDZ3-Redna-35-2004-03-25.sp177">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Lojze Peterle ima sedaj besedo v imenu poslanske skupine Nove
               Slovenije. Prosim.</p>
            </sp>
            <sp xml:id="SDZ3-Redna-35-2004-03-25.sp178">

               <speaker>ALOJZ PETERLE:</speaker>

               <p>Hvala lepa, gospod predsednik. V Novi Sloveniji smo veseli, da smo prišli do finala
               po precej zahtevnem skupnem delu, vendar ne samo zahtevnem, tudi uspešnem. Prepričani
               smo, da smo se glede glavne smeri pravilno odločili. Glede detajlov pa menimo, da bi
               se dalo s podporo nekaterim amandmajem zakon še izboljšati, tako da bi bilo odločanje
               poslej na to temo čim bolj enostavno oziroma tudi jasno precizirano v tem zakonu, ki
               ima ustavno podlago. Mi smo veseli, da smo uspeli uveljaviti eno, po našem mnenju
               ključnih demokratičnih zamisli v zvezi z vlogo plenuma državnega zbora, ob dejstvu,
               da smo imeli precej različne poglede ob vprašanju obvezujočnosti in glede na to so še
               različni pogledi, vendar zelo pomembno je, da smo uveljavili nekakšno
               dvostopenjskost, po kateri je stališče, ki ga sprejme odbor za evropske zadeve, manj
               zavezujoč oziroma ga vlada lahko spreminja, če pa sprejme stališče plenum, je to
               stališče Republike Slovenije in ga vlada mora upoštevati. Če želi spremembo v procesu
               pogajanj, mora priti z novim stališčem oziroma zahtevati njegovo ponovno potrditev.</p>
               <p>Mogoče se bo pokazalo s časom, kljub temu da smo zelo sledili nekaterim ureditvam
               drugod, so bo pokazala potreba, da še kaj spremenimo. Mi mislimo, da bi s podporo
               amandmaja k 4. in prvega amandmaja k 6. členu lahko zakon pripravili do stopnje, s
               katero bi bili lahko vsi zadovoljni. Hvala.</p>
            </sp>
            <sp xml:id="SDZ3-Redna-35-2004-03-25.sp179">

               <speaker>PREDSEDNIK BORUT PAHOR:</speaker>

               <p>Hvala, kolega Peterle. Sedaj ima besedo kolega dr. Brejc v imenu poslanske skupine
               Slovenske demokratske stranke. Prosim, imate besedo.</p>
            </sp>
            <sp xml:id="SDZ3-Redna-35-2004-03-25.sp180">

               <speaker>DR. MIHA BREJC:</speaker>

               <p>Spoštovani! Sedaj nacionalni parlamenti so v času širitve Evropske unije opravili
               obsežno delo, tudi v konvenciji, potem smo sodelovali pri nastajanju ustavne pogodbe.
               Sedaj, ko se počasi izteka to obdobje vključevanja v Evropsko unijo, in kot kaže,
               prihaja do soglasja o novi evropski ustavni pogodbi, se zna zgoditi, da se ne bomo
               ukvarjali zgolj z vprašanjem moči vlade v odnosu do parlamenta, ampak bogotovo
               zanimivo vprašanje, kaj se bo zgodilo tudi s povečano vlogo evropskega parlamenta. Če
               bo namreč ustavna pogodba s temi amandmaji, ki so bili oblikovani na medvladni
               konferenci v Rimu, obveljala, bo seveda tudi vloga evropskega parlamenta nekoliko
               večja, kar ponovno sproža vprašanja o vlogi nacionalnih parlamentov.</p>
               <p>Sedaj po 1. maju državni zbor Republike Slovenije ne bo imel več zakonodajne funkcije
               v tistem delu zakonodaje, ki je z ustavnimi spremembami in pristopno pogodbo
               prenesena na skupne institucije Evropske unije. Tukaj mislim predvsem na področje
               prvega stebra, pokrivanje notranjega trga s prostim pretokom vseh blagajn itn. Ne
               smemo pozabiti na tista področja, ki so v izključni pristojnosti Evropske unije ali,
               kot pravimo v evropski ustavi, na druge izvirne pristojnosti. Ne smemo pozabiti na
               načelo omejenih pristojnosti, ki pomeni, da Evropska unija in njene institucije lahko
               delujejo le na podlagi pristojnosti, ki jih podeljujejo ustanovitvene pogodbe in na
               njihovi podlagi sprejeti predpisi.Sedaj za področje drugega stebra velja deljenja
               pristojnost, kot vemo, med Evropsko unijo in državami članicami, ob upoštevanju
               načela subsidiarnosti in proporcionalnosti, za ostala področja pa velja omeniti, da
               lahko institucije Evropske unije z dopolnilnimi ukrepi nadgrajujejo zakonodajo držav
               članic.</p>
               <p>Zakaj sedaj vse to govorim? Zato, ker se prevečkrat v razpravi in ob prvem in drugem
               branju pozablja, da gre za nek zapleten odnos, o katerem pravzaprav mi ne vemo
               dovolj, predvsem pa nimamo pravih izkušenj in tudi izkušnje drugih držav niso ravno
               enotne ali pa take, da bi se lahko v celoti po njih zgledovali.</p>
               <p>Mislim, da ne smemo prezreti tudi predloga protokolov o vlogi nacionalnih parlamentov
               v Evropski uniji in ob uporabi načel subsidiarnosti in sorazmernosti. Če smem omeniti
               predlog protokola o vlogi nacionalnih parlamentov v Evropski uniji. Po tem predlogu
               se bodo države pogodbenice dogovorile o obveščanju nacionalnih parlamentov držav
               članic, po katerem bo vloga nacionalnih parlamentov v postopku sprejemanja pravnih
               aktov in ostalih političnih aktov nekoliko drugačna, ker se poudarja njihova
               nadzorstvena funkcija. Odločali se bodo, ali zakonodajni predlog upoštevana načelo
               subsidiarnosti v skladu s protokolom o uporabi načel subsidiarnosti in sorazmernosti.
               Po navedenem predlogu torej tega protokola bodo nacionalni parlamenti držav članic
               lahko poslali to svoje mnenje predsednikom evropskega parlamenta, sveta ministrov in
               komisije, tako da bomo imeli neko čisto neposredno, direktno pot do teh institucij,
               kar pomeni, navsezadnje, nekako tudi mimo vlade bi to šlo.</p>
               <p>Evropski parlament in nacionalni parlamenti bodo skupaj določili, kako v okviru
               Evropske unije učinkovito organizirati in seveda tudi pospeševati medparlamentarno
               sodelovanje. Komisija bo v skladu s predlogom protokola o uporabi načel
               subsidiarnosti in sorazmernosti dolžna svoje zakonodajne predloge pošiljati tudi
               nacionalnim parlamentom držav, torej neposredno. Ti, torej nacionalni parlamenti
               držav, bodo o tem razpravljali, če se bodo tako odločili. Lahko bodo podali
               obrazloženo mnenje o tem, zakaj sodijo, recimo, da določen predlog ni skladen z
               načelom subsidiarnosti.</p>
               <p>Evropski parlament, svet ministrov in komisija bodo tudi upoštevali obrazložena
               mnenja nacionalnih parlamentov držav članic. Dobro, v primeru, ko gre za dvodomne
               parlamente, tudi mnenje obeh domov. Tako s tem zakonom mi urejamo neko razmerje, ki
               je zelo nenavadno za naše razmere, ko ima minister, ki ima politično izvršilno
               funkcijo v Sloveniji, v ministrskem svetu zakonodajo funkcijo.</p>
               <p>Ampak, jaz želim v tem mojem stališču, stališču poslanske skupine tudi opozoriti še
               na neko drugo dimenzijo sodelovanja z evropskimi institucijami. V Sloveniji še nimamo
               izkušenj, ko gre za razmerje med vlado in parlamentom. Po 1. maju se bo pokazalo,
               kolikšen del evropske zakonodaje bo vlada posredovala državnemu zboru in pod
               kakšnimi, zlasti časovnimi pogoji, bo parlament lahko opravil svoje delo. Če bo vlada
               pretežni del evropske zakonodaje obdržala v svoji pristojnosti in o njem le
               <q>"postfestum"</q> obveščala parlament, se bo sicer s tem povečala njena odgovornost,
               nesporno pa se bo vloga parlamenta zmanjšala. Spet po drugi strani, če bo vlada
               pretežni del evropske zakonodaje usmerila v parlament, bi to lahko pomenilo tudi
               pretirano obremenitev parlamenta z zadevami, ki bi jih vlada lahko v okviru vnaprej
               določenih načel, pri vodenju posameznih politik tudi sama opravila. Tako v tem
               trenutku lahko samo pričakujemo, da bo vlada sicer prevzela odgovornost, ko gre za
               njeno zakonodajno funkcijo oziroma vlogo v ministrskem svetu, vendar pa bo znala
               določiti zadeve, o katerih se mora izreči slovenski parlament. Tu ne gre zgolj, kako
               naj rečem, za razumno racionalnost v zakonodajnih postopkih, ampak tudi za primerno
               raven demokratične politične kulture.</p>
               <p>Pri vsem tem je pa ključno vprašanje, ali se bo vlada v tej svoji novi vlogi dovolj
               dinamično, dovolj hitro odzivala na vse te impulze, ki prihajajo od evropskih
               institucij, in ali bo sposobna uveljavljati interes Slovenije, ki bi moral biti nad
               interesom posameznika. To poudarjam zato, da se ne bi več dogajalo ali zgodilo to,
               kar se je zgodilo na samem začetku našega vstopa v Evropsko unijo, ko je bilo
               Sloveniji ponujeno mesto komisarja za področje kmetijstva, vi pa veste, da je
               kmetijstvo po proračunskem deležu pravzaprav največji in najpomembnejši resor. Vendar
               se je slovenska vlada odločila, da upošteva posamične interese, interese posameznika
               in podpre njegovo osebno prizadevanje za najmanj pomemben komisarski resor, to je
               širitev. Se pravi, ko bi mi na samem začetku se drugače obnašali, potem bi imeli
               upanje, da bomo tudi vnaprej tako ravnali. Tako pa obstaja en čuden občutek, da se
               tudi pri evropskih zadevah, ko gre za interese Slovenije, prioritetno upoštevajo
               interesi posameznikov vladajoče koalicije, in kadarkoli bo vlada tako ravnala, bo
               popolnoma vseeno, kakšen zakon sprejemamo v državnem zboru, torej zakon, ki ureja
               razmerje med vlado in državnim zborom. Hvala lepa.</p>
            </sp>
            <sp xml:id="SDZ3-Redna-35-2004-03-25.sp181">

               <speaker>PREDSEDNIK BORUT PAHOR:</speaker>

               <p>Kolega Potrč.</p>
            </sp>
            <sp xml:id="SDZ3-Redna-35-2004-03-25.sp182">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi, gospod predsednik! V poslanski skupini
               Združene liste socialnih demokratov menimo, da je pripravljeni zakon dober. Gotovo
               sam po sebi ne bo rešil vseh vprašanj, ki nastopajo z vključitvijo Slovenije v
               Evropsko unijo za odnose med vlado in državnim zborom. Mnoga vprašanja bo treba
               reševati sproti, v odvisnosti od dobrega in ustreznega delovanja državnega zbora, pa
               tudi konkretnih odnosov vlade. Vendar osebno in v poslanski skupini menimo, da so
               nastavki dobri. Jasno je, da o vseh vprašanjih, ki bi sicer bili vsebina
               zakonodajnega odločanja, vlada v Evropski uniji ne more odločati brez pooblastil in
               usmeritev, ki jih za to dobi od državnega zbora. Odločili smo se - mislimo, da najbrž
               pametno -, da se teusmeritve dajejo prek evropskega odbora oziroma odbora za evropske
               zadeve, in kadar gre za varnostno in zunanjo politiko, prek odbora za mednarodne
               odnose, da, skratka, ni parlament kot celota tisti, ki o vsaki stvari odloča. Sestava
               obeh odborov bo proporcionalna. Predvideno je nujno sodelovanje matičnih delovnih
               teles, kar ob široki vsebini, o kateri bo odločala Evropska unija, zagotavlja, da se
               vključuje v zadostni meri tudi specifična obravnava posameznih področij in njihovo
               medsebojno primerjanje v evropskem odboru za zagotavljanje skupne politike. Drugače
               kot v večinski praksi evropskih držav, ki jo sam poznam, je predvideno, da je mogoče
               in treba o določenih vprašanjih odločati tudi na plenarni seji, na seji državnega
               zbora. Enkrat letno, ko se določa globalna politika, ki je potem podlaga tudi
               evropskemu odboru za sprejemanje konkretnih odločitev, in kadar se tako s posebno
               kvalificirano večino na kolegiju ali v matičnem delovnem telesu sprejme odločitev, da
               je o posameznem vprašanju potrebno odločanje na državnem zboru.</p>
               <p>Predvideno je sodelovanje vseh poslancev. Se pravi, vse poslanke in poslanci bomo
               informirani o gradivih. Obstajala bo možnost in potreba razpravljanja o vprašanjih v
               matičnih delovnih telesih, v poslanskih skupinah in na koncu tudi v obeh delovnih
               telesih za evropske zadeve.</p>
               <p>Vse to so po našem prepričanju rešitve, nastavki, ki omogočajo korektno sodelovanje.
               Verjamem pa, da se bomo v praksi še precej pogovarjali, kako te nastavke tudi
               produktivno in dobro izrabiti.</p>
               <p>In posebej, ker sem imel priložnost v zadnjem mesecu biti seznanjen z izkušnjami v
               treh državah, to je na Danskem, Finskem in Švedskem, to je v tistih treh državah,
               glede katerih se trdi, da imajo razvite in uveljavljene odnose med parlamentom in
               vlado, naj povem nekaj najbolj grobih vtisov.</p>
               <p>Edini bomo, ki bomo formalno v zakonu imeli urejena vprašanja odnosov med vlado in
               parlamentom. Ostali imajo urejene na drugačen način. Mislim, da lahko zatrdimo, da so
               naše rešitve na ravni najboljše prakse, ki se je uveljavil, vsi pa priznavajo, da je
               potrebno to prakso stalno znova dograjevati.</p>
               <p>Mislim, da je glede na to, da pri nas lahko odloča tudi državni zbor, kar v
               nekaterih od teh držav izrecno ni mogoče, ker je vedno pristojno samo na evropskem
               odboru in se tukaj konča, da je vloga državnega zbora pri nas najmanj enaka, če ne
               večja.</p>
               <p>Vzpostavljena je bila jasna in odločna trditev, da brez zaupanja med poslanci, brez
               upoštevanja želje, da se oblikujejo skupni interesi, brez tega, da se sodeluje med
               vlado in državnim zborom oziroma parlamentom, dobrih rešitev ni.</p>
               <p>In še dvoje, jasno je bilo povedano, da parlamenti po novem niso razbremenjeni,
               ampak bolj obremenjeni, kot so bili pred tem. Tako da trditev, da državni zbor ne bo
               imel kaj delati, ni resnična in vsi priznavajo, da bo treba vprašanje o odnosu
               parlamenta z evroposlanci temeljito proučiti, ker nikjer na ustrezen način ni
               urejeno. Hvala lepa.</p>
            </sp>
            <sp xml:id="SDZ3-Redna-35-2004-03-25.sp183">

               <speaker>PREDSEDNIK BORUT PAHOR:</speaker>

               <p>Hvala lepa, kolega Potrč. To so bila stališča poslanske skupine Združene liste
               socialnih demokratov. Kolega Podobnika ni v dvorani, kolega Štembergerja prav tako
               ne, kolega Peče pa želi predstaviti stališče poslanske skupine Slovenske nacionalne
               stranke. Za njim bo to storila še kolegica Širca v imenu poslanskega kluba LDS, potem
               bomo prešli na razpravo poslank in poslancev. Prosim, kolega Peče.</p>
            </sp>
            <sp xml:id="SDZ3-Redna-35-2004-03-25.sp184">

               <speaker>SAŠO PEČE:</speaker>

               <p>Spoštovani prisotni! Poskušal bom začeti z isto mislijo kot kasneje zaključiti. In
               iskreno upam, da boste dojeli smisel razprave. Zakaj se je slovenska država odločila,
               da bo vstopila v EU oziroma tovrstne integracije? Slovenska država se je odločila
               zaradi tega, ker upa, da bo v okviru Evropske unije nekaj več za to našo državo in ne
               nekaj manj. Dejstvo pa je, da je različen interes, po eni strani politikov, zakaj so
               se odločili, da Slovenija vstopi vEU, in žal drugačen interes prebivalcev in
               prebivalk. Na željo politike pod pretvezo zahteve Evropske unije smo spremenili
               ustavo v določbi 3.a člena, v katerem smo del do tedaj naših lastnih pravic prenesli
               v zameno za članstvo v Evropski uniji na institucije v okviru Evropske unije.</p>
               <p>V tistem obdobju, ko smo sprejemali oziroma ko ste sprejemali popravke ustave in ko
               se je veliko govorilo o vstopanju v EU, smo s strani slovenskih politikov, ki dosti
               hodijo v Evropo, in evropskih politikov, ki so tisti čas dosti hodili v našo državo,
               smo dobivali predvsem obljube o pravicah. Ampak zanimivo je, eno najpomembnejših treh
               svoboščin Evropske unije smo izgubili, še preden smo sploh postali člani Evropske
               unije, to je pravico do zaposlovanja. Ampak seveda, odzivnosti tega slovenskega
               parlamenta in odzivnosti slovenske vlade na izgubo te pravice, ki je drugače
               samoumevna, ni bilo. Celo več, mislim, da je eden izmed ministrov za notranje zadeve
               le skomignil z roko in rekel, poskušali bomo popraviti to še kako pomembno teorijo,
               zgolj na ta način, da bomo imeli dvostranske pogovore. Ampak, da bi Slovenija Evropi
               rekla ne, na to pa ne pristanemo, tako kot so druge pridružene oziroma kandidatke v
               tem obdobju to storile, Slovenija tega ni bila sposobna narediti.</p>
               <p>Kaj še bomo vse izgubili iz naslova tako imenovanih samoumevnih pravic Evropske
               unije, bo pokazal čas. Dejstvo pa je, da bomo izgubili veliko, posebej ob takih
               predlogih zakona, kot je danes na mizi.</p>
               <p>Predlog zakona, ki je danes na mizi oziroma na naših klopeh, ima naslov sodelovanje
               med vlado in pa parlamentom. Ne, po naši oceni ne gre za nikakršno sodelovanje, kajti
               sodelovanje se izraža v neki obliki obojestranskih pravic. Gre izključno za
               uveljavitev podložnega položaja, v našem primeru državnega zbora. Kljub jasni določbi
               ustave Republike Slovenije, katera bi še vedno morala biti najvišji pravni akt
               notranjega pravnega reda v naši državi, pozabljate vsi skupaj na čelu z vlado
               Republike Slovenije na določbo o delitvi oblasti. Ravno zato, da se ne bi korupcija
               pojavljala na vseh nivojih v naši družbi, smo oziroma so ustavodajalci zapisali, da
               imamo v Sloveniji izvršilno vejo oblasti, zakonodajno vejo oblasti in sodno vejo
               oblasti. Vse med seboj so ločene. Za izvršilno vejo oblasti je pač nekako zaželeno
               oziroma bilo zaželeno, da opravlja oziroma izvršuje zakone in druge predpise. Za
               zakonodajno vejo oblasti, torej ta parlament smo zapisali oziroma hoteli, da bi
               zakone sprejemal, in sodno vejo oblasti, ki bi nadzorovala celoten ta krožni proces.
               Žal, pa se je seveda izrodila oziroma ideja o delitvi oblasti več ni aktualna v naši
               državi, s tem ko sprejemate tovrstne zakone.</p>
               <p>Dejstvo je, da danes parlament na vlado Republike Slovenije prenaša izvršilno vejo
               oblasti in to ne zgolj za področje notranje politike, torej domače zakonodaje, ampak
               predvsem tisto, kar je pomembnejše, na področje primata prava Evropske unije. Dejstvo
               je, da bo slovenska zakonodaja, do sedaj sprejeta in bodoča, podvržena direktnim
               vplivom, tako primarnih aktov Evropske unije kot sekundarnih aktov Evropske unije. In
               na to parlament ne bo imel vloge in to kljub vedenju, ki ga seveda vedno pogosteje
               zanemarjate, da je parlament, torej državni zbor izvoljen s strani ljudstva. In da je
               edini organ v tej naši državi, gledano izmed organov izvrševanja oblasti, ki je tudi
               lahko podvržen kritiki ljudstva, z drugimi besedami, podvržen je volitvam. Za sodnike
               ste tako ali tako politiki rekli, da nočete, da jih je možno zamenjati in da se naj
               jim dodeli doživljenjski mandat, da lahko delajo karkoli. Vlada Republike Slovenije
               se ne voli na volitvah, na splošnih volitvah. Torej, edino parlament je tista
               institucija, ki je vsakih toliko časa podvržena volji ljudi, ko ljudje lahko povedo,
               ali so bili zadovoljni z odločitvami v zadnjih 4 letih ali niso bili.</p>
               <p>O čem bodo ljudje sedaj odločali na volitvah? O odločitvah državnega zbora
               definitivno ne, ker državni zbor s tovrstnim aktom izgublja svojo zakonodajno
               funkcijo. Dobimo novo funkcijo državnega sveta, za katerega se je pa tako ali tako
               pokazalo, da je izključno eden izmed administrativnih organov. Po naši oceni seveda
               delate predlagatelji in pa poslanke in poslanci veliko napako, ko ne samo, da celotno
               sfero suverenosti prenašate na institucije Evropske unije, ampak da delate veliko
               napako tudi, ko zamegljujete ustavno določbo o delitvi oblasti. Verjetno je za vse to
               krivo brezglavo hitenje v Evropsko unijo, brezglavo hitenje v Evropsko unijo, ki pa
               je posledica enoumja v naši politiki oziroma prevelike koncentracije moči. Posledice
               tega hitenja v Evropsko unijoso se pokazale dejansko že na področju gospodarstva.
               Vsak teden, po nekod celo večkrat na teden, zgubimo podjetje, ki iz naslova
               nekonkurenčnosti, ki iz naslova novih bremenitev, zaradi vstopanja v EU enostavno
               izgubi 100 ali pa nekaj 100 delovnih ljudi, ampak, seveda, to se vas sploh ne dotika.
               Nekateri direktorji v teh podjetjih imajo pogum in rečejo, da je to, zaradi vstopanja
               v EU, primer Tobačna, nekateri seveda tega poguma nimajo. Dejstvo je, da Slovenija
               ravno zaradi brezglavega hitenja ni zaščitilagospodarstva in z aktom, ki ga imamo
               danes pred seboj, ne ščitimo ustave Republike Slovenije v določbi delitve oblasti.</p>
               <p>Kaj je namen Slovenske nacionalne stranke? Namen Nacionalne stranke v teh, in če smo
               samokritični, bomo povedali, v odločilnih momentih torej zadnjih nekaj dni pred
               vstopanjem v EU, da popravimo pomanjkljivosti, dokler jih sploh še lahko. Dejstvo je,
               če izhajamo iz dosedanjega delovanja Vlade Republike Slovenije, pa naj vam bo všečno
               ali ne, je slovenska vlada na področju najsi bo zakonodaje predpisov Evropske unije
               bila izjemno neažurna. Dejstvo je, da smo naredili oziroma, da je slovenska vlada
               naredila celo <q>"kikse"</q> pri prevajanju iz dveh terminov, ki jih uporabljajo ločeno,
               vsebinsko ločene v Evropski uniji, evroprebivalec in evrodržavljan. Slovenska vlada
               pozablja, da ima vsak od teh dveh terminov svojo vsebino, svoje pravice in slovenska
               vlada je pa povedala, mi pa ne bomo uporabljali različnih terminov, kar napišimo samo
               eno in s tem je izgubila ogromno pravic iz naslova obeh terminov.</p>
               <p>Po drugi strani pa seveda govor obveščanja. Kot veste, rednega obveščanja ni,
               kvalitetnega obveščanja ni, ne tega državnega zbora ne državnega aparata, ampak kar
               je pomembnejše, ni kvalitetnega obveščanja državljanov in državljank, ki bi praviloma
               iz vstopanja v Evropsko unijo nekaj morali imeti. Ampak kako naj imajo, če ni
               obveščanja, če so tik pred zdajci seznanjeni z vsem, če jih slovenska vlada po moji
               oceni noče seznaniti s pravicami, ki bi jih lahko imeli v Evropski uniji! Po naši
               oceni se bo trend obveščanja, slabega obveščanja, seveda, nadaljeval in če izhajamo
               iz logične povezave obveščanja z danes deficitarno normo transparentnosti, kajti
               dejstvo je, da smo netransparentnosti danes priče na vseh področjih, bo to pomenilo
               in se tudi že odraža v aktu, ki je danes pred nami. Državni zbor je rekel, delovna
               telesa, ki se ukvarjajo z materijo Evropske unije, morajo biti zaprta za javnost.
               Novinarji ne smejo biti prisotni zaradi tega, da ne bodo pisali o zakonodaji Evropske
               unije, ki se bo tikala slovenskih državljank in državljanov. In kaj je namen vsega
               tega? Po naši oceni, seveda, da se nadaljuje netransparentnost. Da se nadaljuje
               sistem neobveščenosti državljank in državljanov. Na prejšnjem zasedanju, torej ob
               drugi obravnavi omenjenega zakona, smo vam v Nacionalni stranki ponudili v sprejem
               amandma, ki bi vsaj omogočal, da bi državljanke in državljani vedeli, kaj se dogaja
               <stage>/Opozorilni znak za konec razprave./</stage>, da ne bomo vedeli samo, kaj so njihove
               obveznosti. Ampak je državni zbor rekel, ne, sejemorajo biti zaprte za javnost,
               zaradi tega, onega in tretjega, ampak zaradi ničesar kvalitetnega. Mnogo je še tega
               negativnega, tudi v tem aktu. Ne negativnega izključno za parlament, pomembnejše,
               negativnega za naše državljane.</p>
               <p>Naj zaključim z zadevo, s katero sem začel. V Evropsko unijo ne bi smeli vstopati
               zaradi nekaj političnih funkcionarjev, ki se vidijo v okviru institucij Evropske
               unije, temveč predvsem zaradi tega, da bi državljanke in državljani imeli nekaj iz
               tega naslova. V Nacionalni stranki predloga zakona seveda ne bomo podprli. Hvala.
           </p>
            </sp>
            <sp xml:id="SDZ3-Redna-35-2004-03-25.sp185">

               <speaker>PREDSEDNIK BORUT PAHOR:</speaker>

               <p>Hvala lepa. Gremo naprej. Zadnje stališče bo stališče poslanskega kluba Liberalne
               demokracije Slovenije, ki ga bo predstavila kolegica Širca. Nato pa bomo prešli na
               razpravo poslank in poslancev. Prosim.</p>
            </sp>
            <sp xml:id="SDZ3-Redna-35-2004-03-25.sp186">

               <speaker>MAJDA ŠIRCA:</speaker>

               <p>Spoštovani! Dosedanja razprava ob obravnavi in sprejemanju tega zakona je pokazala,
               da skorajda vse poslanske skupine zakonsko besedilo ocenjujejo kot dobro podlago za
               vzpostavitev razmerij med državnim zborom in vlado v evropskih zadevah. In sicer, v
               duhu nadaljevanja do sedaj uspešnega sodelovanja med obema vejama oblastmi iz obdobja
               predpristopnih pogajanj med Slovenijo in Evropsko unijo.</p>
               <p>V razpravi se je polemika vrtela zlasti okrog vprašanja, v kolikšni meri naj bodo
               stališča državnega zbora o evropskih zadevah zavezujoča za vlado. To vprašanje je
               bilo sicer deloma rešeno, z njim povezano pa je ostalo še naknadno vprašanje določb
               4. člena zakona, ki govori, da državni zbor sodeluje pri oblikovanju stališč
               Republike Slovenije pri tistih evropskih zadevah, ki bi po svoji vsebini v skladu z
               ustavo in zakoni spadale v njegovo pristojnost.</p>
               <p>Največ pripomb je bilo slišati iz vrst opozicije, ki je izpostavljala nevarnost, da
               bi vlada s takšno nezavezujočo dikcijo pridobila preveč svobode, državni zbor pa bi
               bil omejen na vlogo posvetovalnega organa. V poslanski skupini LDS nikakor ne menimo,
               da gre za tovrstno nevarnost, to se pravi, da bi vladi omogočili čim bolj proste roke
               pri zastopanju stališč Republike Slovenije v EU, ampak smo pri tem upoštevali ustavno
               pravno vlogo državnega zbora tudi po nedavni spremembi ustave.</p>
               <p>Menimo, da predlog zakona in tudi 4. člen, tak kot je pripravljen za tretjo
               obravnavo, v ničemer ne krši osnovnega demokratičnega načela, da ima oblast ljudstvo,
               ki jo izvršuje prek poslank in poslancev. Potrebno je poudariti rešitve v predlogu
               zakona, ki odgovarjajo na realnost, in sicer na realnost novega sobivanja z drugimi
               evropskimi državami. V tem smislu državni zbor lahko ohranja zakonodajno funkcijo
               zgolj v tistem delu, ki bo ostala v domeni polne suverenosti države. Vlada bo v
               okviru odločanja v institucijah EU dobila poudarjeno vlogo, postala bo pomemben
               predstavnik Republike Slovenije v EU, pridobila pa bo tudi zakonodajno vlogo, saj je
               svet EU, ki združuje vlade, v Uniji osrednji zakonodajalec.</p>
               <p>Zato je v procesih odločanja v EU nujno, da bo v vseh fazah postopka in sprejemanja
               odločitev vlada morala zagotavljati sodelovanje državnega zbora. Še več, sprejeta
               stališča državnega zbora bo morala upoštevati in v čim večji meri tudi uveljavljati.
               Tu ne bi smelo biti dvoma, vendar pa bo, kot kažejo izkušnje v tujih državah,
               velikokrat prišla v položaj, ko bo morala zaradi drugačnih pogledov v institucijah EU
               prilagoditi stališče, ki je bilo sprejeto doma. Zato v tem primeru predlog zakona,
               govorim o 10. členu, predvideva, da v takih primerih vlada lahko odloči drugače,
               seveda pa mora o tem takoj obvestiti državni zbor in navesti okoliščine za takšno
               ravnanje. Od tu izhaja tudi dikcija 4. člena in predlagana, taka kot jo imamo v
               amandmaju. Dikcija uvaja bolj togo razmerje med državnim zborom in vlado, ki ni
               skladno z že navedenim 10. členom.</p>
               <p>Vloga parlamenta bo torej okrnjena samo v takih primerih, pa kljub temu državni zbor
               svoje vloge ne bo izgubil. Ohranil bo nadzor nad vlado, še vedno bo ta odgovorna
               parlamentu, ta ima tudi na voljo zadostne institute, določene v ustavi in poslovniku
               tudi v bodoče, da uveljavlja odgovornost vlade. Zato se ni bati, da bo državni zbor
               izgubil moč nad odločanjem o teh zadevah. Res da pa bo izvrševanje zakona zahtevalo
               uveljavljanje politike, načela zaupanja med vsemi političnimi strankami, ki so
               zastopane v državnem zboru, saj bo treba oblikovati in zastopati stališča Republike
               Slovenije in ne posameznih interesov političnih strank, kot tudi spoštovati eno vejo
               oblasti do druge. Gre predvsem za transparentnost vlade do državnega zbora, kar velja
               poudariti. Vlada pa bo morala, kar je bilo že danes slišati, pravočasno celovito
               obveščati državni zbor o sprejemanju odločitev v Evropski uniji, pri čemer bo še kako
               morala utemeljiti ravnanje, ki bo drugačno, kot ga je določil državni zbor. Konkretno
               o pripombah na druge člene, še posebej na 6. člen, bomo razpravljali v nadaljevanju,
               seveda bomo pa zakon brez pomislekov podprli. Hvala.</p>
            </sp>
            <sp xml:id="SDZ3-Redna-35-2004-03-25.sp187">

               <speaker>PREDSEDNIK BORUT PAHOR:</speaker>

               <p>Hvala lepa, kolegica Širca. Z vašim nastopom smo sklenili predstavitev stališč
               poslanskih skupin. In sedaj bom šel po vrsti, tako kot so zabeleženi moji kolegi na
               seznamu in tistemu, ki je v dvorani, bom tudi dal besedo. Kolega Bernika ni, kolega
               Rokavca ni, kolega Štembergerja prav tako ne, kolega Baroviča prav tako ne, kolega
               Jakiča ne, je pa tukaj kolega Drobnič. Želite besedo? Prosim.</p>
            </sp>
            <sp xml:id="SDZ3-Redna-35-2004-03-25.sp188">

               <speaker>MAG. JANEZ DROBNIČ:</speaker>

               <p>Ravno razprava oziroma predstavitev stališč kolegice Majde Širca kaže, da je potrebno
               sprejeti določila, ki bodo bolj jasno zavezovala vlado pri zastopanju stališč
               Republike Slovenije. Ne ni zadosti, da vlada zastopa neko svoje stališče in potem
               pravočasno obvesti ali pa spremenjeno stališče, kot ga je državni zbor, ne sme ga,
               tega. To so nam tudi med drugim povedali kolegi z Danske in s Finske. Jasno so
               povedali: <q>"Vlada je zavezana se držati stališč."</q> In smo jih vprašali tudi: <q>"Ali se
               kdaj to zgodi, da se ne?"</q> Ja, so rekli, v enem primeru se je to zgodilo. Niso
               imelistališč in so po svoje naredili. Treba je dosledno upoštevati, zato, ker
               evropski parlament ni pravo zakonodajno telo. Sprejemanje zakonodaje je precej
               komplicirano na evropskem nivoju, zato pa je vloga parlamentov toliko bolj
               izpostavljena. To je, če bi se držali te logike, ki je bila prej predstavljena, potem
               bi zadostovalo tudi, če je prenesena na nacionalni nivo. Saj, vlada pravzaprav lahko
               sprejme zakon, saj ga pripravi, zakon. Pripravljalec je v večini primerov vlada, kar
               naj samo obvesti državni zbor, saj ona tako ali tako razmišlja dobro in tako ali tako
               ima večinsko podporo v parlamentu. Saj zato je vendarle vlada, dokler ji ne spodleti.
               Na tak način seveda ne bomo mogli priti nikamor. Seveda bo vlada večino stvari,
               večino stvari pripravljala, pripravljala bo stališča, zato ker ima za to potrebne
               institucije in štabe, ki lahko v zadostni meri analizirajo gospodarsko, politično in
               ne vem še kakšno situacijo v naši državi in pripravljajo potrebne rešitve.</p>
               <p>Nekaj drugega smo v teh drugih parlamentih celo videli. Ker vladi ni mogoče čisto
               popolnoma zaupati, tudi njenim, tako imenovanim neodvisnim institucijam, imajo
               marsikje posebne institucije v okviru parlamenta, ki pripravljajo strokovne podlage,
               zato, da bi lahko državni zbor se suvereno odločal. Da tudi tako je. Ravno iz te
               predpostavke nezaupanja, ki ni nič škodljiva, kjer gre pravzaprav za metodični
               pristop in zato je tudi naš amandma v 4. členu, ne, da je dikcija, ki bi po svoji
               vsebini v skladu z ustavo in zakoni spadala v njegovo pristojnost.Nekakšen
               <q>"pristojnik"</q> druge stopnje, kot se reče v, bi, ki bi, če bi bilo lahko nekaj. Zato je
               tudi naša usmeritev. Seveda pa bo v luči tistega, kar se dogaja na evropskem nivoju,
               glede na to, kam gredo stališča, kam gre odločanje, bo morala pa presojati,kako
               narediti. Ali glasovati proti ali iskati drugi mandat ali pa modifikacijo.
               Modifikacijo tistih stališč, ki so bila že in da se bo prišlo do spremenjenih stališč
               v luči konstelacije na evropskem nivoju.</p>
               <p>Zato bo na nas tudi neka druga zahteva, da se bomo verjetno morali obnašati bolj
               modro, manj kot politični valjar. Večino stvari bo potrebno sprejeti ali pa poskušati
               sprejeti na način soglasja ali visokega soglasja, tudi z opozicijo. Boljše je doseči
               nižji imenovalec, kot se reče v matematični formuli torej nižji imenovalec, pa večji
               števec, kot pa iti v preseganje.</p>
               <p>Naslednje, kar velja poudariti, je še, da bomo pa pravočasno obveščeni, zaradi tega,
               da lahko še v fazi oblikovanja osnovnega papirja, ko se osnovne rešitve iščejo, da
               bomo takrat vplivali, ne pa takrat, ko bo <q>"draft"</q> pripravljen in se bo iskalo
               soglasje. Kajti tudi sprejemanje teh rešitev, ko je enkrat ta <q>"draft"</q> napisan, poteka
               po drugačni logiki, po logiki prepričevanja parlamentov, da se tisto sprejme.</p>
               <p>To so nekatere predpostavke, ki jih bomo morali upoštevati. Sam smatram, da je zakon
               dosegel tako stopnjo resnosti, strokovnosti, da ga je možno sprejeti in tudi
               uporabljati. Morda pa se bo pokazalo, da bomo morali kakšno spremembo že, ko bomo
               nekaj prakse imeli, tudi narediti. Tako kot so drugi parlamenti in druge države in ta
               forma odločanja odnosa med vlado, odnosno evropskim parlamentom, Evropsko unijo in pa
               državnim parlamentom, nacionalnim parlamentom, se še iščejo, niso čisto enake. Vsaka
               država pač išče tudi nekaj samosvoje poti, glede na svoj parlamentarni sistem. Torej
               večja stopnja zavezanosti, tisti, ki so, ki odločajo na evropskem nivoju, so zavezani
               tem stališčem. Zlasti pa tudi zato, ker se bo verjetno marsikdaj zgodilo, da ne bo
               minister zastopal na evropskem nivoju. Ker gapač preprosto ne bo, bo imel tudi druge
               obveznosti. Zadev je izredno veliko, tempo je izreden zahteven, to so nam tudi
               povedali. Ne glede na to, kako velik parlament imate, koliko državljanov imate, kako
               velike institucije imate, boste pravzaprav morali predihati približno enako količino
               zadev oziroma dokumentov. Zato je dobra organiziranost državnega zbora zagotovo prvi
               predpogoj za uspešno delo. In ta zakon delno posega tudi v organiziranost. Verjetno
               pa bomo morali dopolniti tudi poslovnik, zato da bi lahko vse to uredili na način,
               kot je treba. Hvala lepa.</p>
            </sp>
            <sp xml:id="SDZ3-Redna-35-2004-03-25.sp189">

               <speaker>PREDSEDNIK BORUT PAHOR:</speaker>

               <p>Hvala lepa. Ste želeli besedo kot predlagatelj ali repliko, kolega Anderlič? Kot
               predlagatelj. Imate besedo, kadarkoli. Aha, prav, boste na koncu. Kolega Brenčiča ni.
               Kolega Zlobec, želite besedo? Prosim.</p>
            </sp>
            <sp xml:id="SDZ3-Redna-35-2004-03-25.sp190">

               <speaker>JAŠA ZLOBEC LUKIČ:</speaker>

               <p>Hvala lepa. Moram reči, da smo v zadnjih mesecih slišali mnogo velikih besed, mogoče
               prevelikih. Sam sem namreč pet let nazaj, ko sem bil še v ministrstvu za zunanje
               zadeve, delal analize. Te analize kažejo, da je evropski parlament institucija, s
               katero si pravzaprav države članice lahko zelo malo pomagajo. Zlasti si lahko zelo
               malo pomagajo majhne članice, ki so hkrati še novinke, kot je, recimo, Slovenija. In
               če gledamo nazaj, pet let ali deset let nazaj, kako je bilo z evropskim parlamentom,
               se izkaže, da je vsakih pet let stopnja volivcev nižja. To pa pomeni, spet analize
               pokažejo, da bolj, ko je nizka stopnja volivcev v evropski parlament, več je
               konservativnih volivcev, starejših volivcev, ruralnihvolivcev, tako da ima pravzaprav
               evropski parlament zelo, zelo luknjičavo odejo za celo Evropo. Dejansko se vse te
               stvari dogajajo v nacionalnih parlamentih in v nacionalnih vladah. Ne se pustiti
               nikomur pretentati, da je usoda nacionalnih parlamentov tako rekoč obsojena na dolgo
               ali pa krajše umiranje, kajti zlasti, kot sem rekel, majhna država, kot je Slovenija,
               ki ima sedem poslank oziroma poslancev, od tega v tem trenutku pač z najmočnejšo
               liberalno strujo, ki je v evropskem parlamentu zelo šibko zastopana, kar je kvečjemu
               argument, da v resnici moramo vse, kar je mogoče, tukaj narediti. Hvala.</p>
            </sp>
            <sp xml:id="SDZ3-Redna-35-2004-03-25.sp191">

               <speaker>PREDSEDNIK BORUT PAHOR:</speaker>

               <p>Kolega Peterle, želite besedo?</p>
            </sp>
            <sp xml:id="SDZ3-Redna-35-2004-03-25.sp192">

               <speaker>ALOJZ PETERLE:</speaker>

               <p>Jaz čutim potrebo po repliki.</p>
            </sp>
            <sp xml:id="SDZ3-Redna-35-2004-03-25.sp193">

               <speaker>PREDSEDNIK BORUT PAHOR:</speaker>

               <p>Za to nimate pravice, imate pa pravico do razprave.</p>
            </sp>
            <sp xml:id="SDZ3-Redna-35-2004-03-25.sp194">

               <speaker>ALOJZ PETERLE:</speaker>

               <p>Kot popoln ruralec gotovo za gospoda Zlobca bi rad povedal, da me čudi, da se toliko
               ljudi na nas opazovalce v evropskem parlamentu obrača, predstavniki Krke,
               predstavniki Leka, na tako majhno število ljudi se toliko lobistov obrača, da bi jim
               pomagali spraviti skozi ta ali drug interes. Rad bi povedal, da predstavitev vloge
               evropskega parlamenta, ki z vsako pogodbo pridobi večje pristojnosti, bi rekel, se ne
               sklada z resničnostjo. Torej, tu je šlo res za repliko, ker je šlo za pojasnitev,
               kako stvari so.</p>
            </sp>
            <sp xml:id="SDZ3-Redna-35-2004-03-25.sp195">

               <speaker>PREDSEDNIK BORUT PAHOR:</speaker>

               <p>Pardon, najprej ni polemike v klopi. To velja za oba. Drugič, replika je lahko dana,
               če se nanaša na razpravo predhodnega razpravljavca in kolega Zlobec ni razpravljal o
               vas. V tem smislu je šlo pa za tipično polemiko, za razpravo v okviru razprave o
               predlogu zakona v celoti. Ker pa ste omenili sedaj kolega Zlobca, mu dajem besedo za
               pojasnitev napačne navedbe. Prosim.</p>
            </sp>
            <sp xml:id="SDZ3-Redna-35-2004-03-25.sp196">

               <speaker>JAŠA ZLOBEC LUKIČ:</speaker>

               <p>Dejstvo je, da je vsakih 5 let manj volivcev, ki hodijo na volišče. Na Nizozemskem
               mlajši pod 25 let praktično sploh ne hodijo na volišče. 10%, 15% ljudi hodi na
               volišče za evropske volitve.</p>
            </sp>
            <sp xml:id="SDZ3-Redna-35-2004-03-25.sp197">

               <speaker>PREDSEDNIK BORUT PAHOR:</speaker>

               <p>Dobro. Kolega Krambergerja ni, prosim, gospa Irma.</p>
            </sp>
            <sp xml:id="SDZ3-Redna-35-2004-03-25.sp198">

               <speaker>IRMA PAVLINIČ KREBS:</speaker>

               <p>Hvala lepa, spoštovani gospod predsednik. Predstavnika vlade, poslanke, poslanci! Da
               začnem s tem, ko je kolega Jaša končal. Demokratični deficit, to je pojav, s katerim
               se dolgotrajne članice Evropske unije vsakodnevno soočajo in se sprašujejo, kaj
               narediti, katere ukrepe sprejeti, da bi pripomogli k temu, da bo proces sprejemanja
               odločitev v Evropski uniji, ki bo seveda po 1. maju štela 25 držav članic,
               predstavljala 450 milijonov prebivalk in prebivalcev. Torej, kako poostriti nadzor
               nad tem procesom in kako naj ta proces sprejemanja odločitev postane bolj
               demokratičen, odgovoren, transparenten in bliže državljankam in državljanom te nove
               velike skupnosti. In naslednje vprašanje, ki si ga postavljajo članice Evropske unije
               in smo si ga v procesu priključevanja postavljali ves čas tudi mi, ali smo ob vedenju
               in najboljših praksah v državah članicah Evropske unije mi kot nacionalni parlament
               izkoristili tiste možnosti, priložnosti, ki so nam jih s transparentnim pogledom v
               svojo ureditev omogočile dosedanje članice Evropske unije.</p>
               <p>To, kar počnemo danes, je odgovor, da ja. Protokol o vlogi nacionalnih parlamentov,
               ki je sestavni del pogodbe, ustavne pogodbe, ki je v procesu sprejemanja na nivoju
               Evropske unije in ki ga je kolega Brejc danes omenjal v prvem delu, priporoča državam
               članicam Evropske unije, naj okrepijo vlogo nacionalnih parlamentov v odnosu do
               lastnih vlad, ki v procesu sprejemanja odločitev v okviru institucije Evropske unije
               sodelujejo. To, kar je danes pred nami, je odgovor na to vprašanje. Z, bom rekla,
               prizadevnim delom naših strokovnih služb imamo rezultat na ta odgovor, in v kolikor
               ga bomo sprejeli, bomo po enem izmed modelov sedanjih članic Evropske unije ohranili
               najboljšo možno prepoznavno vlogo nacionalnega parlamenta v procesu sprejemanja
               odločitev v okviru Evropske unije, ki ga seveda v nekem delu prenašamo v roke naših
               vlad.</p>
               <p>Moja ocena je, da nobenih sprememb v tem predpisu ni več potrebnih, temeljite
               razprave so se opravljale in amandmaji, ki so danes pred nami, sem prepričana, da nič
               ne prispevajo k temu, kar ste, gospod Drobnič, povedali, zavezujočnost itd. Mislim,
               da smo jasno in glasno zapisali, da državni zbor sodeluje pri oblikovanju stališč
               Republike Slovenije in ne pri vsakršnih zadevah, ampak pri tistih evropskih zadevah,
               ki bi po svoji vsebini v skladu z ustavno in zakoni spadale v našo pristojnost.</p>
               <p>Če pogledamo in primerjamo izkušnje držav članic Evropske unije in Finsko, ki nam je
               bila tu za model, lahko vidimo, da je takih aktov 80 do 100 na leto in ni strahu, da
               bi se ukvarjali s tehničnimi direktivami s področja notranjega trga, na primer, ki
               sodijo v pristojnost urejanja s podzakonskimi akti ministrov itd. Tako da, stališča,
               ki jih pa bomo sprejemali po postopku, ki ga v zakonu predvidevamo, pa je res
               potrebno pojasniti, pa mogoče potem pri amandmaju o tem nekaj več. V interesu nas
               vseh, vseh, ki v slovenskem nacionalnem prostoru živimo - parlamenta, vlade, itd., -
               je, da prihajajo predstavniki naše vlade v evropske institucije s stališčem Republike
               Slovenije, s stališčem, ki bov procesu sooblikovano, ampak to bo stališče naše
               države, gre za enotno stališče. Mislim, da tu prihaja do mešanja pojmov. V kolikor bo
               državni zbor oziroma pristojna delovna telesa se odločila in sprejela stališča, ta
               vežejo vlado Republike Slovenije v postopkih v okviru institucije Evropske unije. To
               ni bilo nikoli vprašanje, imamo celo postopek razdelan, če tega stališča ne uspe
               zagovarjati, kako potem naprej. Tako, da tukaj mislim, da ni nobenega dvoma.
               Ugotovimo lahko, da to, kar danes počnemo, je nekprivilegij, ki ga bomo vgradili v
               naš institucionalni sistem. Res pa je, da protokol o vlogi nacionalnih parlamentov v
               bodoče predvideva še bistveno več oblik intenziviranja, vključevanja nacionalnih
               parlamentov v evropske integracije, tako sodelovanje z evropskim parlamentom, tako
               sodelovanje med nacionalnimi parlamenti, med državami članicami Evropske unije in ne
               nazadnje na konferencah parlamentov držav članic Evropske unije, se že na nek način
               oblikuje vodič, kako te določbe protokola udejanjiti v praksi, da bi to sodelovanje
               bilo resnično intenzivno, transparentno in skozi nacionalne parlamente približano
               državljankam in državljanom evropskih držav. Hvala lepa.</p>
            </sp>
            <sp xml:id="SDZ3-Redna-35-2004-03-25.sp199">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Anderlič kot predlagatelj ima besedo. Prosim.</p>
            </sp>
            <sp xml:id="SDZ3-Redna-35-2004-03-25.sp200">

               <speaker>ANTON ANDERLIČ:</speaker>

               <p>Samo še tri minute so, jaz bi pa vendarle rad nekatere stvari kot poslanec tudi
               povedal. Predvsem zaradi tega, ker sem imel občutek, da v tej dolgi razpravi od
               lanske pomladi oziroma od tez, ki so bile pripravljene že v letu 2002 v jeseni v
               komisiji za evropske zadeve tega parlamenta, da smo si pojasnili v tem času vse
               bistvene instrumente, načine delovanja in kaj pravzaprav to pomeni za jutrišnji dan,
               ko hoteli ali ne hoteli, se bodo, so se že delno, ampak se bodo definitivno razmere
               spremenile.</p>
               <p>Mi bomo morali delati na način, ki bo omogočal, da bodo ukrepi, ki jih bodo
               sprejemali kolegi in kolegice v evropskem parlamentu in pa seveda v evropskih
               institucijah kot takih, učinkovale, da bodo sprejete dovolj hitro in da bo tudi
               Slovenija k temu na eni strani prispevala, k tem odločitvam in da bo na drugi strani
               to tudi doma uspela udejaniti v vsakodnevnem življenju. Razumljivo je, da ko vstopaš
               v razmerje s tako velikim številom prebivalcev, državljanov, državljank drugih držav,
               da so nekatere manire, ki smo jih ubirali v usklajevanjih, v delovanju v nacionalnem
               parlamentu, odveč ali pa morajo iti v stran in se morajo nova pravila vzpostaviti.
               Sam se še kako zavedam, da bo lahkotnosti bivanja,če lahko temu tako rečem, konec od
               tistega trenutka naprej, ko bomo, ne samo upoštevali direktive, smernice in tako
               naprej, ki jih sedaj upoštevamo pri oblikovanju nacionalne zakonodaje, ampak ko se
               bomo morali tudi praktično obnašati v tistih pogojih, dabo temu drugače.</p>
               <p>Ne bo prilike, da bi lahko neko vprašanje, ki je vroč kostanj, recimo za naše
               diskusije, preprosto preložili pa rekli, jutri, pojutrišnjem, čez en mesec, čez dve
               leti bomo to obravnavali. Lahko, ampak vlak bo šel, upam, da ne iz Maribora v Graz,
               ampak iz Maribora v Hodoš in potem do Budimpešte. Imamo težave s tem, že v fazi, ko
               nismo tam, pa se ob prisotnosti naših kolegov dogajajo stvari, ko se glasuje o
               posameznih amandmajih in tako naprej. Hotel sem ponazoriti, da bo pravzaprav
               vztrajnost pri proceduri, pri opredeljevanju v času, ki je na razpolago, pri
               prispevanju svojega kvalitetnega deleža k oblikovanju tistih končnih stališč v
               Bruslju prek te notranje procedure, še kako pomembno.</p>
               <p>Pri vsem tem pa je vendarle treba povedati to, kar sva si z gospodom Drobničem
               pojasnjevala ob drugi obravnavi. Bil sem trdno prepričan, da sva si pojasnila, kako
               nastajajo stališča v Republiki Sloveniji in kaj pravzaprav ta stališča pomenijo. To,
               da iz Bruslja pride v vlado, vzporedno tudi v parlament ali pa prek vlade v
               parlament, je irelevantno. Te sodobne komunikacijske poti bodo najbrž omogočile, da
               bo v najkrajšem času vsak, ki mora dobiti neko gradivo, le-to dobil, da bo imel
               možnost, da ga sooblikuje in na koncu tudi zares pove, kaj si o njem misli. Ko pa
               rečemo, kaj je tisto, kar bo na koncu veljalo, je treba reči, da nimamo več vrst
               stališč. Da nimamo stališč, v narekovajih bom rekel, kurirjev, ki nosijo v Bruselj -
               v tem primeru so pač predsednik vlade, ministri in tako naprej -, ker teoretično bi
               lahko bila tudi to njihova stališča. Imamo lahko stališča vlade, ki jih sooblikuje in
               v vednost pošlje državni zbor, in na koncu imamo lahko tudi stališča parlamenta do
               tega vprašanja. Ampak vsa ta stališča so stališča Republike Slovenije. Če se bo
               parlament odpovedal, recimo, lahko bo rekel v nekem trenutku ta veliki odbor, sem se
               seznanil - ali pa celo tako, kot imamo sedaj pri nas urejeno glede sprejemanja
               zakonov. Če poslanci ne rečemo - biti nas mora ustrezna večina -, da bi želeli
               opraviti prvo obravnavo zakona, se z objavo v Poročevalcu državnega zbora smatra, da
               je bila prva obravnava opravljena. In na ta način se bo lahko zgodilo, da bo veliki
               odbor oziroma odbor, ki bo za to pristojen, rekel, niti sklicali ga ne bomo, razen
               <stage>(to bomo najbrž uredili v poslovniku)</stage> če kdo to želi, in se bo v poslovniku
               kvalificirana večina morala zapisati, kdo je tisti, ki - če bi šli, recimo, po tej
               poti. Vendar predpostavljam, da bosta odbora - vsaj eden, tisti, ki se bo s temi
               stvarmi kot glavni pravzaprav ukvarjal, če pustim ob strani tega varnostnega in
               zunanjepolitičnega. Predpostavljam, da bo vsak teden zasedal. Predpostavljam tudi, da
               bo tam obravnaval vsa vprašanja. Upam, da bodo pred tem lahko matična delovna telesa,
               ki sicer obravnavajo notranjepolitične zgodbe, če spet lahko tako rečem, da bodo dali
               ti odbori že do takrat ta stališča. Če tega ne bo, bo pač šlo sporočilo, ne matično
               delovno telo, ne vrhovno matično nima pripomb, nima posebnega stališča in vlada
               izvoli s stališčem, ki ga je poslala nam kot predlog in udejanjate naše interese. In
               to bo stališče sicer vlade, ampak bo stališče Republike Slovenije.</p>
               <p>Ko bodo pa poslanci rekli, mi pa hočemo, je predvideno, na kakšen način, v zakonu
               podrobno, na kakšen način pridemo na zbor, takrat bo pa zbor sprejel stališče, ki bo
               stališče Republike Slovenije. Ne tisto, ampak to, ki bo hkrati tudi, bom rekel,
               obveza za vlado. S tem, da je bilo razloženo tukaj, kaj pomeni, če to stališče. Ampak
               to stališče res je moralno, ima višjo težo zato, ker poslanci lahko zahtevajo
               glasovanje o zaupnici vladi, če ignorira stališča. Ampak po teži je pa pravzaprav in
               z vidika Bruslja je pa popolnoma vseeno, kdo je oblikoval to stališče tukaj, ali sama
               vlada ali parlament. Za nas in za naše notranje odnose je pa to še kako pomembno,
               ampak jaz predpostavljam, da bomo v naslednji fazi zelo kmalu v poslovniku nekatere
               stvari morali urediti, da ne bi takrat prihajalo do nesporazumov. Zato se mi je zdelo
               prav, da si pojasnimo to. Kljub temu, da sem verjel, da smo v drugem branju to
               pojasnili.</p>
               <p>Kako bo pa zares delovalo, sem pa prepričan, da bomo šele videli, kajti ne bi rad
               primerjal nekaterih situacij v našem lokalnem okviru, ker konec koncev bo Slovenija v
               pogojih EU lokalna stvar, čeprav gre za nacionalno, državno, da ne bi kdo napačno
               razumel, ampak hočem ponazoriti. Ko bo težko nekatere stvari doma pripeljati do
               nekega konsenza, ki bi na koncu zares moral biti odraz pričakovanj večine državljanov
               in državljank Republike Slovenije. Jaz se bojim situacij, ko bo prišlo do nizkega
               kvoruma ali pa do nesklepčnosti tistega velikega odbora in bo neko stališče
               oblikovano na minimalni večini in bomo potem kasneje pojasnjevali, da to pa vendarle
               ni, da je nekdo nekaj šel, bom rekel, prek tistega, kar smo mislili, ampak to seveda
               pustim za kasneje.</p>
               <p>Zato, da bi presegli blokade tudi v takih situacijah, je pa pomembno, da v zakonu ta
               prehodnost materialov in stališč od Evrope preko vlade, parlamenta in nazaj pa mora
               biti omogočena tako, da nikjer ne more obstati pa povedati, zato, ker je nekaj doma
               zaškripalo, pa mi nimamo stališča ali pa, dajte počakati v Bruslju, moramo se mi še
               nekaj doma zmeniti, to bi bilo seveda slabo.</p>
            </sp>
            <sp xml:id="SDZ3-Redna-35-2004-03-25.sp201">

               <speaker>PREDSEDNIK BORUT PAHOR:</speaker>

               <p>Želite besedo tudi kot predlagatelj? Kolega Anderlič, želite besedo tudi kot
               predlagatelj ali gremo lahko naprej? Po zaključku splošne razprave? Prav, potem gremo
               na <gap n="..."/> prosim, vlada, želi besedo sedaj ali v razpravi o členih in amandmajih? Dobro.</p>
               <p>Gremo na dva člena - 4. in 6. K prvemu 4. členu vlaga amandma poslanska skupina Nove
               Slovenije. Želi kdo besedo? Prav, kolega Peterle. V okviru časa, ki ga imate.</p>
            </sp>
            <sp xml:id="SDZ3-Redna-35-2004-03-25.sp202">

               <speaker>ALOJZ PETERLE:</speaker>

               <p>Hvala lepa, gospod predsednik. Spoštovane kolegice in kolegi. Nam se zdi <q>"bi"</q>
               popolnoma neosnovan oziroma nepotreben, zato ta <q>"bi"</q> v svojem predlogu odpravljamo,
               ker mi nismo za v nekih kondicionalnih situacijah, kaj bi, če bi itd. 3. člen ustave
               je povsem jasen in je povsem povedal, kaj je posel parlamenta in kaj ni, zato ne
               vidimo nobene potrebe po <q>"biju"</q>, ker se ukvarjamo navsezadnjelahko tudi samo s tem,
               kar spada v našo pristojnost, ne pa, kar bi spadalo. Mene čisto nič ne zanima, kaj bi
               spadalo, ker se nimam za kaj zagrabiti. Tako da, zdi se mi, da je to povsem, bi
               rekel, ali pa nam se zdi, da je to jasno.</p>
            </sp>
            <sp xml:id="SDZ3-Redna-35-2004-03-25.sp203">

               <speaker>PREDSEDNIK BORUT PAHOR:</speaker>

               <p>Dobro. Želi še kdo besedo? Prosim, kolega mag. Drobnič.</p>
            </sp>
            <sp xml:id="SDZ3-Redna-35-2004-03-25.sp204">

               <speaker>MAG. JANEZ DROBNIČ:</speaker>

               <p>Torej, tistemu, kar je v pristojnosti, nima smisla, da se odpovedujemo, lahko pa
               obravnavamo tudi stvari, ki sicer ne sodijo v pristojnosti po zakonu in to pa je
               seveda potem odstavek, zadnji odstavek v tem členu. Po lastni pobudi obravnava tudi
               druge EU zadeve, o katerih sprejema deklaracije ali pa kaj podobnega, lahko obravnava
               tudi, kar ni v njegovi pristojnosti.</p>
               <p>Tako da, mislim da, smo te stvari razčistili. Ravno, zaradi demokratičnega deficita,
               kar se strinjam s kolegico Krebsovo, moramo biti toliko bolj pozorni, da se tisto,
               kar je v pristojnosti tukaj, se odloča, vendar v državnem zboru. Kako je pa vsebina
               notri zapisana, stališče pa potem celo gradivo in kako ga uporabljajo v odločanju na
               evropskem nivoju, je pa seveda drugo vprašanje.</p>
            </sp>
            <sp xml:id="SDZ3-Redna-35-2004-03-25.sp205">

               <speaker>PREDSEDNIK BORUT PAHOR:</speaker>

               <p>Kolegica Krebs.</p>
            </sp>
            <sp xml:id="SDZ3-Redna-35-2004-03-25.sp206">

               <speaker>IRMA PAVLINIČ KREBS:</speaker>

               <p>Hvala lepa. Gospod Peterle, saj ni <q>"bi"</q> tisti, ki je problematičen v vašem amandmaju,
               problematično je, da govorite, da državni zbor oblikuje stališča Republike Slovenije
               in v nadaljevanju minimizirate oziroma obrazložite, da v kolikor bo ta vaša rešitev
               sprejeta, bo zmanjšana vloga državnega zbora oziroma da naša ureditev zmanjšuje vlogo
               državnega zbora na posvetovalni organ, kar ni res in to je gospod Anderlič, mislim,
               zelo večplastno pokazal, da do tega v trenutku ko bo veliki odbor ali drug pristojen,
               v zakonu določen organ sprejel stališče, je to stališče Republike Slovenije. Možnih
               je pa več variant. Torej še enkrat ponavljam, če ni, ne bomo sprejeli stališča, bo
               stališče Republike Slovenije stališče vlade, če se bomo odločili in ne obravnavali. V
               tem je problem, gospod Peterle. In mislim, da je osnovna dikcija resnično tista, ki
               ima vse atribute dobre norme. Hvala lepa.</p>
            </sp>
            <sp xml:id="SDZ3-Redna-35-2004-03-25.sp207">

               <speaker>PREDSEDNIK BORUT PAHOR:</speaker>

               <p>Kolega Anderlič. Ni polemike v klopi. Kolega Anderlič ima besedo.</p>
            </sp>
            <sp xml:id="SDZ3-Redna-35-2004-03-25.sp208">

               <speaker>ANTON ANDERLIČ:</speaker>

               <p>Ta amandma pravzaprav je nevaren. Nevaren je v tem smislu, da bi lahko ostali brez
               stališč Republike Slovenije. Kajti, če državni zbor ne sprejme stališča, potem
               pomeni, da ga ni. Predpostavka pa je, da ga vlada mora imeti in državni zbor se v tem
               kontekstu odpoveduje nadzorni vlogi, tisti, ki mu reče vlada, vi ste takrat in takrat
               v Bruslju spustili, kar se nam včasih že tudi sedaj dogaja, ste spustili neko stvar
               skozi, ne da bi imeli stališče in so neke nepopravljive posledice za Slovenijo. Če pa
               vi to prevzamete nase, pa ne uspete tega stališča oblikovati, pomeni, da ta
               republika, ta država nima stališča. To je lahko zelo nevarno in problematično. Lahko
               zavre neko oblikovanje stališča.</p>
            </sp>
            <sp xml:id="SDZ3-Redna-35-2004-03-25.sp209">

               <speaker>PREDSEDNIK BORUT PAHOR:</speaker>

               <p>Gospod Drobnič.</p>
            </sp>
            <sp xml:id="SDZ3-Redna-35-2004-03-25.sp210">

               <speaker>MAG. JANEZ DROBNIČ:</speaker>

               <p>Ne, gospod Anderlič, ker je ta varovalka, saj imamo v zakonu zapisano. To je princip
               molka organa. Če tega ne opravi državni zbor, potem vemo, kako je. V zakonu imamo
               zapisano, samo je ta nomotehnika takšna. Državni zbor sprejme, kolikor pa v določenem
               roku oziroma po teh postopkih ne sprejme, velja kot princip molka organa. In še vedno
               pri obravnavi na telesih na evropskem nivoju prihaja Slovenija s stališčem.</p>
            </sp>
            <sp xml:id="SDZ3-Redna-35-2004-03-25.sp211">

               <speaker>PREDSEDNIK BORUT PAHOR:</speaker>

               <p>Gospod Anderlič.</p>
            </sp>
            <sp xml:id="SDZ3-Redna-35-2004-03-25.sp212">

               <speaker>ANTON ANDERLIČ:</speaker>

               <p>Ampak poglejte - kot predlagatelj dajte, da bo tam še kaj časa ostalo - poglejte, to
               pomeni, da se lahko zgodi, da sploh stališč ni, če so stališča Republike Slovenije
               samo tista stališča, ki jih sprejme državni zbor. To je ta temeljna razlika. Mi
               menimo, in tako je tudi urejeno drugod, da del stvari prevzame vlada,predvsem tiste
               operativne. Tam je, kot jaz razumem in kot spremljam to dogajanje v tej Evropski
               uniji, cela vrsta uredb, usmeritev in tako naprej, ki jih skomunicirajo Evropska
               komisija in vlade in potem seveda v teh organih neka odločitev nastane. In za vsako
               tako stvar, da bi šele takrat bilo stališče Republike Slovenije, ko bi državni zbor
               sprejel stališče, bi bilo prezahtevno za celotno funkcioniranje.</p>
            </sp>
            <sp xml:id="SDZ3-Redna-35-2004-03-25.sp213">

               <speaker>PREDSEDNIK BORUT PAHOR:</speaker>

               <p>Prosim, kolega, magister Drobnič.</p>
            </sp>
            <sp xml:id="SDZ3-Redna-35-2004-03-25.sp214">

               <speaker>MAG. JANEZ DROBNIČ:</speaker>

               <p>Mislim, da je dikcija jasna. Poglejte, državni zbor oblikuje stališča Republike
               Slovenije pri tistih EU zadevah, ki po svoji vsebini v skladu z ustavo in zakoni
               spadajo v njegovo pristojnost. Če nekaj spada v pristojnost vlade, potem vlada
               sprejema tisto, kar je v njeni pristojnosti in so stališča Republike Slovenije. To je
               jasno. S tem se ne odpoveduje državni zbor ničemur, kar je v njegovi pristojnosti.
               Edino pod enim pogojem, če ne oblikuje, imamo pa postopek notri, da postanejo ta
               stališča tudi stališča Republike Slovenije. Ob kakšnih pogojih? Tudi če ne obravnava,
               pa postanejo to.</p>
               <p>Tako menim, da tudi ta <q>"bi"</q> je problematičen. Ta <q>"bi"</q> je problematičen, vsaj dikcijo
               <q>"bi"</q> bi morali dati ven. Naj <q>"bo"</q> - ne kondicional. Kot da se bojimo tega državnega
               zbora. Da bi se česa dotaknil. Torej, tudi norma ni, besedica <q>"bi"</q> ni prava
               nomotehnična beseda.</p>
            </sp>
            <sp xml:id="SDZ3-Redna-35-2004-03-25.sp215">

               <speaker>PREDSEDNIK BORUT PAHOR:</speaker>

               <p>Kolega Anderlič.</p>
            </sp>
            <sp xml:id="SDZ3-Redna-35-2004-03-25.sp216">

               <speaker>ANTON ANDERLIČ:</speaker>

               <p>Cela konstrukcija je narejena tako in vključno s tem členom, da vse pristojnosti po
               ustavi in zakonu, ki so v pristojnosti državnega zbora, so še naprej v pristojnosti
               državnega zbora. Res sem mislil, da smo sedaj v zaključni obravnavi, zato tudi nisem
               še enkrat razlagal posameznega člena posebej, čeprav sem tudi prej to razložil. To
               pomeni prvič: tisto, kar ima državni zbor po ustavi in zakonih za svoje naloge,
               ostaja in jih dela naprej. Vse druge stvari pa lahko tudi - če to želi, če hoče, če
               ima za to voljo, čas in tako naprej, lahko do prav vsake stvari, ki je predmet
               razprav in odločanja v institucijah Evropske unije, se lahko z njo državni zbor
               ukvarja in oblikuje stališče; in to stališče, če ga oblikuje, postane stališče
               Republike Slovenije. V nasprotnem primeru je stališče Republike Slovenije tisto, ki
               ga oblikuje vlada.</p>
               <p>Povsem jasno in mislim, da gremo lahko naprej. <gap n="..."/><stage>/Opozorilni znak za konec
               razprave./</stage><gap n="..."/></p>
            </sp>
            <sp xml:id="SDZ3-Redna-35-2004-03-25.sp217">

               <speaker>PREDSEDNIK BORUT PAHOR:</speaker>

               <p>Gremo lahko naprej na šesti člen? Lahko zaključim razpravo v zvezi s četrtim? Prav.
               Potem gremo na 6. člen. Tukaj imamo amandma poslanske skupine SNS in amandma
               poslanske skupina Nove Slovenije. Želi kdo besedo v zvezi s tem? Ne. Da prosim,
               kolega Peterle. Še nekaj minut je na voljo.</p>
            </sp>
            <sp xml:id="SDZ3-Redna-35-2004-03-25.sp218">

               <speaker>ALOJZ PETERLE:</speaker>

               <p>Ja, k 6. členu moram vztrajati, četudi gre za amandma druge poslanske skupine, pri
               besedi <q>"praviloma"</q>, ker mislim, da nam omogoča veliko bolj fleksibilno možnost
               odločanja in nas vodi v manj težav, kakor če je zapisana stvar tako, da se razume, da
               mora za vsako stvar narediti stališče odbor po vsebinski plati, se pravi, neko
               matično delovno telo. Če ni besede <q>"praviloma"</q>, se razume, da je to tako<gap n="..."/>
               <stage>/opozorilni znak za konec/</stage> <gap n="..."/> in se da razumeti tudi, da če tega ni, odbor o tem ne
               razpravlja, ker pa ne razpravlja, ima pa vlada itak svoje stališče. Zame je to tudi
               podpora lenobi.</p>
            </sp>
            <sp xml:id="SDZ3-Redna-35-2004-03-25.sp219">

               <speaker>PREDSEDNIK BORUT PAHOR:</speaker>

               <p>Še kdo? <stage>(Ne.)</stage> Zaključujem razpravo in s tem tudi prekinjam to točko dnevnega reda.
               Danes bomo v skladu s časovnim načrtom začeli glasovati ob 19.55 uri in med drugimi
               odločitvami sprejeli tudi dokončno odločitev v zvezi s tem zakonom.</p>
               <p>Ob 16.05 uri, torej čez slabih deset minut, bo državni zbor prešel na obravnavo
               predloga odloka o sprejemu strategije prostorskega razvoja Slovenije. Tu je
               predvidena kar dolga razprava, vse do osme ure. Do začetka te razprave pa odrejam
               odmor.</p>
               <stage type="time">(Seja je bila prekinjena ob 15.58 uri in se je nadaljevala ob 15.09 uri.)</stage>
            </sp>
            <sp xml:id="SDZ3-Redna-35-2004-03-25.sp220">

               <speaker>PODPREDSEDNIK DR. MIHA BREJC:</speaker>

               <p>Gospe in gospodje, dober dan! Prehajamo na <title>12. TOČKO DNEVNEGA REDA, TO JE NA
                  OBRAVNAVO PREDLOGA ODLOKA O SPREJEMU STRATEGIJE PROSTORSKEGA RAZVOJA SLOVENIJE.</title> Predlog odloka je v obravnavo zboru predložila vlada Republike Slovenije, ki jo
               ob tej priliki lepo pozdravljam, ministra in sodelavce. In seveda dajem besedo
               ministru za dodatno obrazložitev predloga odloka.</p>
            </sp>
            <sp xml:id="SDZ3-Redna-35-2004-03-25.sp221">

               <speaker>MAG. JANEZ KOPAČ:</speaker>

               <p>Hvala spoštovani podpredsednik. Spoštovani poslanci. Strategija prostorskega razvoja
               Slovenije ali po domače rečeno nov državni prostorski plan prihaja pred vas po dolgih
               in obsežnih pripravah in lahko bi rekli pozno, morda že prepozno.</p>
               <p>Nove družbene razmere po letu 1991 oziroma že po letu 1990, pospešen razvoj tržnega
               gospodarstva, nova izhodišča prostorskega razvoja v Evropski uniji, vsesplošna
               globalizacija in drugi tovrstni procesi zahtevajo hiter odziv na razvojne potrebe ter
               na načrtovanje na državni ravni. In to na tako, ki ni usmerjeno k načrtovanju ciljnih
               stanj, temveč omogoča fleksibilnost in dolgoročnost sprejetih odločitev. Pri nas še
               vedno velja družbeni prostorski plan iz leta 1986, ki ga je čas že zdavnaj povozil.
               Tudi instrumentarij, ki sta ga prinesla nov zakon o urejanju prostora in nov zakon o
               graditvi objektov, je seveda popolnoma neprilagojen na obstoječi prostorski plan, ki
               se mu reče obvezna izhodišča, ampak predpostavlja nov, strateško usmerjen razvojni
               prostorski dokument, z naslovom strategija prostorskega razvoja.</p>
               <p>Nekaj malega v razlikah med veljavnim planom in pa strategijo. Veljavni plan natančno
               določa prostorsko opredelitev, strategija določa strateško prostorsko opredelitev.
               Veljavni plan je narejen v merilu 1:250 000, strategija prostorskega razvoja v merilu
               1: 1 000 000. Veljavni plan predvideva, da je na nižjih ravneh, torej občinah, treba
               upoštevati obvezna izhodišča, strategija prostorskega razvoja govori o tem, da je
               treba upoštevati usmeritve in izhodišča, in to vse usmeritve in vsa izhodišča iz
               strategije prostorskega razvoja, torej ne delajo razlik med obveznimi in neobveznimi
               izhodišči. Veljavni plan zahteva preverjanje skladnosti z obveznimi izhodišči,
               strategija prostorskega razvoja od planov pod njo, torej na primer od občinskih,
               zahteva preverjanja vsebinske skladnosti prostorskih aktov s strategijo prostorskega
               razvoja Slovenije in na njeni podlagi še sledečega akta, ki se bo imenoval prostorski
               red Slovenije.</p>
               <p>Pravne podlage za strategijo so seveda podane v zakonu o urejanju prostora, ki je bil
               sprejet koncem leta 2002, sicer pa je sama strategija prostorskega razvoja nastajala
               dolgo, dlje od tega. Že koncem 90-ih let je tedanji minister dr. Pavel Gantar začel s
               pripravo novega državnega prostorskega plana, sicer še v skladu s prejšnjo zakonodajo
               in veliko strokovnega dela, ki nam še danes prav pride, je bilo opravljenega že
               takrat. Potem sem tudi jaz v času svojega mandata leta 2001 nadaljeval ta projekt, v
               letu 2002 pa smo ga že preusmerili v pripravo strategije prostorskega razvoja, ker je
               bila takrat v parlamentu že prva in kasneje druga obravnava zakona o urejanju
               prostora in smo imeli že zastavljen nov instrumentarij. No, na podlagi potem dejansko
               sprejetega zakona o urejanju prostora je formalno strategija nastajala še približno
               leto dni in v tem času smo opravili tudi prostorsko konferenco, kot to zakon
               predvideva, torej javno obravnavo, v katero so se, lahko rečem, precej množično
               vključile različne nevladne organizacije, predvsem pa posamezne občine. Tako je bila
               komunikacija z občinami pri pripravi tega dokumenta že zelo intenzivna.</p>
               <p>Cilje, ki jih prinaša strategija prostorskega razvoja, bi se dalo skrčiti v nekaj
               pomembnih alinei. Prvi cilj je racionalen in učinkovit prostorski razvoj. Drugi, ki
               bi mu lahko rekli osrednji cilj, je razvoj policentričnega omrežja mest in drugih
               naselij; na tem temelji kompletna strategija. Torej, ni več poudarka k centru, ampak
               temelji strategija na razvoju policentričnega omrežja mest in drugih naselij. Cilj
               strategije je večja konkurenčnost posameznih slovenskih mest v evropskem prostoru,
               nadalje kvaliteten razvoj in privlačnost mest in drugih naselij, skladen razvoj
               območij s skupnimi prostorsko-razvojnimi značilnostmi, medsebojno dopolnjevanje
               funkcij podeželskih in urbanih območij, povezanost infrastrukturnih omrežij z
               evropskimi infrastrukturnimi sistemi, preudarna raba naravnih virov, prostorski
               razvoj, usklajen s prostorskimi omejitvami, kulturna raznovrstnost kot temelj
               nacionalne prostorske prepoznavnosti, ohranjanje narave in varstvo okolja.</p>
               <p>Menim, da v tem uvodu ni treba podrobneje predstavljati tega dokumenta. Navsezadnje
               je po prostorski konferenci, ki jo je izvedla vlada, potekala tudi javna predstavitev
               mnenj o tem dokumentu v parlamentu. Rad bi na kratko pojasnil samo še to, zakaj v
               strategiji predvidevamo, da začne veljati 1. julija letošnjega leta.</p>
               <p>21. julija letošnjega leta začne veljati evropska direktiva o celoviti presoji
               vplivov na okolje. Če te strategije ne sprejmemo pred 21. julijem letošnjega leta, na
               njeni podlagi pa moramo sprejeti še prostorski red Slovenije, ki je sicer vladni akt,
               za katerega tudi potrebujemo nekaj dni sprejemanja, čeprav je že vse vnaprej
               pripravljeno - skratka, če teh dveh aktov ne bomo sprejeli pred 21. julijem letošnje
               leto, potem si upam trditi, da jih ne bomo sprejeli še zelo dolgo. To seveda velja
               tudi za vse občinske prostorske akte, ki ne bodo zaključeni do 21. julija letošnjega
               leta. Zato strategija, ki je sicer nov strateški dokument, slučajno pa se sprejema v
               času tik pred začetkom veljavnosti omenjene direktive, ravno pravi čas prihaja v
               poslanske klopi, kajti na podlagi strategije prostorskega razvoja bo morala nastati
               tudi nova generacija občinskih prostorskih planov. V marsikateri slovenski občini so
               sstrokovnimi pripravami na izdelavo svoje, občinske, strategije prostorskega razvoja
               že pričeli. Zato seveda ta strategija mora biti sprejeta pred 1. julijem letošnjega
               leta, teoretično bi lahko rekli, imamo čas do nekje 10. julija, ker potem rabimo še
               vsaj 10 dni za obravnavo in sprejem prostorskega reda na vladi, ampak več od tega
               datuma pa odlašati ne moremo.</p>
               <p>Zato vas seveda prosim, da pristopite k razpravi o strategiji konstruktivno.
               Navsezadnje jo Slovenija resnično potrebuje, kajti živeti z 20 let starim prostorskim
               planom, ki je bil narejen za popolnoma drugačne razmere v tej družbi, je razvojno
               omejujoče. In zato ta akt potrebujemo. Ob koristnih dopolnilih, za katere sem
               prepričan, da se bodo v parlamentarni proceduri še pojavila, pa ga bomo seveda vsi
               skupaj lahko samo še obogatili. Hvala lepa.</p>
            </sp>
            <sp xml:id="SDZ3-Redna-35-2004-03-25.sp222">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Najprej ima besedo
               gospod Ivan Kebrič, DeSUS.</p>
            </sp>
            <sp xml:id="SDZ3-Redna-35-2004-03-25.sp223">

               <speaker>IVAN KEBRIČ:</speaker>

               <p>Podpredsednik, hvala za besedo. Spoštovani minister s sodelavci, kolegice in kolegi!
               Stališče demokratične stranke upokojencev Slovenije DeSUS je ob predlogu odloka o
               spremembi strategije prostorskega razvoja Slovenije naslednje.</p>
               <p>Predlog odloka, ki je danes pred nami, je eden temeljnih dokumentov, s katerim
               dolgoročno usmerjamo razvoj prostora, na katerem živimo. Slovenija s svojimi 20.256
               kvadratnimi kilometri spada med majhne evropske države, glede na raznolikost pokrajin
               na njenem prostoru pa spadamed države z najraznovrstnejšo geografsko strukturo
               terena. Še več! Rečemo lahko, da je Slovenija ena redkih držav, kjer na tako majhnem
               teritoriju in ob majhnih razdaljah najdemo tako visokogorje, Alpe, Mediteran,
               Jadransko morje kot predalpsko pokrajinoin Panonsko nižino. Zato je ta prostor v
               zgodovini bil vedno zanimiv s političnega in strateškega vidika, saj je predstavljal
               in danes zoper predstavlja enega od pomembnih evropskih križišč med severom in
               jugovzhodom ter zahodom in vzhodom Evrope.</p>
               <p>Pri oceni stanja prostora, na katerem prebivamo, je treba upoštevati družbene,
               zgodovinske, gospodarske, okoljske in druge dejavnike, ki so vplivali na razvoj
               našega prostora v preteklosti, ter skrbno pretehtati, kako bomo razvoj zastavili v
               prihodnosti. Na tem mestu se nam odpira novo poglavje, predvsem pa procesa
               evropizacije in globalizacije z vsemi prednostmi in slabostmi, ki jih s seboj
               prinašata. Evrointegracija slovenskega prostora v širši evropski prostor nedvomno
               predstavlja za nas posebni izziv, saj bomo morali zagotavljati sebi in okolju, v
               katerem živimo, kvaliteto, razvoj ter pogoje, v katerih bomo sposobni zagotoviti svoj
               nadaljnji obstoj, skupaj z našimi nacionalnimi in regionalnimi posebnostmi, ob
               permanentnem vplivu sedanjih številnih mnogih sosednjih številčnejših in močnejših
               centrov. Zato podpiramo vse tiste rešitve iz predloga odloka, ki predvidevajo skladen
               regionalni razvoj, pri čemer moramo stimulirati razvoj regionalnih urbanih središč,
               ki bodo s svojo infrastrukturo ter kvaliteto bivanja omogočila takšno koncentracijo
               prebivalstva, da bodo regionalna središča zagotavljala takšen nivo ekonomskega in
               družbenega življenja, da bodo zanimiva in privlačna za svojo neposredno okolico, tudi
               podeželje in še širše, s čimer bodo lahko suvereno nastopala in sodelovala s
               sosednjimi centri.</p>
               <p>Opozoril bi pa še na problem, ki je bistvenega pomena za realizacijo tega, o čemer
               sem sedaj govoril; namreč, zagotavljanja stanovanj mladim družinam, mladim ljudem.
               Njim moramo zagotoviti, da bodo imeli finančno možnost nakupa nepremičnin v
               nacionalnih in regionalnih središčih. Sedanje cene jim žal tega ne omogočajo in
               takšno situacijo lahko poimenujemo kot alarmantno.</p>
               <p>Glede na prometno lego Slovenije, ki leži na križišču koridorjev Barcelona-Kijev in
               Hamburg-Istanbul je poleg cestnega treba več pozornosti nameniti železniškemu
               prometu, ki je tako z vidika razbremenitve avtocest pomemben še z ekološkega vidika.
               Pri tem pa ne smemo zanemarjati drugih delov Slovenije, ki morajo imeti kvalitetno
               povezavo z domačim okoljem ter tudi regionalnim in nacionalnim. V ta sklop spada tudi
               druga infrastruktura, ki omogoča uspešen gospodarski razvoj in kvalitetno življenje,
               predvsem je to elektroenergetska, telekomunikacijska, vodna, itd. <gap n="..."/><stage>/Opozorilni znak
               za konec razprave./</stage><gap n="..."/></p>
               <p>V poslanski skupini Demokratične stranke upokojencev Slovenije ocenjujemo, da je
               predlog odloka o strategiji prostorskega razvoja v Sloveniji dobro pripravljen in da
               vsebuje programe in cilje, ki bodo omogočili dovolj kvaliteten razvoj prostora, v
               katerem prebivamo. Hvala.</p>
            </sp>
            <sp xml:id="SDZ3-Redna-35-2004-03-25.sp224">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Alojz Sok, Nova Slovenija.</p>
            </sp>
            <sp xml:id="SDZ3-Redna-35-2004-03-25.sp225">

               <speaker>ALOJZ SOK:</speaker>

               <p>Spoštovani predsedujoči! Gospod minister, sodelavci, kolegice in kolegi poslanci!
               Minister je povedal, da je za ta dokument bila potrebna dolga pripravljalna razprava,
               na žalost pa moram ugotoviti, da mi poslanci v parlamentu nimamo veliko časa o tem
               razpravljati, saj se tako na hitro hoče spraviti skozi ta parlament.</p>
               <p>Kar se pa tiče strategije prostorskega razvoja moram ugotoviti, da ta dokument, ki
               je pred nami, deklarativno pojasnjuje dosedanje prostorske razvojne trende,
               pojasnjuje možne variante prostorskega razvoja z načelno predstavitvijo slabosti in
               pa prednosti.</p>
               <p>Ta dokument je poln izrazov, kot so: želimo, želimo si, prizadevamo si, moramo,
               smotrno je in tako dalje, kar so vrednostne podmene, ki se same po sebi ne morejo
               uresničiti, če k temu niso dodana merila in kriteriji za njihovo doseganje, če niso
               dodani ukrepi za uresničevanje razvojne in prostorske politike. Tovrstne želje si
               namreč vsak razlaga po svoje, na osnovi lastne vrednostne orientacije oziroma kot mu
               narekujejo trenutne razmere.</p>
               <p>Prav tako je tak odlok preobsežen. Namesto kompaktnosti se dokument razvleče v dolga
               pojasnila in razlage, ki se celo o istih vsebinah večkrat ponovijo. Prevelika
               gostobesednost, kar je sploh značilno naših resolucij, se izrodi v nepreglednost in
               takšen je na nek način tudi odlok, ki je pred nami.</p>
               <p>Strategija, ki je pred nami je, lahko bi rekel v grobem, takole v narekovaju, <q>"načrt
               gradbene pozidave Slovenije"</q>. Temelj za to izvedbo pa je vsekakor zakon o urejanju
               prostora. Strategija ne bi smela biti nek zelo splošen dokument, kar ta odlok je,
               temveč operativen dokument na državni ravni, ki pa bi dal dovolj razvojnih možnosti
               lokalnim skupnostim. Vitalnost in privlačnost podeželja in mest pa bo odvisna ne samo
               od te prostorske strategije, ampak predvsem od socialne, infrastrukturem, ekološke in
               še drugih politik, vse te pa bodo seveda odvisne od finančnega instrumentarja, ki ga
               bo ta država za izvajanje teh politik ponudila.</p>
               <p>V tem dokumentu bi morali biti opredeljeni cilji in jasne usmeritve s predvidenimi
               roki, sredstvi, ukrepi in nosilci prostorskega razvoja. Jasno bi moralo biti
               opredeljeno, kdo je zadolžen za celotno izvajanje in tudi za kontrolo neizvedene
               usmeritve po tem odloku.</p>
               <p>Trditev, da je dosedanja politika policentrizma pomenila vsestranski razvoj
               regionalno pomembnih središč, kot je zapisano v obrazložitvi tega odloka pa po naše
               na drži. Slovenska vlada je policintrizem v smislu razvoja urbanih centrov
               zanemarjala in ni vodila urbane razvojne politike. Teorija o razvoju manj razvitih
               območij je ostala bolj ali manj na papirju, na deklarativni ravni. Tu bi lahko v
               dokaz te trditve izpostavil mogoče samo en primer, na primer, primer nekontrolirane
               rasti trgovskih centrov v večjih središčih in na račun tega propadanja malih in
               srednje velikih trgovin, kar povzroča odmiranje manjših podeželskih središč. Že
               zdavnaj bi bilo treba omejiti kvadraturo nakupovalnih centrov na periferiji glede na
               velikost naselja in tudi velikost v samih naseljih, kot ima na primer to urejeno
               sosednja Avstrija.</p>
               <p>Dosedanje prostorske razmere se izrazito negativno odražajo v vse večji pozidavi
               kmetijskih zemljišč. Zemljiška strategija mora biti v funkciji racionalnega razvoja
               mest in podeželja ob sočasnem varovanju okolja. Na 65. strani tega dokumenta je na
               primer zapisano, da naj se infrastrukturni objekti uvrščajo v prostor na način, da ne
               povzročajo drobljenja sklenjenih kmetijskih površin. Če bi se tega resnično držali,
               bi trase avtocest marsikje potekale drugače, kot danes v resnici potekajo.</p>
               <p>Vsi skupaj bi se morali zavzeti za vzdržen prostorski razvoj in predvideti takšno
               rabo prostora in prostorsko ureditev, ki bi varovale naravo in naravne dobrine brez
               ogrožanja prihodnjih generacij. Naravni viri bi morali imeti najvišjo prioriteto, naj
               navedem samo stanje na področju enega od teh naravnih virov, to je kmetijskih
               zemljišč. Leta 1950 je, kar se tiče vseh obdelovalnih zemljišč, na prebivalca v
               Sloveniji prišlo 0,66 hektarjev, leta 2000 pa samo še 0,35 hektarja, od tega je na
               njive in vrtove odpadlo v letu 1950 0,21 hektarja, v letu 2000 pa približno 0,11
               hektarjev. Danes na prebivalca v Sloveniji odpade samo 0,09 njiv, kar nas uvršča na
               rep evropske lestvice. Če bomo s kmetijsko zemljo nadaljevali kot do sedaj, potem bo
               Slovenija čez 111 let, tako so izračunali strokovnjaki s tega področja, brez
               obdelovalnih kmetijskih zemljišč, brez njiv pa že čez 57 let.</p>
               <p>Pritisk na spremembo namembnosti iz njiv v gradbene parcele se v zadnjih letih
               povečuje tako s strani občin kot s strani projektivno-gradbene sfere. Gradbeni načrti
               so čedalje agresivnejši in mogočno posegajo v kmetijski prostor. Pri vsem tem igrajo
               pomembno vlogo špekulacije z zemljišči in s tem povezanoveliko zaslužkarstvo ob
               spreminjanju zemljišč v gradbene parcele. Nedvoumno bo ta proces še pospešila
               nacionalna varčevalska stanovanjska shema, ki pomeni dodatno povpraševanje po
               gradbenih parcelah. Ta vlada se očitno ne zaveda, da bi morali kmetijska zemljišča
               varovati, in to iz več razlogov. Prvič, vse industrijsko razvite države imajo močno
               kmetijstvo, le-tega pa seveda ni brez obdelovalnih površin. Nobena urejena evropska
               država ni prepustila kmetijske zemlje in gozdov liberalnim zakonom tržišča in
               špekulativnemu delovanju posameznikov, kar se dogaja pri nas.</p>
               <p>Ohranitev kmetijskih zemljišč dolgoročno zagotavlja razvoj gospodarstva, turizma,
               ohranjanje kulturne krajine, poselitve prostora, biotsko raznovrstnost in z vsem tem
               najširši nacionalni interes suverenosti in varnosti. Pozidava zemljišč je, tega se
               moramo zavedati, enosmeren in nepovraten proces. Država ne sme postati preveč odvisna
               od uvožene hrane, to je še zlasti nevarno, če pride do določenih kriznih situacij.</p>
               <p>Ker mi zmanjkuje časa, bi se želel v nadaljevanju opredeliti samo do enega vprašanja,
               in sicer predlagatelj na strani 82. omenja funkcijske regije. Pravi, da so funkcijske
               regije geografsko, funkcijsko in pa gospodarsko zaokrožena območja s povprečno
               150.000 prebivalci. Na žalost pa moram ugotoviti, da je vlada v državni zbor vložila
               zakon o skladnem regionalnem razvoju, ki ne sledi principu, zapisanem v tem odloku.
               Ta zakon, ki je vložen, naj bi nadomestil do sedaj veljavni zakon o skladnem
               regionalnem razvoju. Razvojne razlike med najbolj razvitimi in najmanj razvitimi
               predeli v Sloveniji so se pravzaprav v tem času, odkar velja zakon o skladnem
               regionalnem razvoju, povečale, lahko bi rekel, poslabšale. Tudi nov zakon, ki je
               sedaj vložen v državnem zboru, ne govori v tej smeri, da bi se stanje na tem področju
               kaj spremenilo. Namesto dosedanjih 12 statističnih regij nam novi zakon ponuja 14
               razvojnih regij, kar bo povečalo birokracijo in zmanjšalo finančna sredstva, ki bi
               jih država namenjala za skladen regionalni razvoj. V bistvu pa, če se tako odločamo,
               je vseeno, ali bomo imeli 13 ali 14 razvojnih ali, kot so v tem dokumentu imenovane,
               funkcionalnih regij. Razmisliti bi bilo namreč treba, da bi v bodoče regionalno
               podobo Slovenije okrepili, ne pa oslabili, kajti na drugi strani se regionalna
               funkcija v nekaterih državah v naši soseščini krepi, tako na primer v Avstriji zelo
               močno razvijajo območje Gradca, na drugi strani pa je tudi Italija s svojimi
               razvojnimi tendencami zelo blizu. In vprašanje je, kaj se bo na podlagi tega zgodilo
               v Sloveniji, če se v kratkem ne bomo zavedali, da je treba to regionalno podobo
               Slovenije povsem drugače urediti, kot pa sedaj poskuša vladajoča koalicija.</p>
               <p>Naj zaključim. V Novi Sloveniji tega odloka prav zaradi razlogov, ki sem jih
               navedel, ne bomo podprli. Rad bi pa še opozoril predstavnike vlade, da na strani 48
               manjka cestna povezava Slovenska Bistrica-Ptuj-Ormož, kar smo sprejeli v resoluciji
               nacionalnega programa. Upam, da boste to zadevo do tretje obravnave tega odloka - ne
               vem, kako je sicer predvideno - popravili in to dodali. Hvala lepa.</p>
            </sp>
            <sp xml:id="SDZ3-Redna-35-2004-03-25.sp226">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Slovenske demokratske stranke bo predstavil gospod Jože Tanko.
           </p>
            </sp>
            <sp xml:id="SDZ3-Redna-35-2004-03-25.sp227">

               <speaker>JOŽE TANKO:</speaker>

               <p>Hvala za besedo. Vse prav lepo pozdravljam! Strategija prostorskega razvoja, ki jo
               imamo pravkar na mizi, je dokument, ki ga mora sprejeti državni zbor na osnovi
               določil zakona o urejanju prostora. Gre za zelo pomemben dokument, v katerem se
               odraža politika ravnanj in ciljev države pri upravljanju z nacionalnim prostorom. Ta
               dokument bi v veliki meri moral biti povzetek regionalnih programov, v katerih so
               izraženi interesi lokalnih skupnosti in interesi širših, zaenkrat še neformalnih
               teritorialnih povezav, z nadgradnjo oziroma dodatkom predvsem državnih vsebin. Gre za
               po mojem mnenju zelo pomemben dokument, ki je osnova za celo vrsto drugih, bolj
               podrobnih izvedbenih sektorskih dokumentov, s katerimi usmerjamo razvoj v prostoru.
               Zato mora biti nujno sinhroniziran in koordiniran, upoštevati mora težnje prostora,
               lokalne in regionalne interese, stališča in opozorila nevladnih organizacij,
               strokovnjakov različnih strok in tako dalje. Cilj vsake normalne države je, da svoj
               prostor uporablja in izrablja tako, da zagotovi čim bolj enakomeren razvoj teritorija
               in da v njem razvije tiste vsebine, kiprebivalcem nudijo primerne koristi ob vzdržnem
               obremenjevanju okolja.</p>
               <p>Dejstvo je, da ima Slovenija zaradi dokaj razpršene poselitve in nizke povprečne
               poseljenosti ugodne možnosti za relativno dobro nadzorovane in ne pretirano
               koncentrirane okoljsko obremenjujoče posege v prostor, da bi lahko ob upoštevanju
               potreb in prostorskih možnosti ter dobe dostopnosti ohranila vse vrednote našega
               prostora, vendar pa dejanska dogajanja kažejo precej drugačno sliko. Zaradi
               prilaganja vseh politik, tudi prostorske, izključno potrebam kapitala in razvoju
               večih središč, v katerem se koncentrirajo državljani, se je v zadnjih letih bistveno
               spremenilo razmerje med mestnim in podeželskim prebivalstvom. Trendi so očitni in
               predvsem zaradi odnosa vladajoče politike prav nič ne kaže, da se bo karkoli
               spremenilo. Vsi ukrepi, ki jih vlada predlaga in ki naj bi bili namenjeni skladnemu
               regionalnemu razvoju, to je policentrizmu, imajo več ali manj prav nasproten učinek,
               saj vsi negativni trendi, pa naj si gre za ekonomske, socialne, poselitvene,
               demografske ali katerekoli druge kazalce - to vse ostaja. To kaže, da ukrepi, zakoni
               in zakonski predpisi ne dosegajo želenega učinka, ga tudi ne morejo, ker je celo
               zakon o skladnem regionalnem razvoju neselektiven in meče v isti koš bogate in revne
               predele in imajo bogati predeli povsem isti pravice pri pridobivanju razvojnih
               sredstev in državnih pomoči. Pravzaprav je zakon o skladnem regionalnem razvoju
               podlaga, da se razvojna sredstva, namenjena skladnemu regionalnemu razvoju in
               podporeneperspektivnem okoljem, kanalizirajo v razvojne oziroma večje urbane centre
               in s tem posrkavajo tudi podeželsko populacijo. Nekatera večja in zaokrožena razvojno
               motena ali omejena področja so priključena razvitim centrom, s čimer se kazalci
               ogroženih območij povzdignejo na visoko povprečje, zaradi česar se zabrišejo njihove
               težave in posledično se zniža tudi delež državne pomoči.</p>
               <p>Če želimo razvojno motena področja resnično oživeti, potem bi morali iz takih
               območij oziroma regij izločiti bogata mesta in občine in sredstva usmeriti namensko
               oziroma izključno za ogrožene predele. Vemo, da država neposredno ne more ustvarjati
               novih delovnih mest ne v mestih ne na podeželju, mišljenja so gospodarska delovna
               mesta, vendar lahko s selektivnimi podporami veliko pripomore k odločitvam
               investitorjev. Ker pa država ni razvila zadostnih in stimulativnih spodbud za
               investiranje zunaj centrov, se kapital locira v mestih, včasih se locira in
               koncentrira celo na lokacijah, ki so naravna vrednota. Tak primer so na primer posegi
               in odpiranje raznih con na Ljubljanskem barju, pa čeprav je Ljubljana že pred posegi
               na Barju razpolagala z degradiranimi in neizkoriščenimi površinami.</p>
               <p>Včeraj smo sprejemali tudi zakon o davku o dohodku pravnih oseb. Opozicija je
               predlagala dopolnilno za dodatne olajšave v primeru vlaganj v deficitarne proizvodne
               programe na podeželju. Ni treba posebej poudariti, da je koalicijska večina dopolnilo
               zavrnila. Ena od možnosti, ki bi jo morala vladajoča politika mnogo bolje
               izkoristiti, če ji je resnično kaj do skladnega razvoja, so tudi javne, torej državne
               investicije na območja z razvojnimi problemi v objekte družbenega standarda, v
               objekte skupnega pomena, s katerimi se rešuje probleme določenih skupin prebivalstva,
               na primer probleme starostnikov, invalidov, probleme srednjega šolstva, srednješolcev
               in tako naprej. Marsikje bi država to lahko storila; še več, celo morala bi to
               storiti. Ti objekti bi na podeželju zadržali kvalitetno, strokovno usposobljeno
               delovno silo, to se pravi izobražence, ponujena bi bila kvalitetna, solidno plačana
               in varna delovna mesta. S tem pa bi bilo omogočeno ohranitev ali pa razvoj cele vrste
               servisnih dejavnosti. Bistveno bi se zmanjšala dnevna migracija in prometne konice.
               Na podeželju bi ostajala ali celo nastajala nova delovna mesta, ljudje bi se
               zaposlovali doma, dana bi bila možnost za nove podjetniške programe, razvijale bi se
               kulturne, športne in tudi druge aktivnosti. Tako je pa zelo težko pridobiti
               vlagatelje v območja, od koder vse beži. Prepričan sem, da bi seohranjala tudi
               krajina, ki sedaj nezadržno propada.</p>
               <p>Skladen regionalni razvoj je tako bolj delo zaradi dela, program zaradi programa, ter
               izgovor za dobavo dodatnih sredstev v večje regionalne centre, kjer nastajajo nova
               somestja in primestja, v katerih se progresivno koncentrirajo vsi družbeni problemi,
               podeželje pa ostaja brez kadrov in brez resnih potrošnikov. Zato tudi ne moremo
               govoriti o skladnem razvoju, niti ne o policentrizmu, vse skupaj je nekakšna priročna
               floskula. Migracijski procesi in selitve v večje centre puščajo za seboj številne
               prazne, komunalno urejene gospodarske oziroma industrijske cone in številna prazna
               stanovanja. Istočasno pa ta proces ustvarja pritisk na izgradnjo novih industrijskih
               con in stanovanjskih kompleksov. Zaradi neuravnoteženih ukrepov, vrste politik in
               strategij se po nepotrebnem pojavlja nesorazmerje in nepotrebne potrebe po
               urbaniziranem, torej trajno degradiranem prostoru, s čimer se po nepotrebnem uničuje
               krajina. Za ohranitev podeželja bi bilo potrebno bistveno manj sredstev, kot jih je
               za nepotrebno odpiranje novih urbaniziranih enot v mestih. Potrebno bi bilo samo
               pravočasno investirati v kakšen kos ceste ali železnice, da bi se povečala
               propustnost in dostopnost, odpreti bi bilo potrebno kakšen objekt širšega pomena in
               pa nameniti nekoliko bolj selektivne spodbude za zagon gospodarstva. Del tega imamo
               sicer že na razpolago tudi v državnem proračunu, del tega se tudi že izvaja, del pa
               bi bilo potrebno preoblikovati, dograditi, vsebinsko in časovno uskladiti, da bi
               dosegli cilje, za katere se zavzemamo v vrsti dokumentov.</p>
               <p>Izredno velike negativne posledice na podeželju so nastale tudi zaradi neizvedene
               kmetijske reforme. Ministri, tudi ta zadnji, so več ali manj skrbeli samo za to, da
               so preko ali mimo Bruslja poskušali zagotavljati pomoči in podpore za posamezne, tako
               imenovane okoljske programe, ki imajo med drugimi tudi vlogo socialnih oziroma
               predvsem socialnih podpor. Skoraj nič pa ni bilo narejenega pri prestrukturiranju
               kmetij. Komasacij je bilo malo, gledena razdrobljenost bistveno premalo. Še manj pa
               je bilo sistemskega pristopa k oblikovanju kmetijskih enot, ki bi imele dovolj
               površin, ki bi omogočale doseganje vsaj spodnjega praga finančnega obsega poslovanja
               kmetijskih gospodarstev, da bi kmetije vsaj dosegle ekonomski minimum, ki bi za
               kakšnega mladega fanta predstavljal izziv in poklic. Tako pa s kmetij vse beži v
               druge poklice in druge kraje, domov se vračajo pozno popoldan ali samo še za vikende.
               Vsako leto propade približno tri tisoč kmetij, deset na dan, s tem da velika večina
               obdelovalne zemlje ostane pušči oziroma zaraščanju. Tudi odsotnost resne kmetijske
               politike je povzročila precejšen odliv v mesta.</p>
               <p>Posledica neorganiziranega in sistematičnega zanemarjanja kulturne krajine in
               zaraščanje kulturne krajine oziroma zaraščanje kmetijskih zemljišč je, da propade
               približno procent kmetijskih zemljišč na leto. V zadnjih desetih letih jih je
               propadlo 10%, to je zaskrbljujoče. Izpad pa nadomeščajo kemija, biologija, genetika
               in uvoz. Karkoli od tega je kratkoročno, zagotovo pa dolgoročno slabo, pa naj gre za
               gensko spremenjeno ali s pretiranimi kemičnimi sredstvi in dodatki proizvedena hrana.
               Da o drugih posledicah za okolje niti ne govorimo, na primer o vplivu na podtalnico
               ali na zrak.</p>
               <p>Povečujejo se gozdne površine in narašča biomasa. Vendar, tudi pri izrabi lesne
               biomase nismo učinkoviti in jo čedalje večji delež in del propade tam, kje rje
               nastala. Energijska vrednost najmanj 70% lesne mase s procesom oksidacije, torej s
               procesom sonaravnega izgorevanja, izpuhti v zrak. Kljub izrednim možnostim za izrabo
               nismo razvili nobenih zadostnih stimulacij in podpor in nismo vpeljali nobenega
               režima cen energentov, s katerim bi povečali ekonomsko možnost za izrabo lesne
               biomase. Tega nismo storili, ker bi preveč direktno trčili na trgovce in
               preprodajalce s tekočimi gorivi na premogarje, na njihove zaslužke in morda tudi na
               njihove prispevke v davčno blagajno. Morda bi zaradi učinkovitega izrabljanja biomase
               potrebovali kakšen rezervoar manj za blagovne rezerve, morda bi bilo potrebnih nekaj
               10.000 ton manj goriv in bistveno manjši bi bil tudi prispevek k slabemu okoljskemu
               izkazu oziroma k slabi bilanci toplogrednih plinov. Ponori bi v tem primeru odigrali
               dejansko in ne samo statistično oziroma obračunsko vlogo.</p>
               <p>Kmetje bi s tem dobili dodatne spodbude, tudi gozdarji bi lahko zaposlili še nekaj
               ljudi, lesna industrija, predvsem porabniki enormnih količin lesnih ostankov za
               proizvodnjo iveric, vlaknenk ali pa za proizvodnjo papirja, pa bi se lahko veliko
               večji meri naslonili na lastne resurse. V tej kombinaciji bi bilo dovolj surovin tudi
               za daljinske oziroma za energetske potrebe. Tako pa izpademo prav hecno. Smo druga
               ali tretja najbolj gozdnata država v Evropi, uvažamo pa lesne sekance in druge
               stranske ali nekoliko manj glavne lesne produkte od držav, ki imajo bistveno manjši
               delež gozda, pa imajo, recimo, dobro razvilo lesnopredelovalno industrijo in morda
               celo tudi večji delež daljinskega ogrevanja na lesno biomaso v energetski bilanci kot
               mi. Mi pa se obnašamo kot Amerikanci.</p>
               <p>Če ne bomo uspeli skoncentrirati in racionalno usmeriti vse ukrepe v gospodarske in
               kmetijske politike, potem so vse strategije, ki se nanašajo na prostorski ali pa na
               katerikoli drug razvoj, povsem neučinkovite in nepotrebne. Če se trendi ne obrnejo,
               potem so strategije in drugi višji ali nižji dokumenti in akti povsem nepotrebni.
               Politika, ki odgovorno opravlja svoje delo, bi si morala samoiniciativno izprašati
               vest oziroma bi morala izvesti tako imenovano tovariško samokritiko. Tako pa
               podeželje čedalje bolj postaja rezervat, namenjen samo prekomernemu staležu divjadi
               in predvsem zverem. Predvsem na jugu se hoče verjetno osnovati neke vrste genska
               banka, genska zaloga zveri za ves evropski prostor. Lepo, vendar tam živijo tudi
               ljudje, ki upravljajo in ohranjajo svoj del kulturne krajine. Ohranitev bi prav tako
               morala biti v interesu države. Vendar na tistih lokacijah konkurirajo z zaščiteno
               divjadjo in zvermi, ki ima tudi na območju kulturne krajine veliko prednost.
               Odškodnine za uničeno letino so nizke, odškodnine za nesreče pa je treba državi celo
               iztožiti, pa čeprav so mnogo, mnogo nižje kot odpravnine prerazporejenih LDS-ovih
               menedžerjev.</p>
               <p>Podeželje tako postaja v čedalje večji meri samo še rezervoar zdrave pitne vode in
               izredno priročen prostor za postavljanje velikih, centralnih odlagališč odpadkov;
               skratka, izredno priročno mesto za trajno odlaganje mestnih problemov.</p>
               <p>Izredno velik vpliv na sedanji in bodoči razvoj imajo posegi v transportne poti in
               koridorje. Tu je evidentno že dalj časa odsotna kakršnakoli politika, evidentno je,
               da je povsem odsoten sistemski pristop in da se vse dogaja izredno asinhrono. Na
               nekaterih področjih gradimo avtoceste in vzporedne ceste, drugje samo avtoceste,
               nekje pa niti ne naredimo spodobnegapriključka državne ceste na avtocestni križ, da o
               zastarelih železnicah sploh ne govorimo. Razvijamo samo okoljsko najbolj
               obremenjujoče vrste prometa: osebni, potniški in tovorni tranzitni promet. Pri tem pa
               nam celo gospodarska moč, strateški položaj inpotencial koprske luke ni zadosten
               motiv, da bi se lotili ureditve spodobne železniške povezave in s tem luki zagotovili
               in utrdili dominacijo na območju Jadrana. Če se bo razvila konkurenca, za kar ima vse
               možnosti, bomo lahko govorilo samo še o eni priložnosti več.</p>
               <p>Zmanjšanje prebivalstva na podeželju je tudi eden od vzrokov, da se znižuje potreba
               po linijskih povezavah, predvsem po avtobusnih prevozih. Število potnikov rapidno
               pada, povečuje se pritisk na že tako revne občine, da bi sofinancirale ohranitev prog
               in tako dalje. Instrumenti in viri, ki jih država namenja za subvencioniranje
               prevozov v javnem sektorju, pa so uporabljeni zelo neracionalno. Iz tekstov
               obrazložitev v strategiji jasno sledi, da se bo razvoj poselitve še naprej usmerjal v
               večje koncentracije, v večja naselja in da se bo nadaljeval proces selitev iz majhnih
               naselij v večja, kar bo probleme podeželja samo še poglobilo. Smiselno bi bilo, da se
               vlada uskladi tudi o tem, kakšne regije bi rada. Vsak minister, ki ima priložnost,
               razvijeob pojmu regije svoj prilastek. Tako že imamo statistične regije pa razvojno
               regijo, ki jo prinaša zakon o skladnem regionalnem razvoju, imamo upravne regije, ta
               strategija pa uvaja pojem funkcijske regije. Za državljane, ki so uporabniki
               umotvorov vlade in državnega zbora, je tak inovativen pristop povsem odveč.</p>
               <p>Nanizal sem samo nekaj problemov, ki so dnevno prisotni in pri katerih politika ni
               učinkovita, v katerih so prisotna bistvena odstopanja od zapisanih ciljev v raznih
               zakonih, strategijah, programih in še kje. Pričujoča strategija teh odstopanj ne bo
               odpravila, saj je v veliki meri povzetek posameznih strategij vladnih resorjev, je
               povzetek politike vladne koalicije, ta pa je zelo selektivna, do podeželja
               neprijazna, prirejena kapitalu ter večjim mestom in somestjem. Vse aktivnosti,
               povezane s skladnim in policentričnim razvojem Slovenije, so zgolj virtualne. In tudi
               ta strategija, ne glede na velike besede, ki jo bodo spremljale, pomeni samo
               utrjevanje te virtualnosti, prave stvari pa se dogajajo v paralelnih svetovih. Hvala
               lepa.</p>
            </sp>
            <sp xml:id="SDZ3-Redna-35-2004-03-25.sp228">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Združene liste socialnih demokratov bo predstavil gospod Janko
               Veber.</p>
            </sp>
            <sp xml:id="SDZ3-Redna-35-2004-03-25.sp229">

               <speaker>JANKO VEBER:</speaker>

               <p>Hvala za besedo. Vsem lep pozdrav! Predlog odloka o sprejemu strategije prostorskega
               razvoja Slovenije je zagotovo eden najpomembnejših dokumentov, ki jih sprejemamo v
               tem mandatu, kajti to je vendar podlaga za pripravo drugih prostorskih dokumentov,
               kot so prostorski red države, regionalne zasnove prostorskega razvoja, strategija
               prostorskega razvoja občin in prostorski red občin. Torej, v vseh teh dokumentih bomo
               morali zelo natančno opredeliti tako razvoj infrastrukture kot tudi razvoj
               gospodarstva, poselitve in predvsem ohranjanje vodnih virov kot najosnovnejše
               surovine za preživetje v nekem okolju.</p>
               <p>Ob tem se nam v poslanski skupini, seveda, postavlja vprašanje, ali imamo dovolj
               kvalitetne podlage in dovolj kvalitetno pripravljene podatke, da lahko sprejmemo tako
               pomemben dokument. Zagotovo se pri tem lahko opiramo na že izdelane in sprejete
               resolucije, in sicer resolucijo o nacionalnem programu izgradnje avtocest, resolucijo
               o nacionalnem energetskem programu, nacionalnem stanovanjskem programu; lahko se
               opremo na nacionalni program o varnosti v cestnem prometu, na resolucijo o
               nacionalnem programu na področju kulture, strategije razvoja trga dela in
               zaposlovanja. Torej, to je le nekaj strateških dokumentov, ki omogočajo, da imamo
               dovolj informacij za to, da se lahko pripravi tudi ustrezen prostorski dokument.</p>
               <p>Seveda je pa veliko večje vprašanje, kako rešiti tista področja, ki še nimajo
               izdelanih teh strateških dokumentov. Predvsem tukaj pogrešamo prometno politiko v
               Republiki Sloveniji, pogrešamo nacionalni program povečanja kapacitet državnih cest,
               pogrešamo nacionalni program razvoja železniške infrastrukture, kajti sprejeti se ne
               izvaja v želenem obsegu, ampak samo v minimalnem, kar pomeni bistvena odstopanja od
               tega, kar je bilo zapisano v tem programu. In nenazdanje nimamo tudi nacionalnega
               programa razvoja civilnega letalstva. Tudi za regionalne zasnove prostorskega
               razvoja, ki so v teku in se pripravljajo na podlagi statističnih regij, ugotavljamo,
               da so v zaključni fazi, vendar se jih nekako s strategijo prostorskega razvoja
               zaustavlja in se bodo najbržda morali prilagajati temu, kar bomo sprejeli in zapisali
               v strategijo. To lahko povzroči, seveda, ponovne stroške pri pripravljanju regionalne
               zasnove prostorskega razvoja v posameznih regijah in seveda to je nekaj, kar ni dobro
               oziroma če dosedanje gradivo ni dovolj dobro vključeno v to strategijo, bo povzročilo
               veliko nejevolje.</p>
               <p>Dobro pri tem je, da se predlagatelj zaveda vseh teh težav in da teh dokumentov ni
               na razpolago in je v strategiji prostorskega razvoja tudi opredelil negativne učinke
               današnjega stanja. Predvsem se zazna pritiske na prostor, ki negativno vplivajo na
               stanje okolja, tisto najpomembnejše na obrobju večjih mest in zaposlitvenih središč,
               območjih ob priključkih na pomembnejše prometne koridorje in na krajinsko privlačnih
               območjih ter seveda na obali morja.</p>
               <p>Negativni učinek je zaznan tudi pri neustreznem gospodarjenju z naravnimi viri, ki
               povzroča različne degradacije in zaraščanje območij ter pretirana intenzifikacija
               kmetijstva in širjenje poselitve.</p>
               <p>Tudi z razvojnega vidika so urbana območja problematična zaradi pomanjkanja zemljišč
               za gradnjo in ne izrednih programov prenove. Posledice neustrezne zemljiške politike
               se odražajo v problemih pri organiziranju trga nepremičnin in tudi na področju
               neracionalne gradnje. Probleme zaznamo tudi zaradi geografskih značilnosti, različne
               prometne dostopnosti in posledično različne gospodarske rasti med posameznimi območji
               Slovenije, kajti razlike so danes, ugotavljamo, med šibkejšimi in bolj razvitimi še
               vedno zelo velike. Prepočasno se posodablja železniško in prometno omrežje in stalno
               povečevanje cestnega prometa povzroča zahteve po novi infrastrukturi, javni potniški
               promet pa izgublja pomen, vse bolj se seveda zaradi tega uveljavlja uporaba osebnega
               prometa.</p>
               <p>To so negativni trendi, ki jih je predlagatelj zaznal in jih seveda poskuša reševati,
               zato je tudi opredelil cilje v tem dokumentu, s katerim bi seveda želel sanirati to
               stanje. Te cilje zaznamo predvsem v tem, da naj bi šel razvoj in usmerjene dejavnosti
               v prostoru na način, da ustvarjajo največje pozitivne učinke za prostorsko
               uravnotežen in gospodarsko učinkovit razvoj, socialno povezanost in kakovost
               naravnega in bivalnega okolja. To je eden od pomembnih vidikov prostorskega razvoja
               Slovenije. Spodbujanja razvoja središč nacionalnega in regionalnega pomena ter razvoj
               regionalnih razvojni con za proizvodne in storitvene dejavnosti, zagotavljanje
               kvalitete bivalnega okolja z ustrezno in racionalno infrastrukturno opremljenostjo, z
               razvito mrežo gospodarskih in storitvenih dejavnosti ter dostopnostjo do družbene
               javne infrastrukture. To je seveda treba vključiti tudi v povezanost z omrežji, z
               evropskimi infrastrukturnimi sistemi in s temi izzivi in cilji je možno obvladovati
               te probleme, ki so bili navedeni.</p>
               <p>Pri tem je seveda treba opredeliti tudi prioritete in predlagatelj opredeljuje
               prioritete in vidi prioritete pri doseganju teh ciljev v zmerno velikih mestih in
               drugih urbanih naseljih, ki so medsebojno ustrezno povezana v okviru regionalnih
               območji. Omrežje železnic in cest, ki se funkcionalno povezujejo z evropskim
               prometnim omrežjem, se razvija usklajeno z omrežjem mest in drugih naselij. Tudi
               podeželje postaja prostor raznolikih dejavnosti, ki v povezavi z mesti deluje kot
               harmoničen mozaik naravnih in kulturnih kakovosti. In nenazadnje: z načrtnim razvojem
               obmejnih območjih in njihovih središč kot tudi z razvojem dejavnosti, ki pokrivajo ne
               le potrebe Slovenije, ampak s svojimi vplivi segajo tudi preko meja, se uravnoteži
               vpliv večjih sosednjih, mestnih področij in se omogoči večje povezovanje robnih
               predelov z osrednjeslovenskim prostorom. To so prioritete, ki bi resda tudi po našem
               mnenju pripeljale do boljšega razvoja, kot je zaznan danes na področju Slovenije.</p>
               <p>Seveda ukrepi in principi, kako doseči takšen razvoj, so opredeljeni v različnih
               variantah in te variante se odražajo predvsem v tem, da se lahko dosežejo te cilji na
               način, da se enostavno dopusti spontan prostorski razvoj, vendar ta spontan
               prostorski razvoj pomeni, da lahko pride do dveh skrajnih oblik. Ena je popolna
               poselitvena koncentracija urbanega območja in na drugi strani izredna razpršenost. Če
               govorimo o koncentraciji, bi pri spontanem prostorskem razvoju zagotovo prišlo do
               naglega povečanja privlačnosti Ljubljane in njene regije in seveda bi se tukaj tudi
               locirali sedeži proizvodnih in še bolj storitvenih podjetij ter najzahtevnejše
               storitvene dejavnosti in seveda visoko kvalificiran kader bi se koncentriral v tej
               osrednji regiji. Zato verjetno spontani prostorski razvoj ni primerna oblika. Hkrati
               pa tudi popolnoma razpršenost pomeni manjše koncentracije dejavnosti, saj se vse
               podreja zgolj načelom tržnosti, delovna mesta bi bila razpršena, ljudje bi bili
               najbržda zgolj zadovoljni s svojimi stanovanjskimi hišami in povečevalo bi se število
               dnevnih migrantov v vseh smereh.</p>
               <p>Mnenja smo, da spontani prostorski razvoj ni primerna oblika, tudi intenzivni
               prostorski razvoj kot drugi način urejanja teh problemov je seveda na oko izredno
               primeren, pa vendar; če ugotavljamo, da bi prišlo tukaj pri izkoriščanju vseh
               naravnih virov do velikih problemov, prišlo bi na vseh področjih do razvoja, tudi
               koncentracija kapitala bi povzročala, da bi se najbržda intenzivno razvijalo tako
               podeželje kot tudi ostali predeli Slovenije. Pa vendar, račun, ki bi bil za to
               položen zaradi izkoriščanja vseh naravnih virov, bi najbržda, za Slovenijo bil
               prevelik, če bi šli v intenziven prostorski razvoj.</p>
               <p>Naslednja skrajnost, ki se lahko pojavi, je aktivno varstvo prostorskih vrednot. Gre
               za drugo skrajnost. Intenzivno varstvena varianta se nanaša na Slovenijo kot ekološki
               rezervat. Varianta pomeni najvišjo stopnjo varstva in ob tem še zadovoljive razvojne
               možnosti, z njim naj bi se uveljavilo normativno varstvo naravnih in kulturnih
               vrednot na skoraj polovici prostora v Sloveniji. To hkrati pomeni, da naj bi bile
               nateh območjih razvojne dejavnosti omejene ali celo izključene. Tudi ta skrajnost je
               po našem mnenju nesprejemljiva in zato se tudi mi pridružujemo razmišljanju
               predlagatelja, da pripravi predlog vzdržnega prostorskega razvoja, vendar pri tem
               ugotavljamo, da vzdržni prostorski razvoj, ki seveda bi zagotavljal gospodarsko
               učinkovita, ekološko sprejemljiva in oblikovno skladna načrtovanja v prostoru, je po
               zdaj zapisani vsebini prostorskega razvoja nekoliko nerodno zapisan v ta dokument,
               saj ugotavljamo, da senekaterim območjem dejansko omogoča spontan prostorski razvoj,
               nekaterim intenziven prostorski razvoj, za nekatera območja pa je opredeljeno aktivno
               varstvo prostorskih vrednot. Če torej želimo vpeljati vzdržen prostorski razvoj, bi
               ta razvoj moral biti vvseh teh elementih razdeljen na celotno ozemlje Slovenije,
               sicer bo prišlo do Slovenije dveh hitrosti. Kajti, nevzdržno je, da bi 30% Slovenije,
               kolikor je predvideno v tem dokumentu, zavarovali z najrazličnejšimi varstvenimi
               režimi in s tem pravzaprav zavrli razvoj tega območja, drugi del ali pa dve tretjini
               Slovenije bi se pa seveda razvijalo veliko, veliko hitreje.</p>
               <p>Tako ta dokument v tem delu zagotovo ni ustrezno oblikovan in tukaj želimo predvsem
               opozoriti, da gre za 30% zavarovanega območja, ki sega nekako od južne meje, od
               Kočevske, prek Notranjske, Idrije do Triglavskega narodnega parka. Ni primerno, da se
               enostavno en pas izloči in rečemo: s tem območjem smo dosegli pa zdaj tisti
               naravovarstveni cilj, da zavarujemo 30% ozemlja. Nemogoče je izključiti 30% ozemlja
               kot nek kompleks iz razvojnih trendov. Ta področja varovanje vrednost, aktivno
               varstvo prostorskih vrednot in intenziven prostorski razvoj, spontani prostorski
               razvoj, morajo biti vključena v vsa ta območja na način, da lahko na celotnem območju
               Slovenije dosežemo 30% zavarovanih območij, nikakor pa ne smemo koncentrirati
               zavarovanih območij na enem mestu in pustiti razvoj drugje, da steče bistveno,
               bistveno hitreje.</p>
               <p>S temi opozorili pričakujemo, da bomo v nadaljevanju ta dokument lahko še dopolnili
               in ga tudi v predvidenem roku, kot je minister napovedal, sprejeli.</p>
               <p>Imamo pa tudi pomisleke v zvezi z že utečenimi postopki, ki jih peljejo predvsem
               občine pri pripravi prostorskih aktov, kajti hiter sprejem prostorske strategije bo
               povzročil tudi hiter sprejem državnega prostorskega reda in naprej občinskih drugih
               aktov - nekateri so pa še v teku. Najbrž bi bilo smotrno dopustiti dokončanje vseh
               začetih aktov in šele pozneje uveljavljati nove prostorske rede tudi na občinah,
               sicer bodo potrebna znatna sredstva za to, da se pripravijo novi akti. Če bi pa do
               tega prišlo, pa menimo, da bi ministrstvo za okolje, prostor in energijo kot nosilec
               tega projekta moralo zagotoviti vire na podoben način, kot jih je zagotavljalo za
               digitalizacijo prostora ins tem omogočilo hitrejšo izpeljavo novih dokumentov, sicer
               bodo nastopile zelo velike težave. Hvala.</p>
            </sp>
            <sp xml:id="SDZ3-Redna-35-2004-03-25.sp230">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima Franci Rokavec v imenu poslanske skupine SLS. Prosim.</p>
            </sp>
            <sp xml:id="SDZ3-Redna-35-2004-03-25.sp231">

               <speaker>FRANCI ROKAVEC:</speaker>

               <p>Hvala za besedo, gospod predsedujoči. Lep pozdrav gospodu ministru z ekipo, poslankam
               in poslancem! Proces globalizacije, vključevanje v Evropsko unijo in posledično
               prilagajanje evropskim standardom, kakor tudi spremembe v gospodarski in socialni
               strukturi prebivalstva ter spreminjanje načina življenja pomeni spremembe tudi v
               prostorskem razvoju Republike Slovenije.</p>
               <p>Strategija je temeljni državni dokument za usmerjanje razvoja v prostoru in v
               povezavi s temeljnimi državnimi razvojnimi dokumenti določa strateške usmeritve
               razvoja, dejavnosti in izhodišča za koordinacijo njihovih razvojnih politik v
               prostoru. Prostorska strategija določa izhodišča za vse ravni prostorskega
               načrtovanja, torej tako za državno, regionalno kot tudi lokalno raven, in s tem tudi
               načrtovanje prostorskih ureditev državnega pomena, predvsem z vidika zagotavljanja
               uravnoteženega prostorskega razvoja v državi. Zakon o urejanju prostora določa, da je
               strategija eden od dveh strateških državnih prostorskih aktov. Poleg strategije je to
               že prostorski red RepublikeSlovenije, seveda na državni ravni.</p>
               <p>Določili smo cilje prostorskega razvoja Slovenije, vključno s prioritetami in
               usmeritvami za dosego le-te, s katerimi naj bi se omogočil skladen regionalni
               prostorski razvoj, vključenost v evropski prostor in ohranjanje nacionalne prostorske
               identitete. Pomembna se nam zdi enakovredna vključenost Slovenije v evropski prostor,
               saj se bo s tem poskušalo omogočiti povezanost z evropskim prostorom spodbujanja
               razvoja v obmejnih območjih in povezanost infrastrukturnih omrežij v evropska
               infrastrukturna omrežja. Ob tem so pomembni tudi skupni razvojni programi, na podlagi
               katerih se bodo lahko pridobivali dodatni finančni viri strukturnih skladov Evropske
               unije.</p>
               <p>Treba pa je omeniti vse večje število prebivalcev v mestih in praznenje hribovitih
               predelov naše države. Navedeno je, da območja praznenja obsegajo že skorajda 40%
               površja slovenske države, kar je zaskrbljujoče. Omenjenemu problemu je treba
               posvetiti pozornost, omogočiti tistim, ki vztrajajo na teh področjih, pogoje, da jim
               kljub oddaljenosti in težavam, ki jih imamo zaradi področja, kjer živijo, omogočimo
               takšen način življenja, da bodo v teh predelih vztrajali.</p>
               <p>V povezavi z omenjenim predlogom bi omenili nekaj dejstev, ki zadevajo podeželje.
               Treba je poudariti, da je slovensko podeželje prostorska, razvojna, zgodovinska
               kategorija, kjer živi 57,3% prebivalstva. Na podlagi omenjenega aspekta moramo razvoj
               podeželja poimenovati kot razvoj, ki je v interesu prebivalcev Republike Slovenije.
               Ohranjena kulturna krajina, pestra narava, velika biološka raznovrstnost, pestrost
               običajev so tudi tiste vrednote, ki jih moramo razumeti in se jih zavedati. Treba se
               je zavedati, da je slovensko podeželje posledica življenja in dela generacij ljudi,
               da je taka kulturna krajina živ organizem, h kateremu moramo pristopiti aktivno v
               njegovem ohranjanju, varstvu in razvoju. Zato potrebuje celostni razvoj, ki služi in
               pomaga ljudem na podeželju bolje živeti. Treba je izkoristiti pogoje za turizem,
               rekreacijo in podobno, ljudem iz urbanih središč pa nuditi prostor za oddih. Hkrati
               pa s ponovno poručitvijo ugotoviti, ali so vsa še nezazidana stavbna zemljišča v
               obstoječih prostorskih dokumentih smiselna oziroma kako bolje zaščiti najbolj
               kvalitetna kmetijska zemljišča pred pozidavo.</p>
               <p>Glede razvoja policentričnega urbanega sistema in regionalnega prostorskega razvoja
               je v strategiji zapisano, da ga tvori dvostopenjsko strukturirano omrežje središč
               nacionalnega in regionalnega pomena, na katerega se navezuje tudi omrežje drugih
               središč. Pri omenjenih središčih smo skeptični glede njihove določitve. Menimo, da so
               predlogi nastali iz ne najbolj razumljivih razlogov, in ob tem se postavlja
               vprašanje, ali so določitvi središč botrovali izključno le strokovni razlogi. Nadalje
               menimo, da je zaradi potreb in specifičnosti posameznega okolja pri določanju le-teh
               treba najti dogovor tudi z lokalnimi skupnostmi. Pri oblikovanju teh določil bi
               morali v posebnih primerih omogočiti hitrejši postopek za spremembo in dopolnitev
               prostorskega reda, tako imenovane tolerance pri sprejemanju prostorskih planov.
               Namreč, do leta 1996 je bila na ta način omogočena hitrejša sprememba namembnosti,
               treba bi bilo zagotoviti, da bi se ob soglasju urada za prostorsko planiranju in
               soglasju ustreznih strokovnih organov določil krajši, se pravi, enofazni postopek.
               Omenil bi tudi gradnjo na izvenposelitvenih območjih. Predlagatelj je v zvezi s to
               problematiko navedel, da jo obravnavamo kot negativen pojav, ki je sporen predvsem
               zaradi nizke gostote poselitve, zlasti še na obrobju mest in v obmestnih naselij.
               Poleg tega onemogoča racionalno komunalno opremo, onemogoča racionalno rabo energije
               in tako dalje. Kljub navedenemu menimo, da bi bilo treba v izjemnih primerih dati
               možnost razpršene gradnje, saj sanacija razpršene gradnje v določenih primerih ni
               vedno mogoča. Zato menimo, da je treba dati možnost, da lokalna skupnost oceni, da bi
               imela glede na ohranjanja krajine razpršena gradnja večjo korist, kot če je ne bi
               dovolili. Razpršena gradnja je v določenih primerih omogočila poselitev v bolj
               oddaljenih predelih naše države. Tudi zaradi trenda selitev v večja mesta je treba
               zagotoviti, da bodo manj poseljena in oddaljena območja ostala poseljena.</p>
               <p>Strategija prostorskega razvoja Slovenije je dokument, ki je dolgo nastajal tudi v
               skladu s priporočili in smernicami mednarodnih dokumentov prostorsko-razvojne
               strategije, agende Habitat ter mnogih mednarodnih konvencij. Poraja pa se nam
               vprašanje, ali je sprejetje predloga strategije prostorskega razvoja Slovenije v tako
               kratkem časovnem odboju smotrno, saj je to ključni dokument o prostorskem razvoju in
               bi bilo vsem segmentom treba zagotoviti možnost optimalne presoje in dodajanja
               pripomb.</p>
               <p>Zaradi navedenega v poslanski skupini Slovenske ljudske stranke menimo, da bi se nova
               prostorska strategija morala znebiti nekaterih planiranih infrastrukturnih objektov,
               na primer nekaterih spornih načrtovanih gradenj elektrarn, na podlagi tega pa bili
               smotrno seveda občinam dati dovolj možnosti pri vključitvi v javno razpravo na
               predlagani predlog prostorske strategije.</p>
               <p>Na podlagi vsega povedanega bomo v poslanski skupini Slovenske ljudske stranke
               predlog, da je prostorska strategija primerna podlaga za nadaljnjo obravnavo podprli,
               seveda v upanju, da bomo tudi pripombe, ki smo jih nakazali ob prvi obravnavi, uspeli
               vključiti v sam projekt. Hvala lepa.</p>
            </sp>
            <sp xml:id="SDZ3-Redna-35-2004-03-25.sp232">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima verjetno, torej Bogdan Barovič bi moral biti<gap n=".."/> Boste vi,
               gospod Jelinčič, v imenu poslanske skupine? Prosim.</p>
            </sp>
            <sp xml:id="SDZ3-Redna-35-2004-03-25.sp233">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsedujoči. Ta program - kako se mu že reče -, odlok o sprejemu
               strategije prostorskega razvoja Slovenije je pravzaprav nek predvolilni kampanjski
               program, ki bi ga lahko podpisal tudi Spielberg. Dejstvo je, da gre za precej
               brezkonceptno pisanje, ki pa je polno zvenečih in pametnih besed, besedi, besedičenja
               in podobnih zadev. Žal glede na poslovnik ne moremo do potankosti pregledati vse
               problematike, ki je tukaj navedena, ampak pojdimo kar vsaj k nekaterim.</p>
               <p>Govori se o skladnem razvoju. Kakšnem skladnem razvoju? Še vedno se uporabljajo
               pesticidi, insekticidi in gnojila brez kakršnegakoli omejevanja. Nivo talnice pada -
               ministrstvo miži. Nič se ne naredi, vse skupaj je brez koncepta in ko se o usmeritvah
               za ohranjanje arhitekturne prepoznavnosti po drugi strani Združena lista socialnih
               demokratov gradi islamski center v Ljubljani oziroma ga bo v kratkem zgradila, v
               kratkem bomo dobili še 13 do 14 drugih po Sloveniji. Po drugi strani pa smo priče
               prepovedi gradnje rimoskokatoliške cerkve v Velenju, ravno tako s strani Združene
               liste socialnih demokratov. Kje je tukaj ohranjanje arhitekturne prepoznavnosti?
               Morda pri tem, da bomo dobili celo vrsto minaretov v Sloveniji? Ne vem, zelo čudno.</p>
               <p>Ko gremo naprej in govorimo o železniškem omrežju, nikjer ni videti, da bi
               ministrstvo sploh vedelo, kaj se dogaja s petim in desetim panevropskim koridorjem.
               Že zdavnaj je znano, da je ministrstvo za promet in zveze pravzaprav <q>"zašuštralo"</q>
               skorajda oba koridorja. Tukaj notri še vedno nekaj pišemo o nekakšnih povezavah, ne
               vem s čim vse.</p>
               <p>In naprej, ko se govori o letališčih in heliportih se je treba zavedati, da ima
               Slovenija zelo razvito infrastrukturo letališč, vendar nič ne vemo, kaj bi delali z
               njimi, tako da je ureditev na tem področju na Hrvaškem, ki ne bo vstopila v Evropo
               zdaj s 1. majem, bistveno boljša, bistveno bolj liberalna in bistveno bolj okoljsko
               naravnana. Pri nas se gremo zopet neka modrovanja - ne vem česa vsega tukaj.</p>
               <p>Govori se o kolesarskem omrežju, spominja me na čase, ko so bili v parlamentu še
               Zeleni in ko je Leo Šešerko v imenu Zelenih to imel kot eno od glavnih potez in
               glavnih alternativ. Kolesarske poti po vsej Sloveniji - dodatno asfaltiranje
               slovenske krajine. In potem, ko se govori o omrežju pešpoti, to se pravi, bomo
               asfaltirali tudi pešpoti. Dajmo, izgladimo pešpot in usekajmo še za stolpe, na katere
               bomo obesili žičnico, ki bo šla na Triglav.</p>
               <p>Naprej, imamo celo vrsto nesmislov, ki jim bi težko našel primerov. Govori se o
               oskrbi z vodo. Govori se, kaj je treba narediti, kaj bomo naredili, kaj naj bi
               naredili, kaj bi radi naredili; nič pa ne bomo naredili. Gospodje, to je predvolilni
               program, ki naj bi lepo izgledal, vendar niti ene konkretne rešitve ni tukaj notri.
               Niti ene same!. Niti enega stavka ni, ki bi rekel, kakšna nevarnost okuženja oziroma
               onesnaženja s pesticidi v Sloveniji je - ne, da nam grozi, ampak je. Ničesar.</p>
               <p>Ko govorimo o radioaktivnih odpadkih, mislim, da ni noben problem vedeti, kakšni so,
               kako se delijo na nizko, srednje in visokoradioaktivne. Niti ne piše, koliko jih
               imamo, niti kam naj bi jih dali, niti kako. Verjetno je pa že vsem znano, da smo
               Hrvatom že pokleknili in rekli, saj bomo mi spravili tudi vaše radioaktivne odpadke.
               Nič se ni storilo! Po drugi strani pa imamo ideje in želje oziroma že skoraj
               dirigirane želje, da naj bi se na Krasu, na Vremščici, na Čebulovici in na Selivcu
               gradile vetrne električne centrale.</p>
               <p>Če je gospod Drnovšek španskemu kralju obljubil, da bo špansko podjetje gradilo in
               postavljalo te vetrnice in da bodo nekatera LDS-ovska podjetja pri tem krasno
               služila, naj to izvaja sam ali pa naj obljublja komu drugemu. Ne pa, da bomo
               uničevali najlepši predel, enega od najlepših predelov Slovenije, to se pravi Kras.
               Kje so tukaj načrti o prihodnjem razvoju Krasa? Jih ni. In namesto da bi ministrstvo
               pripravilo koncept, kako zmanjšati potrošnjo električne energije, so pripravljeni,
               verjetno za dobrobit nekaterih, postavljati nove vire.</p>
               <p>Biotska raznovrstnost v Sloveniji je ena od zadev, s katero se lahko pohvalimo.
               Vendar, kako dolgo še? Verjetno ne več dolgo. In tisto, kar nam Evropa zavida, bomo
               kmalu uničili sami. Ali je že kdo naredil na ministrstvu kakšen program o rešitvi
               Ljubljanskega barja? Nič! Po dolgem in po širokem se postavljajo črne gradnje in
               nihče nič ne stori. Nobenega koncepta ni pri gradnji objektov v Sloveniji. Pojdite
               pogledat Slovenijo iz letala - kot sračje gnezdo, razmetano po dolgem in počez. Kjer
               ima kdo kakšnega prijatelja na občini, da dobi dovoljenje, da bo lahko tam gradil.
               Grozljivo in strašljivo.</p>
               <p>Skratka, žalostno. Žalostno. In take žalosti, takega fantazijskega projekta, pri
               katerem je gospodu Spielbergu verjetno pomagal tudi George Lucas - tega zagotovo ne
               bomo podprli.</p>
            </sp>
            <sp xml:id="SDZ3-Redna-35-2004-03-25.sp234">

               <speaker>PODPREDSEDNIK DR. MIHA BREJC:</speaker>

               <p>Hvala. Besedo ima gospod Jože Avšič, Liberalna demokracija.</p>
            </sp>
            <sp xml:id="SDZ3-Redna-35-2004-03-25.sp235">

               <speaker>JOŽE AVŠIČ:</speaker>

               <p>Hvala lepa. Lep pozdrav vsem skupaj! Rekel bi morda tako: hvala bogu, da imamo
               strategijo prostorskega plana končno v samostojni Sloveniji. Kajti<gap n="..."/></p>
            </sp>
            <sp xml:id="SDZ3-Redna-35-2004-03-25.sp236">

               <speaker>PODPREDSEDNIK DR. MIHA BREJC:</speaker>

               <p>Gospod Jelinčič, lepo prosim!</p>
            </sp>
            <sp xml:id="SDZ3-Redna-35-2004-03-25.sp237">

               <speaker>JOŽE AVŠIČ:</speaker>

               <p>Kajti prvič, gospod Jelinčič, v samostojni Sloveniji sprejemamo strategijo države v
               duhu in na podlagi zahtev družbenega, ekonomskega in pravnega sistema v Republiki
               Sloveniji. Veljavni prostorski planski dokumenti na državni ravni so namreč še vedno
               prostorske sestavine dolgoročnega plana Republike Slovenije za obdobje od leta 1986
               do leta 2000 in prostorske sestavine družbenega plana Republike Slovenije iz
               leta1986. Planski dokument iz leta 1986 smo sicer kar nekajkrat dopolnjevali in
               podaljševali, nikoli pa v resnici zamenjali z dokumentom, ki bi opredelil razvoj
               samostojne Slovenije; se pravi, samostojne države Slovenije v novih
               družbeno-ekonomskih pogojih, tehnološki globalizaciji in vstopanju Slovenije v
               evropske integracije.</p>
               <p>Leta 2003 smo sprejeli zakon o urejanju prostora, v katerem je določeno, da je treba
               strategijo prostorskega razvoja sprejeti pred 21. julijem 2004. Smo torej pred
               iztekom roka, ko lahko sprejemamo ta dokument brez posebne presoje vplivov nekaterih
               načrtov in programov na okolje oziroma za okolje, v skladu z direktivo Evropske unije
               številka 2001/42. Torej, sprejemali jo bomo še na nek način samostojno.</p>
               <p>V letu 2003 sta bila sprejeta tako pravilnik o podrobnejši vsebini, obliki in načinu
               priprave strategije prostorskega razvoja in program priprave strategije, seveda na
               nivoju vlade. V pripravo in obravnavo predloga prostorske strategije so bile
               vključene strokovne in druge javnosti v obliki različnih sestankov, delovnih
               konferenc in predstavitev. Avgusta 2003 je bila organizirana prostorska konferenca, v
               državnem zboru Republike Slovenije pa je odbor za infrastrukturo in okolje pred
               nedavnim organiziral javno predstavitev mnenj. V okvirustrokovnega dela so bile v
               kontekstu ustreznega prostorskega razvoja obravnavane štiri različne možnosti
               prostorskega razvoja Slovenije. Strategija, ki jo obravnavamo, pa se je po tehtanjih
               med različnimi štirimi strategijami opredelila za strategijo vzdržnega prostorskega
               razvoja.</p>
               <p>Prostorska strategija, o kateri danes razpravljamo, določa izhodišča in cilje
               prostorskega razvoja, zasnovo prostorskega razvoja Slovenije s prioritetami in
               usmeritvami za dosego ciljev prostorskega razvoja, razvoj posameznih prostorskih
               sistemov z usmeritvami za razvoj na regionalni in lokalni ravni ter ukrepe za
               izvajanje le-teh. Vzdržni prostorski razvoj Slovenije je zasnovan na prioritetah
               enakovredne vključenosti Slovenije v evropski prostor, policentričnega urbanega
               sistema in regionalnega prostorskega razvoja, vitalno urejenih mest, usklajenega
               razvoja širših mestnih območij, povezanega in usklajenega razvoja prometnega in
               poselitvenega omrežja ter izgradnje gospodarske javne infrastrukture, vitalnosti in
               privlačnosti podeželja, krepitvi prepoznavnosti kakovostnih naravnih in kulturnih
               značilnosti krajine, prostorskega razvoja območij s posebnimi potencialnimi problemi.</p>
               <p>V poslanski skupini Liberalne demokracije Slovenije se zavedamo, da obravnavana
               strategija prostorskega razvoja odpira številna vprašanja in dileme, zahteva tudi
               številna dodatna pojasnila. Zavedamo se tudi, da bo vlada Republike Slovenije na
               temelju zakona o urejanju prostora sprejemala tudi prostorski red Slovenije, ki bo na
               temelju te strategije določil temeljna pravila za urejanje prostora na državni,
               regionalni in lokalni ravni ter določil podrobnejša pravila za celotno območje države
               ali za njene posamezne dele, kar pomeni, da bo konkretnejši operativni dokument še
               sledil. Sledili bodo tudi prostorski dokumenti na lokalnih, pa tudi regionalnih
               ravneh.</p>
               <p>Ker pa predstavlja obravnavana strategija prostorskega razvoja temeljni prostorski
               akt, moramo biti do rešitev še posebej pozorni. Na javni predstavitvi mnenj v
               državnem zboru Republike Slovenije je bila ob tem dokumentu po našem mnenju udeležba
               sicer presenetljivo slaba, morda so bile tudi dosedanje razprave v okviru priprave
               dokumenta zadostne. Predstavljenih pa je bilo kar nekaj po našem mnenju zelo
               kvalitetnih in konkretnih prispevkov. Predlagamo, da jih predlagatelj temeljito
               prouči in vključi v končno oblikovani predlog strategije za drugo obravnavo oziroma
               za sprejem.</p>
               <p>Tudi poslanke in poslanci poslanske skupine Liberalne demokracije Slovenije bomo na
               današnji seji predstavili nekatera konkretna vprašanja, dileme in tudi nekatere
               konkretne predloge v pričakovanju, da jih bo predlagatelj smiselno upošteval pri
               nadaljnjem oblikovanju tega dokumenta.</p>
               <p>Odlok o strategiji prostorskega plana Republike Slovenije za naslednje obdobje,
               kakršnega danes obravnavamo, pa bomo v prvi obravnavi v naši poslanski skupini
               sprejeli. Hvala lepa.</p>
            </sp>
            <sp xml:id="SDZ3-Redna-35-2004-03-25.sp238">

               <speaker>PODPREDSEDNIK VALENTIN POHOREC:</speaker>

               <p>Hvala lepa. S tem smo končali s predstavitvijo stališč poslanskih skupin. Sledi
               splošna razprava poslank in poslancev. Besedo bom dal Alojzu Soku kot prvem
               razpravljavcu. Prosim.</p>
            </sp>
            <sp xml:id="SDZ3-Redna-35-2004-03-25.sp239">

               <speaker>ALOJZ SOK:</speaker>

               <p>Hvala lepa za besedo. Jaz bi se v tej dopolnitvi rad dotaknil enega izmed vprašanj,
               in sicer bi se rad opredelil <gap n="..."/></p>
            </sp>
            <sp xml:id="SDZ3-Redna-35-2004-03-25.sp240">

               <speaker>PODPREDSEDNIK VALENTIN POHOREC:</speaker>

               <p>Spoštovani kolega Sok, jaz sem spregledal, da imate že rdeče številke tako, da vam
               moram žal povedati, da nimate več časa na razpolago. Zato bom dal besedo naslednjemu
               razpravljavcu, dr. Mihu Brejcu.</p>
            </sp>
            <sp xml:id="SDZ3-Redna-35-2004-03-25.sp241">

               <speaker>DR. MIHA BREJC:</speaker>

               <p>Hvala lepa. Prej je gospod Jelinčič rekel, da je ta dokument volilni program
               Liberalne demokracije. No, jaz temu dodajam, če je to res, potem je to dobro za
               opozicijo. Kajti, Liberalna demokracija je potrebovala kar 12 let, da je oblikovala
               dokument, ki je zelo obsežen, zelo gostobeseden, nepregleden in dvomim, da bo
               prispeval k ustreznemu prostorskemu razvoju Republike Slovenije. Predlogu strategije
               je mogoče očitati, da je tudi zelo splošen, da sicer 38 ciljev podaja v 12 skupinah,
               vendar so ti cilji zelo ohlapni, premalo so definirani. In ker so zadnje čase v modi
               različni, kako naj rečem, pregovori, recimo, s področja islama, naj še jaz enega
               dodam. V koranu piše: <q>"Če ne veš, kam greš, je vsaka pot dovolj dobra."</q> In če berem
               tole strategijo - ne vem, kako to, da mi je ta misel prišla nekako.</p>
               <p>Sedaj, res je, da gre za krovni prostorski dokument, na podlagi katerega bodo
               sprejeti tudi prostorski akti, vsi ostali. Vendar so same definicije razvoja prostora
               zastavljene tako široko, da si je nemogoče predstavljati, v kakšni smeri, kako bo
               potekal prostorski razvoj nekega območja, ker ni preprosto jasnih ciljev, ki jih
               želimo s to strategijo doseči. Če podam samo konkretni primer, na 33. strani,
               citiram: <q>"Gradnja objektov za turistično-rekreacijske namene zunaj poselitvenih
               območij je možna, če naravne razmere omogočajo izvajanje dejavnosti oziroma je
               prostorska ureditev prostorsko in oblikovno skladna z obstoječo rabo tamkajšnjim
               dominantam, topografskim položajem ter vedutami."</q> Če bi upoštevali vse to, kar tukaj
               piše, potem je gradnja objektov za turistično-rekreacijske namene - ne nemogoča, tega
               ne trdim, ampak izjemno otežena. In če je Slovenija dala v svoje razvojne programe
               turizem kot eno od pomembnih, morda celo prioritetnih, gospodarskih dejavnosti v
               prihodnosti, potem takšna definicija deluje v nasprotni smeri. Ta definicija, ki sem
               jo ravnokar prebral, to je primer iz tistega dela strategije, ki govori o turističnih
               naseljih, kjer ni zaznati kakšne posebne usmerjenosti k turizmu, vemo pa, da je
               seveda ta usmerjenost pomembna tudi zaradi vstopa v EU in seveda pričakovanih
               sredstev iz številnih naslovov.</p>
               <p>Mogoče bi bilo dobro, če bi nam minister ali pa sodelavci pojasnili, kako gre sedaj
               ta definicija skupaj z, recimo, kakšnim drugim odstavkom. Recimo, ki govori takole:
               <q>"Strategija opredeljuje turistično naselje kot poselitveno območje z razvito
               turistično infrastrukturo ter drugimi vsebinami, ki so pomembne za oblikovane
               turistične ponudbe."</q> Kako gre sedaj prejšnja definicija skupaj s to, recimo,
               opredelitvijo in turistično infrastrukturo?</p>
               <p>V tem gradivu, če grem - seveda, nemogoče je sedaj, da bi, jasno, vse te posamične
               ugotovitve, ki sem jih našel v tem gradivu, omenjal, ker preprosto za to ni dovolj
               časa, obžalujem, da je tako. Ampak, če grem po straneh in ne po sklopih, potem se
               moram, recimo, ustaviti pri oskrbi z vodo in odvajanju ter čiščenju odpadne in
               padavinske vode, kjer v tretji točki na strani 53 govorite o vodovarstvenih območjih,
               omenjate kmetijska območja, kjer se tam, kjer gre za ogroženosti vodnih virov, uvaja
               ukrepe aktivne zaščite in umetnega bogatenja podzemne vode. Na misel mipride občina
               Ig, ki ima kar obsežno kmetijsko površino, pod katero je seveda pitna voda, ki
               oskrbuje tudi Ljubljano. Kmetje, ki so lastniki teh kmetijskih površin, so v
               neenakopravnem položaju z drugimi kmeti, zato ker pač ne smejo uporabljati vseh
               tistihsredstev, ki jih drugi kmetje lahko uporabljajo in so zato v pridelku in sicer
               gospodarsko gledano, eksistenčno gledano, prikrajšani. Se pravi, generalno - jaz
               dajem samo primer -, ampak generalno moja opazka je, da bi morali tam, kjer zahtevamo
               neke visoke standarde zaščite krajine - s čimer se jaz seveda strinjam - ali pa
               vodooskrbnih režimov itd., morali na drugi strani zagotoviti tudi neko odškodnino
               tistim, ki so zaradi teh standardov prizadeti in bi torej bili upravičeni do
               izravnave, če smem tako reči, s tistimi, ki niso pod temi težjimi vodovarstvenimi ali
               drugimi režimi - da ne bi sedaj koga posebej obremenjeval ali kakorkoli.</p>
               <p>Potem, recimo, odpadki. Večkrat sem ministra povprašal glede usmeritev pri ravnanju
               z odpadki, temu je posvečeno poglavje in v tem delu je posebej zanimiva formulacija,
               citiram: <q>"Končno odlaganje odpadkov se zagotavlja na prostorsko racionalen način, ob
               upoštevanju zahtev za varstvo okolja in družbene spremenjljivosti lokacije"</q>. Zdaj me
               zanima ta <q>"družbena sprejemljivost lokacije"</q>. Kaj to je? Zavedati se je namreč treba,
               da ni dovolj, da se predvidi usmeritev ali pa umestitev centrov za ravnanje z odpadki
               v prostor, pomembna je tudi sanacija odlagališč, ki jih je v Sloveniji kar precej. K
               temu tudi iz gradiva, ki ga je ministrstvo pripravilo, da bomo prešli z 51 odlagališč
               na 17 odlagališč, in tudi iz poročila o stanju okolja za leto 2002 ni bilo razvidno,
               pa tudi iz odgovora ministra za okolje ne, ki sem mu jih zastavil, kako bo ali kako
               se bo - ker izgleda, da bo kar tako - problematika odlagališč reševala v prihodnje.
               Ministrstvo naj bi pripravilo načrt ukrepov za tista odlagališča, ki ne bodo
               prenehala z odlaganjem in v predpisanem roku ne bodo posredovala programa, pri čemer
               iz poročila o stanju okolja, ni jasno, kakšni bodo ti ukrepi. Iz te strategije
               prostorskega razvoja Slovenije v poglavju Ravnanje z odpadki ni mogoče prebrati,
               kakšni bodo cilji na področju sanacije odlagališč - saj to ni pomembno iz čisto
               okoljskega vidika, ampak tudi prostorskega. In seveda je tudi pomembno, kako bodo
               lokalne skupnosti to problematiko reševale.</p>
               <p>Zdi se mi, da glede na to, da ni konkretnih ukrepov v poročilu o stanju okolja in da
               tudi iz strategije ni razvidno, kako bo potekala sanacija odlagališč in umestitev
               novih centrov ravnanja odpadkov ali pa objektov za termično obdelavo odpadkov v
               prostor, na tem perečem področju strategija ne ponuja nič novega. Naj temu še dodam,
               da od vseh odlagališč, torej teh 51, ki obratujejo, le 8 odlagališč izpolnjuje
               predpisane zahteve. 10 se k temu, menda, postopoma približuje, sedanja zakonodaja še
               omogoča obratovanje in širitev odlagališč na različnih rizičnih lokacijah do konca
               leta 2008. Seveda, v strategiji pa se nekako tem vprašanjem ne namenja ustrezne
               pozornosti.</p>
               <p>Potem bi želel opozoriti na stran 59 in Splošne usmeritve za ohranjanje
               prepoznavnosti krajinskih območij. O tem sem se poučil, kaj pomeni izraz <q>"družbena
               javna infrastruktura"</q> - kako se že reče. Se pravi, da vključuje tudi športne objekte.
               Ampak generalno gledano, ta dokument ne namenjašportnim objektom potrebne pozornosti.
               Naša mesta že tako ali tako ne slovijo po kakšnih prav velikih in lepih urejenih
               zelenih površinah, vse bolj jih omejujemo in pozidavamo. In tudi v bližini mest ne
               gradimo sistematično objektov, ki bi lahko služili mladini in seveda vsem ostalim za
               preživljanje prostega časa. Če že postavljamo neko strategijo, bi bilo po mojem
               mnenju primerno posebej povedati, da Slovenija kot turistična država razvija ali pa
               želi razvijati vsaj, športne objekte, ker bomo s tem mlade ljudi usmerili v zdrave
               dejavnosti, imeli bodo kam iti in se aktivno udejstvovati, pa tudi za vse ostale je
               to pomembno.</p>
               <p>Nadalje pravite, na območjih, kjer bi zaraščanje pomenilo izgubo velikega dela
               prepoznavnih kulturnih sestavin krajine, se spodbuja kmetijsko rabo. Po mojem mnenju
               je to preozko. Zakaj ravno kmetijska raba? Mislim, da je treba razmisliti, kakšna
               raba. Kajti, ni rečeno, da je pa ravno povsod, kjer govorimo o krajini, že mogoče
               govoriti o kmetijski rabi. Gre namreč lahko za različne druge dejavnosti, ki so lahko
               ravno tako, če ne še bolj pomembne.</p>
               <p>Na 78. strani, kjer je točka 22 namenjena gospodarskemu razvoju, ki obsega razvoj
               turizma, spet lahko ugotavljam, da je to besedilo polno nekih splošno znanih besed,
               daleč od tega pa, da bi bilo to bolj usmerjeno, kot se za strategijo spodobi.
               Strategija je namreč pot do cilja. In če smo tam na 9. strani oziroma če ste napisali
               neke cilje ali kakorkoli že, bi zdaj človek pričakoval, da bo zdaj v strategiji ta
               pot do cilja nekako trasirana, vendar se to ne dogaja.</p>
               <p>Če smem reči še glede regionalnega razvoja, to pa je v drugem tekstu, ki je
               številčen na novo, na 20. strani piše: <q>"Na področju regionalnega razvoja ustanovi
               država regionalne razvojne agencije"</q> - govor je izgleda o tehničnih regijah - <q>"zaradi
               spodbujanja tehnoloških modernizacij in prestrukturiranja proizvodnje. V kriznih
               regijah potekajo občasne intervencije države"</q> - in tako naprej. Torej, to me pa res
               zanima, kaj sploh to je. Skušal sem to razumeti, prebral sem tole poglavje v celotiin
               ne vem, ali se zdaj razvija o tem, da se oblikujejo novi organi, nove institucije,
               nove agencije, novi državni organi ali kako je s tem. Zlasti, ker jih že sedaj imamo
               na terenu oziroma v prostoru - agencije, ki so pač, dobro, tudi prostorske narave.
               Skratka, tu je zdaj cela vrsta lahko bi še našteval take primere še kar nekaj, ampak
               mislim, da je to čisto dovolj.</p>
               <p>Mogoče bi opozoril tudi na terminologijo. Vi sami navajate v posebnem srednjem delu
               slovar, razlago pojmov - tam 82., 83. stran in tako, vendar se, to opozarjam, ne
               držite terminov, ki jih sami razlagate na 82. in 83. strani. Tako bi morali paziti na
               dosledno uporabo pojmov, ki jih sami opredeljujete. So pa tudi take cvetke, če smem,
               recimo, vas opozoriti. Na primer, <q>"v urbanih naseljih se omogoča zadostno ponudbo
               funkcionalno in tehnološko različnih infrastrukturno opremljenih površin za
               gospodarske dejavnosti, za industrijo, gradbeništvo, proizvodno obrt in druge oblike
               podjetništva."</q> To pa je res ena taka latovščina in vas prosim, da jo uskladite z
               veljavnimi izrazi, ki jih poznamo v ekonomiji, v družboslovju, v tehniki in ki jih
               tudi sami pravzaprav pravilno tukaj navajate.</p>
               <p>Skratka, če sedaj zaključim. Ta dokument, ki zahteva veliko časa, da ga človek na
               hitro prebere, kaj šele preuči, ta dokument zahteva po mojem mnenju veliko pomembnega
               dodatnega dela. Strinjam se, da je to zelo važen dokument, da je to eden ključnih
               dokumentov za razvoj slovenske države in bi si zato zaslužil več časa, bolj
               poglobljeno analizo in bolj poglobljeno razpravo kot pa si jo lahko privoščimo v
               omejenem času.</p>
               <p>Tako takšen, kot je sedaj, se bojim, da ta strategija prostorskega razvoja Slovenije
               ni pot do cilja, kar bi strategija morala biti, ampak prej pot od cilja. Toliko
               zaenkrat. Hvala.</p>
            </sp>
            <sp xml:id="SDZ3-Redna-35-2004-03-25.sp242">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Besedo dobi Samo Bevk za svojo razpravo. Prosim.</p>
            </sp>
            <sp xml:id="SDZ3-Redna-35-2004-03-25.sp243">

               <speaker>SAMO BEVK:</speaker>

               <p>Hvala lepa, gospod podpredsednik, spoštovani zbor. Nastajanje in obravnava
               nacionalnega energetskega programa in strategije prostorskega razvoja Slovenije sta
               deloma tudi upravičeno ponovno spodbudila razpravo o nesprejemljivi gradnji velike
               akumulacijske hidroelektrarne na reki Idrijci. Projekt gradnje HE Trebuša je namreč
               dokončno izginil iz prostorskega načrta države, ko je državni zbor leta 1999 sprejel
               moj amandma za črtanje tega objekta. Na podlagi takrat sprejetega odloka o spremembah
               in dopolnitvah prostorskih sestavin dolgoročnega in srednjeročnega družbenega plana
               Republike Slovenije, po katerem zasnovo varstva naravne dediščine tvorijo že
               zavarovana in za zavarovanje predvidena območja naravne dediščine, je reka Idrijca
               kot predlog za naravni spomenik sestavni del zasnove varstva naravne dediščine, kar
               pomeni, da je obvezno republiško izhodišče za področje ohranjanja narave.</p>
               <p>Moram posebej izpostaviti, da so tudi mene presenetile govorice in dejstva, da je
               občina Tolmin sicer po pomoti dobila obvezne smernice za pripravo prostorskega plana,
               v katerem naj bi rezervirali prostor za HE Kuk kot eno izmed različic megalomanske
               hidroelektrarne Trebuša.</p>
               <p>Sicer pa so javnost že pred več kot letom dni vznemirile podobne govorice in
               novinarski prispevki, ko je bil na internetni strani društva slovenskih strojnih
               inženirjev objavljen njihov nacionalni energetski program, ki je vseboval tudi HE
               Kuk.</p>
               <p>Po študiju gradiva sem ugotovil, da je bila v enem izmed neuradnih, delovnih osnutkov
               strategije prostorskega razvoja Slovenije iz avgusta 2003, ta dokument je bil
               posredovan tudi idrijski občini, omenjena HE Kuk. Tekst, ki ga v uradnem in
               objavljenem predlogu ni več, se je glasil, navajam: <q>"predvidena je tudi akumulacijska
               elektrarna HE Kuk na Idrijci, ki bi bila zelo koristna za delovanje
               elektro-energetskega sistema. Največja denivelacija vode v bazenu bi bila 42 metrov,
               akumulacija pa 162 milijonov kubičnih metrov koristne prostornine. Pri instaliranem
               pretoku 170 kubičnih metrov na sekundo bi elektrarna dala moč 133 megavatov in
               povprečno letno proizvedla 175 gigavatnih ur visokovredne vršne električne energije.
               Vendar je objekt potrebno še preučevati. Možne so variante z več kaskadami, kar bi
               bilo ekološko bolj sprejemljivo."</q> Konec navedka.</p>
               <p>Tega sedaj v strategiji ni več. V obeh dokumentih, tudi v nacionalnem energetskem
               programu piše, da se proizvodnja električne energije prvenstveno ohranja v obstoječih
               hidroelektrarnah na Dravi, Savi in Soči. Gradnja novih se načrtuje na Savi, prouči se
               izraba zgornjega dela Mure ter za zagotavljanje vršne energije preveri izgradnja
               črpalnih hidroelektrarn na Dravi, Savi in Soči. Nikjer ni govora o Idrici, toda kljub
               temu je nadzorni svet Holdinga Slovenske elektrarne predvčerajšnjem Idrico uvrstil v
               drugi prioritetni razred z začetkom gradnje leta 2010.</p>
               <p>V strategiji pa imamo tudi poglavje o kakovosti krajine in ohranjanju narave ter
               obveznosti naše države, ki izhajajo iz direktiv Evropske unije v okviru projekta
               Natura 2000. Evropska unija je sprejela dve direktivi, in sicer o ohranjanju ptic in
               direktivo o ohranjanju naravnih habitatov in prostoživeče flore in favne. Gre za
               projekt vzpostavitve evropskega ekološkega omrežja Natura 2000. Evropski okoljski
               program jasno navaja kot osnovni cilj na področju ohranjanja narave varstvo in obnov
               funkcij naravnih sistemov in ustavitev izgube biotske raznovrstnosti. Slovenija je
               kot kandidatka za vstop velik del uskladitve s pravnim redom EU že opravila s
               sprejetjem zakona o ohranjanju narave, območje Natura 2000 pa bodo na vladni ravni
               sprejeta na podlagi 33. člena, ki določa posebno varstvena območja. Republika
               Slovenija mora ta predlog evropski komisiji posredovati pred 1. majem 2004.</p>
               <p>Reka Idrijca je življenjski prostor ogroženih vrst rib iz seznama evropske direktive,
               te pa so soška postrv, primorski blistavec, grba in štrkavec ter so izrazito vezane
               na tekoče vode. Strokovne osnove za uvrstitev območja reke Idrijce v okvir Natura
               2000 so že izdelane. Zaradi morebitne neuvrstitve na seznam bi se morala naša država
               zagovarjati pred evropski sodiščem v Luksemburgu, denarne kazni pa so za te prekrške
               izjemno visoke. Energetska izraba reke Idrijce bi poleg tega uničila in spremenila
               hidrološke značilnosti vodotoka in uničila njegove geomorfološke oblike. Status
               naravne vrednote državnega pomena, ki ga je država podelila reki Idrijci, je po mojem
               mnenju tudi v luči skorajšnjega vstopa Republike Slovenije v Evropsko unijo kvečjemu
               primerjalna prednost. Sočo od Mosta na Soči navzgor in reko Idrijco ne bi smeli
               prepustiti energetskim lobijem. Občine Idrija, Cerkno in Tolmin morajo zato skupaj z
               državno pomočjo čimprej izdelati dolgoročni razvoj te doline, ne parcialno, temveč za
               vse tri občine skupaj. Energetska izraba Idrice ni med mojimi prioritetami, mislim,
               da je to predvsem razvoj turizma, kot gospodarske panoge, ki nudi izjemno široke
               možnosti razvoja.</p>
               <p>Prav zaradi tega je namerna ministrstva, da še pred 1. majem 2004, da bi se izognili
               morebitnemu mednarodnemu razpisu dodeli koncesijo za energetsko izrabo domačemu
               koncesionarju; prvič, preuranjena, drugič - v nasprotju z evropskimi direktivami,
               tretjič - v nasprotju z veljavnim državno prostorskim planov in četrtič - v nasprotju
               s samo strategijo, ki jo danes obravnavamo. Hvala lepa.</p>
            </sp>
            <sp xml:id="SDZ3-Redna-35-2004-03-25.sp244">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Barovič.</p>
            </sp>
            <sp xml:id="SDZ3-Redna-35-2004-03-25.sp245">

               <speaker>BOGDAN BAROVIČ:</speaker>

               <p>Hvala, gospod podpredsednik. Glede na čas, ki mi je dopuščen, dovolite mi, da se
               dotaknem dveh poglavij iz strategije prostorskega razvoja Slovenije.</p>
               <p>Poglavje 7.2.5: Ravnanje z odpadki. Opozarjam kolegice in kolege, ki jih zanima, na
               stran 159. in na četrti in peti odstavek, kjer govori - strategija namreč - o
               ravnanju s komunalnimi odpadkih na ravni regijskih in medregijskih centrov in peti
               odstavek o smiselni vlogi države pri povezovanju občin. Vsebinsko dodelan tekst.
               Resnica: občina Trbovlje je bila med prvimi, dala je 240 milijonov za regijsko
               deponijo, se je zavezala, da bozaprla takoj - takoj svoje odlagališče. Država pa se
               je obvezala, da bo sofinancirala zapiranje v 60-ih oziroma 70-ih%, ne vem natančno,
               sigurno. Bilo pa je nekaj občin, ki jim je bilo prav malo mar, kaj se bo dogajalo z
               njihovimi odpadki. Rekli so: ne damo denarja za regijsko ureditev, mi bomo imeli, kar
               imamo. Kaj se je zgodilo? Po zadnjem dopisu je občina Trbovlje zato, ker je bila
               pripravljena, voljna narediti in tudi naredila tisto, kar je mogla, dala 240
               milijonov za odpiranje regijske deponije, naredila program, zato da bo svojo zaprla v
               šestih mesecih, je bila iz države določena, da bo dobila ne 60 oziroma 70% državnih
               sredstev, ampak samo 20. Samo 20%. Zato, ker ti si priden, ti boš to naredil, dobiš
               samo 20%, ostale občine, ki so rekle: mi pa ne bomo nič, mi bomo počakali, mi bomo
               delali po svoje - so pa dobile od države nagrado in 80% sredstev sofinanciranja
               države! Hvala lepa za takšen program in za takšno realnost!</p>
               <p>Druga stvar, ki jo bom omenil, upam, da mi jo bo uspelo. V programu je jasno
               napisano na strani 152 - govorim spet za Zasavje. <q>"V kolikor se bo izkazalo, da bo
               imelo podaljšanje proizvodnje rjavega premoga v rudniku Trbovlje-Hrastnik do vključno
               leta 2009 pozitivne učinke"</q> - govorim tudi o termoelektrarni - bo <q>"lahko po letu 2007
               kurila domači premog, ki se bo proizvajal v mešanici z uvoženim"</q>. Jaz sem za to. Jaz
               sem že opozoril včeraj pri nacionalnem programu, da nikoli ne zapiramo in ni ničesar,
               kar imamo. Pa vendarle ti podatki, ki so idealni, so v nasprotju že z podatki v
               včerajšnjem nacionalnem energetskem programu. Najhuje pa je, da smo dobili pred nekaj
               dnevi iz ministrstva za finance neposredno dejstvo, s klicajem, da se rudnik Trbovlje
               zapira 1.1.2007 - pika, klicaj, konec. Neskladje nacionalnih programov in zakonov,
               spoštovane kolegice in kolegi <gap n="..."/><stage>/Opozorilni znak za konec razprave./</stage><gap n="..."/> - ne velja
               nič.</p>
               <p>Prosim, gospod minister, vem, da je težko pripraviti takšno strategijo, pa vendar je
               nerodno, da prebiramo ene in iste vsebine in stvari, ki se seveda razlikujejo po
               vsebini, na treh različnih koncih. Hvala lepa.</p>
            </sp>
            <sp xml:id="SDZ3-Redna-35-2004-03-25.sp246">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Avšič.</p>
            </sp>
            <sp xml:id="SDZ3-Redna-35-2004-03-25.sp247">

               <speaker>JOŽE AVŠIČ:</speaker>

               <p>Strinjam se z vsemi, ki poudarjate, kako pomemben dokument je v sprejemanju v
               parlamentu. Predvsem se lahko tega zavedajo vsi tisti, ki so se kakorkoli ukvarjali s
               prostorskim načrtovanjem tudi v prejšnjem režimu, pa tudi v samostojni Sloveniji,
               zlasti pa z vsemi težavami, ki so jih imeli občinski <q>"prostorci"</q>, zlasti v postopkih
               za izdajanje različnih dovoljenj v primerih, kadar prostorski akti niso ustrezno
               opredelili določenih območij. Zato kaže dejansko tej temi posvetiti veliko
               pozornosti.</p>
               <p>Po mojem mnenju je strategija prostorskega razvoja Slovenija na nek način mati vseh
               strategij, ki smo jih doslej sprejemali in ki jih bomo še sprejemali, tako strategijo
               o nacionalnem programu za razvoj energetike, ki smo jo imeli včeraj, ali pa za
               avtoceste, ali za državne ceste, ali za železnice, ali za tudi varstvo naravne in
               kulturne dediščine ali samo kulturo; skratka, vse to je na nek način, ta dokument je
               na nek način krovni dokument vsem ostalim uporabnikom prostora.</p>
               <p>Zato bi seveda želel v tej moji razpravi opozoriti na nekatere, po mojem mnenju,
               pomanjkljivosti ali pa morda tudi zadeve, ki niso dovolj dobro opredeljene.
               Obravnavana strategija opredeljuje, da bomo v Sloveniji razvijali obmejna območja,
               tako ob meji na slovenski strani kot tudi čezmejna povezovanja. Vendar pa imam
               občutek, živim pač ob neki meji, ki ni tako stara, da v Sloveniji še vedno vidimo
               bolj zahodno in severno mejo kot pa jugovzhodno mejo, ki bo postala v kratkem
               evropska meja in morda v letu, dveh letih tudi schengenska meja s schengenskim
               režimom. Iz tega dokumenta v bistvu ne vidim kakšnih posebnih ukrepov za celotno
               območjeob slovensko-hrvaški meji, ki pa je zelo značilno, razen morda obalnega dela,
               v celoti so območja z razvojnimi težavami ali pa - če bi rekel v neki stari
               terminologiji - manj razvita območja Slovenije.</p>
               <p>Recimo, če pogledamo karto razvoja gospodarske javne infrastrukture, razvoja
               prometnega sistema, potem lahko vidimo, kako v Sloveniji izgleda cestni križ, kako
               bodo potekale avtoceste, hitre ceste, kako bo potekala železnica. Ugotavljamo lahko
               tudi seveda, da je skoraj celotna meja obkrožena s cestami, ki pomenijo nacionalni
               pomen. Da pa je, recimo, povezava, ki danes seveda obstaja in je vedno obstajala in
               pomeni iz, recimo, območja Posavja najhitrejšo povezavo na Ptuj do Murske Sobote, to
               je cesta Brežice-Rogaška Slatina-Ptuj-Murska Sobota, če tako naravno pogledam, sploh
               ni opredeljena kot cesta nacionalnega pomena. Morda je to ostanek starega
               prostorskega plana, ko so bila ta območja za povezavo z Mursko Soboto predvidena, da
               se bodo navezovala na pirinsko avtocesto preko Hrvaške. Vendar v samostojni Sloveniji
               menda ja moramo ščititi nacionalni interes na naši strani državne meje! In o tem ne
               mislim, da je potrebna tu kakršnakoli nova cesta, ampak namen ceste, ki je
               najhitrejša povezava danes tudi iz Novega mesta, dokler ne bo hitre ceste na Celje,
               je to najhitrejša povezava iz Novega mesta na Mursko Soboto, ki sploh ni opredeljena
               kot cesta nacionalnega pomena. Na drugi strani je približno podobna cesta, preko
               Trente seveda, cesta nacionalnega pomena. In zato govorim o tem, da se mi zdi, da se
               še vedno nezavedamo povsem dobro, da imamo tudi južno mejo, ki bo postala bodoča
               schengenska meja.</p>
               <p>Tudi razvojne smeri, ki so načrtovane v Sloveniji, recimo v smeri
               Koper-Ljubljana-Maribor - manjka razvojna smer iz smeri Jesenic do Brežic. Ljubljana
               je v obeh primerih v sredini. Na to so nekateri razpravljavci opozarjali tudi na
               javni predstavitvi mnenj.</p>
               <p>Potem želim opozoriti na nekatere konkretne probleme, ki jih imamo v Posavju in
               ostajajo tudi po tej strategiji nerazrešeni. To je trajno odlagališče vseh vrst
               jedrskih odpadkov. Verjetno je to tema, ki ni prav prijazna, ki se je nihče noče
               lotiti, ki nihče noče, vsaj variantno opredeliti možnih lokacij, pa vendar vemo, da
               imamo nuklearko, vemo, da imamo ves odpad od časa obratovanja nuklearke v Krškem na
               lokacijisame nuklearke, in v strategiji nimamo opredeljenega območja, kam s temi
               odpadki; pa vemo, da imamo tudi mednarodni sporazum, in do kdaj so lahko ti odpadki
               hranjeni na sami lokaciji.</p>
               <p>Območje obrambnih objektov je načrtovano v tej strategiji približno tako, kot so
               bili v času, ko smo imeli še JLA. Vemo, da jih imamo, pa ne smejo biti narisani.
               Vendar to ni dobro. Vsaj v nekaterih primerih ni dobro. Na območju brežiške občine
               imamo bivše letališče jugoslovanske armade, ki ga danes delno uporablja tudi
               slovenska vojska, delno se ne uporablja pravzaprav uradno za nič, celotne površine,
               ki jih imamo na ta način v Brežicah, so prek 500 hektarjev in njihova namembnost v
               bistvu ni opredeljena.</p>
               <p>Ponovno bi rad še na eno zadevo opozoril, ki zadeva južno mejo. Sporazum o obmejnem
               prometu in sodelovanju med Republiko Slovenijo in Hrvaško je bila nekoč burna tema v
               tem parlamentu. Danes vemo, da je dobro, da je sprejet, vendar, da je še vedno
               preozek za to, da bi v pričakovanih razmerah imeli obmejni prebivalci obeh držav
               nekoliko lažje življenje. Obmejne občine od Kolpe do Krke, do Bizeljskega, mislim, da
               tudi naprej, se pripravljajo na pripravo programov tako imenovanih čezmejnih
               turističnih con, v skladu s tem sporazumom. Niti omenjeno ni v področju turizma to
               dejstvo, da imamo tak mednarodni sporazum podpisan in da bi celotna meja bila lahko
               neka turistična cona, seveda v sodelovanju s sosednjo državo. Mislim, da je to
               izjemno pomembno!</p>
               <p>No, na področju turizma sem našel še eno fantastično cvetko, ki lahko dvigne kri v
               Krškem in v Brežicah. Nisem doslej vedel, da so Brežice v okolici Krškega. Kot
               turistična destinacija je navedeno, da je eno od pomembnih turističnih destinacij
               Krško, okolica Krškega z Brežicami, Mokricami in termami. Mislim, zares dobra<gap n="..."/>
               Kostanjevica pa ni omenjena! Skratka, zelo zanimiva zadeva je. To je v Poročevalcu,
               bom povedal, da bom točen, 80/1, na strani 183, skoraj na vrhu. To je malo za hec, pa
               tudi zelo zares, kajti, če ne bo tega popravka, bo treba vložiti amandma.</p>
               <p>Malo bi se pa ustavil tudi kot vprašanje, pri Naturi 2000, danes smo jo že nekajkrat
               omenjali. Vemo, da je ta dokument direktiva Evropske unije, jutri bomo sprejemali
               spremembe zakona o ohranjanju narave, kjer bomo tudi uzakonili to dejstvo, da moramo
               imeti program. Rad bi vprašal, v kakšnem obsegu bo to tudi izvajanje Nature 2000
               omejitev v razvoju za določena področja v Republiki Sloveniji. Predvsem izražam danes
               bojazen, da bo predvsem to <q>"cokla"</q> lokalnim planerjem, kajti prepričan sem, da bomo
               znali za državo pomembne nacionalne projekte nekako uskladiti s to direktivo, da pa
               bodo lokalni razvojni programi zelo obremenjeni z določbami, ki jih pač bomo morali
               spoštovati. Mislim, da bi bilo dobro, da bi vsaj na nek način uveljavili v tem
               planiranju načelo, da ne smemo biti bolj bruseljski od Bruslja. Hvala lepa.</p>
            </sp>
            <sp xml:id="SDZ3-Redna-35-2004-03-25.sp248">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Mag. Andrej Vizjak.</p>
            </sp>
            <sp xml:id="SDZ3-Redna-35-2004-03-25.sp249">

               <speaker>MAG. ANDREJ VIZJAK:</speaker>

               <p>Hvala lepa za besedo. Občine, kar s pričakovanji in tudi z neko nestrpnostjo
               pričakujemo dejansko sprejetje strategije prostorskega razvoja, kajti to je v bistvu
               ta prva zelena luč, da pravzaprav pričnemo tudi sami izdelovati prostorske rede občin
               in strategije prostorskega razvoja občin oziroma po starem občinskoplanske akte.
               Seveda smo pravzaprav kar nekako v dilemi ali ob številnih potrebah, tudi po
               parcialnih spremembah prostorskega plana, pričenjati postopke ali ne, glede na to, da
               smo kar daleč že v postopku sprejemanja te državne strategije. Mislim, da velja to
               strategijo tudi obravnavati kritično, čeprav se po eni strani pojavlja ta potreba po
               hitrem sprejemu.</p>
               <p>Ne bom ponavljal tudi svojih pomislekov, ki jih je navedel že poslanski kolega Tanko
               glede tega, da bi le morala biti ta strategija nekako sinteza strateških dokumentov
               posameznih statističnih regij, glede gospodarskega, prostorskega in siceršnjega
               razvoja, ki so jih razvojne regije že naredile v skladu z zakonodajo. Vesel pa sem po
               eni strani, da je minister oziroma njegove službe, da so prisluhnile, govorim
               vis-a-vis regije Posavje in naše občine Brežice, pripombam, ki smo jih podajali. Še
               to bi povedal, da se je strategija zelo, zelo spreminjala v nekaj mesecih - jaz imam
               tukaj dokument iz maja oziroma iz januarja letos, pa sem hotel na podlagi tega
               diskutirati, na kar sem bil opozorjen, da je v Poročevalcu že povsem spremenjen tekst
               in je marsikaj upoštevanega, kar bi veljalo tudi poudariti.</p>
               <p>Osredotočil se bom na tri pomembne sklope, pa bom počakal spoštovanega ministra, da
               me posluša, ker se mi zdi, da je zelo pomembno, kar želim povedati. Prvič je nekaj,
               kar smo se v tem parlamentu kar precej trudili, prizadevali, pa vidim, da v
               strategiji ni našlo mesta ali pa se je ministru zapisalo tisto, kar ne želimo, da se
               zapiše, in sicer pod točko 2.5.1. - Radioaktivni podatki, v prvem odstavku piše, da
               trajno odlaganje nizko in srednje radioaktivnih odpadkov se zagotovi na območju
               države pred iztekom življenjske dobe NEK, medtem ko se trajno odlagališče visoko
               radioaktivnih <gap n="..."/> itd. Kot da nismo sprejeli dva zakonav tem parlamentu, ki govorita,
               da mora biti lokacija odlagališča odobrena do leta 2008 in odlagališče zgrajeno do
               leta 2013. Vsi pa vemo, da je življenjska doba jedrske elektrarne Krško bistveno
               daljša.</p>
               <p>Skratka, spoštovani minister, jaz prosim, da te navedbe glede lokacije odlagališč
               radioaktivnih odpadkov zapišemo v skladu s sprejeto zakonodajo. Mislim, da mora biti
               to bistveno prej, pred iztekom življenjske dobe. Ne vem in vas prosim za argumente,
               zakaj se je zapisalo, da, recimo, je to nedvoumno samo na območju države, zakaj je na
               nek način tudi izločena možnost morebitnega izvoza teh odpadkov bodisi na Hrvaško,
               bodisi kam drugam. To je prva ključna pripomba, kajti ob sprejemanju oziroma ob
               ratifikaciji meddržavne pogodbe o vprašanjih, povezanih z jedrsko elektrarno Krško,
               je bilo na to temo toliko diskusije, da se prav čudim, da je temu v tekstu, da je to
               ostalo v tekstu kljub vsemu.</p>
               <p>Zelo pomembno pripombo imam na točko 2.1.4. - Letališča in helioport. Jaz bi
               ministrstvo za okolje, prostor in energijo oziroma ministra in pristojne službe rad
               seznanil, da je podpisana pogodba med slovensko vojsko, ministrstvom za obrambo in
               javnim gospodarskim zavodom letalski center Cerklje o civilni uporabi letališča
               Cerklje. Ministrstvo za obrambo in slovenska vojskasoglaša, da se v prvi fazi, dokler
               je pač opremljenost vojaškega letališča v Cerkljah še takšna, kot je in ne ustrezna
               določenim standardom, da se lahko izvaja na tem letališču zgolj dejavnost civilnega
               letalskega šolanja in športa, v drugi fazi pa tudi ostale civilne letalske dejavnosti
               prevoza potnikov in blaga. O tem imamo dokumente in ti dokumenti so seveda na voljo
               tudi ministrstvu. Zato prosim, da nadalje opredeli letališče oziroma somestje Brežic
               Krško in Sevnica, da se dopušča možnost razvoja javnega letališča helioporta za
               mednarodni promet nižje kategorije ali višje kategorije, meni je vseeno, vendar za
               mednarodni promet.</p>
               <p>Ne bi želel tu poudarjati pomena obmejnosti tega somestja in s tem tudi nacionalnega
               središča in funkcijske regije zaradi bližine Zagreba in zaradi bližine dveh pomembnih
               prometnih koridorjev, to je železniškega in cestnega prometnega koridorja. Seveda se
               zaradi bodoče schengenske meje in bližine teh prometnih koridorjev in seveda
               dvomilijonskega zaledja Hrvaške ponuja takemu letališču, kjer je infrastruktura
               zgrajena, tudi v civilni sferi zelo velika perspektiva. Mislim, da bi veljalo to v
               strategiji predvideti, opredeliti in seveda dopustiti to gospodarsko dejavnost na tem
               mestu bodočemu razvoju, ki bo izhajal prav gotovo iz logike kapitala in gospodarskih
               interesov.</p>
               <p>V tem smislu bi rad poudaril tudi na točko 2.1.7 - Prometni terminali. Mislim, da so
               v tej točki opredeljeni prometni terminali na mednarodni ravni, ki naj bi se
               razvijali samo v Kopru, Ljubljani in Mariboru, prometni terminali nacionalnega pomena
               in prometni terminali regionalnega prometa, kjer se opredeljuje tudi prometne
               vozlišče v Brežicah.</p>
               <p>Še enkrat poudarjam, somestje Brežic, Krškega in Sevnice se nahaja strateško in
               glede na bodočo schengensko mejo na transportno logistično zelo zanimivi lokaciji
               bodoče schengenske meje med evropsko skupnostjo in seveda bodoče schengenske meje in
               meje med evropsko skupnostjo in drugimi državami. Zato se seveda že sedaj pojavlja
               velik interes po vzpostavitvi ustreznih logističnih, transportnih in siceršnjih
               podpor v tem delu, v bližini meje. Seveda se bojim, da če ne bo to somestje ali
               prometno vozlišče v Brežicah opredeljeno kot potencialno, to se pravi na mednarodni
               ravni ali vsaj na nacionalni ravni se mi zdi, da bo to slabo za nadaljnji razvoj teh
               gospodarskih dejavnosti v tem delu.</p>
               <p>Mislim, da mora strategija gospodarskega razvoja za nekaterim delom Slovenije, ki so
               se znašli zaradi vzpostavitve nove meje petindvajseterice z drugimi državami tudi s
               strategijo prostorskega razvoja omogočiti neko novo prihodnost.</p>
               <p>Kot je že povedal kolega Avšič, ta strategija te nove priložnosti ob bodoči meji ne
               ponuja. Zato sem navedel vsaj dva primera, kar se terminalov tiče in kar se letališča
               tiče, da jih, spoštovani minister, upoštevate pri nadaljnji pripravi tega, ker se mi
               zdi, da obstajajo vsi logični pogoji, da se zadeva razvije v tej smeri.</p>
               <p>Zelo me čudi tudi karta na strani 48 Poročevalca, sicer nimam nič proti, če se bo v
               Novem mestu razvijalo javno letališče za mednarodni zračni promet, samo vas
               sprašujem, kje. To je tu opredeljeno. Nimam nič proti, samo mi imamo pa v Cerkljah ob
               Krki zgrajeno letališče z vso infrastrukturo, pa tu ni opredeljeno, da bi se
               razvijalo to letališče v tej smeri, pri čemer vojska soglaša. Vojska soglašaz uporabo
               tega letališča za civilne namene.</p>
               <p>Zato vas še enkrat prosim, da to v strategiji tudi opredelite in s tem odprete
               morebiti neko novo prihodnost tem manj razvitim delom oziroma delom z razvojnimi
               potrebami ali kakorkoli že imenujemo. Hvala lepa.</p>
            </sp>
            <sp xml:id="SDZ3-Redna-35-2004-03-25.sp250">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Kontič.</p>
            </sp>
            <sp xml:id="SDZ3-Redna-35-2004-03-25.sp251">

               <speaker>BOJAN KONTIČ:</speaker>

               <p>Hvala lepa, gospod podpredsednik. Spoštovani minister s sodelavci, kolegice in
               kolegi! V poglavju 2 - Zasnova prostorskega razvoja Slovenije s prioritetami in
               usmeritvami za dosego ciljev prostorskega razvoja Slovenije v točki 5, Povezan in
               usklajen razvoj prometnega in poselitvenega omrežja ter izgradnja gospodarske javne
               infrastrukture, je poleg dveh prometnih koridorjev navedena tudi tretja prometna
               razvojna os, ki bo povezala regionalna središča Avstrije, Slovenije in Hrvaške ter
               omogočala navezovanje tovornega in osebnega cestnega prometa vseh regij na tej osi na
               glavne prometne evropske smeri.</p>
               <p>Predlagam, da se potek te prometne povezave jasneje definira že v tem poglavju, tako
               kot je v tekstu kasneje sicer na strani 44 tudi zapisano, z malim popravkom, in
               sicer: cestna povezava poteka od avstrijske meje preko, ali ob Slovenj Gradcu in
               Velenju na avtocestni križ in potem od Celja preko Novega mesta ter Metlike proti
               Karlovcu.</p>
               <p>Prav tako sem zadovoljen z napovedjo posodabljanja in tam, kjer je potrebno, tudi
               dograditve obstoječe železniške infrastrukture. V tem delu se predvideva tudi
               železniška povezava od Celja proti Dravogradu, ki je nekoč že bila, in je bila iz
               meni nerazumljivih razlogov na relaciji Velenje-Dravograd ukinjena.</p>
               <p>Menim tudi, da morata biti resolucija o nacionalnem energetskem programu in danes
               obravnavan predlog odloka vsebinsko usklajena. Govorim o področju energetike. V
               nacionalnem energetskem programu je zapisana možnost nadomestitve termoenergetskih
               blokov TEŠ 1-3, ki bodo ugasnili leta 2008. V strategiji prostorskega razvoja
               Slovenije pa za blok 1-3, ki se bodo zaustavili med leti 2008 in 2010 ni predvideno
               nadomestilo. Blok 4, ki bo prenehal obratovati okoli leta 2020, pa bi nadomestili z
               novim blokom, z močjo cirka 350 megavatov, vendar še ni sprejeta odločitev glede
               energenta, plin ali ena od sodobnih premogovnih tehnologij. Gradnja novih
               termoelektrarn na premog z obravnavano strategijo prostorskega razvoja Slovenije ni
               predvidena.</p>
               <p>Imam tudi pripombo na poglavje, ki opredeljuje naš odnos do rabe voda, kjer se
               predvideva, da se za rekreacijo, skladno s prostorskimi možnostmi in omejitvami,
               namenja poleg nekaterih rek še Bohinjsko, Blejsko, Cerkniško jezero in jezera, ki so
               nastala z zajezitvami. Glede na velikost jezer v Šaleški dolini ocenjujem, da bi jih
               morali poimensko vključiti v ta predlagani tekst.</p>
               <p>Tudi sam, kot že mnogo drugih pred mano, opozarjam, da bo potrebno število regij, ne
               glede na to, kako se v posamezni resoluciji ali zakonu imenujemo, poenotiti.</p>
               <p>Predlog odloka o sprejemu strategije prostorskega razvoja Slovenije je torej
               pripravljen. Menim, da je lahko prvi korak danes opraviti, bo pa potrebno tekst do
               končnega sprejetja še temeljito dodelati. Hvala lepa.</p>
            </sp>
            <sp xml:id="SDZ3-Redna-35-2004-03-25.sp252">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Terčon.</p>
            </sp>
            <sp xml:id="SDZ3-Redna-35-2004-03-25.sp253">

               <speaker>DAVORIN TERČON:</speaker>

               <p>Hvala, gospod podpredsednik. Najprej bi čisto na kratko malo polemiziral kar z vami
               oziroma z vašim nastopom, gospod predsedujoči. Jaz vsekakor mislim, da pri strategiji
               ne gre za kakšno posebej eminentno politično vprašanje ali pa rivalstvo, in da je
               bolj vprašanje, bi rekel, ko se udari stroka. Čeprav seveda tudi te razprave dobijo
               neko politično konotacijo, pa vendar moram reči, da ocenjujem, da smo tudi mi v
               nekaterih elementih enako kritični kot opozicija do teh dokumentov.</p>
               <p>Čeprav jaz to strategijo jemljem pač kot neko izhodišče, ki je v večjem delu polna,
               bi rekel, nekih velikih in lepih besed, ima pa tudi neka konkretna, predvsem globalna
               izhodišča. In taka tudi je. Tej strategiji sledi prostorski red po zakonu, ki ga bo
               sprejela vlada, in dejansko v tem parlamentu dvomim, da bomo razpravo imeli. O tem
               bodo potem že konkretne rešitve. Na tej točki bi rekel, da bi lahko tudi postavil
               nekaj vprašanj ministru, tudi vis-a-vis enega drugega dokumenta, ki prihaja v vladno
               proceduro, po zakonu, ki ga bomo sprejeli. To je Natura 2000. Tam so zapisana neka
               obvezna izhodišča in sprejeta mora biti v relativno kratkem času. Sprašujem, ali je
               dokument Natura 2000 sinhroniziran s to strategijo. Predvsem pa sprašujem, ali bomo
               mi to Naturo 2000 videli in še bolj ali bo Naturo 2000 videla zainteresiranajavnost.
               O tem dokumentu se dolgo časa govori. Obstaja neka moja bojazen, da bo sprejet. In da
               se bo potem vsul nek velik plaz, ko bomo ugotovili, kaj vse je zaščiteno in kaj ni
               zaščiteno.</p>
               <p>Zato mislim, gospod minister, da bi morali temu problemu nameniti kar precej
               pozornosti. Prosil bi, da to tudi pokomentirate, ali mislite ta dokument odpreti
               nekoliko bolj do javnosti ali ne, ker bodo ene stvari po mojem v tej Naturi usklajene
               z Evropo, kot bi rekli, in zabetonirane za naše prebivalce, čeprav tega dokumenta
               širša javnost ni še videla. Razumem pa, da po proceduri bo to vladni dokument, vendar
               mislim, da bi morali prizadeti glede tega kaj reči.</p>
               <p>Jaz imam še nadalje vprašanje, gospod minister, mi imamo zarisana območja, območja
               ravnanja z odpadki, kjer imamo razdeljene regije. V posameznih regijah imamo različne
               centre državnega pomena, pa tudi nižjega pomena, in so že vzplamtele nekatere ostre
               razprave glede umestitve lokacije posameznih regionalnih ali območnih smetišč.
               Sprašujem ministra, na kakšen načinbomo rešili to kvadraturo kroga, če vendarle v
               nekem območju nikakor, bi rekel, v relativno dolgem času ne bo prišlo do potrebnega
               soglasja za umestitev lokacije posameznega območnega ali regijskega odlagališča.
               Veliko je bilo rečeno že glede posameznih povezav, bodisi prometnih, bodisi tudi
               nekaterih drugih. Jaz bom omenil nekatere. Ko govorimo o letališčih, o čemer je bilo
               tudi govora in jaz določenih stvari tukaj notri ne razumem, predvsem pa ocenjujem, da
               ni bila strategija narejena vis-a-vis obstoječemu stanju in vis-a-vis dejstvu, da
               bomo mi dobesedno čez zelo kratek čas, čez dober mesec v Evropi, in da moramo mi te
               komunikacije graditi tudi upoštevaje, da nekam gremo in od nekod pridemo v to
               Slovenijo, ne samo zato, da Slovenijo povežemo.</p>
               <p>In da imamo tudi z našo mejo neko populacijo ljudi, ki lahko koristijo to našo
               infrastrukturo in seveda obratno. Tako polemiziram z umestitvijo, torej če izvzamemo
               opredelitev mednarodnih letališč, potem imamo drugo kategorijo Novo Gorico in Novo
               mesto, kjer imamo izhodišče, da se lahko tam razvija letališče tudi za mednarodni
               promet nižjega ranga. Potem imamo pa opredeljeno še kot vojaško letališče Brežice,
               potem pa, po mojem vedenju obstaja v Sloveniji preko 20 letališč, ki so večinoma
               športna, pa tudi nekatera v funkciji in precej lepo razvita, zato se sedaj sprašujem,
               ali bo na teh letališčih možno delati tudi mednarodni promet, seveda ne z jumbo jeti
               pa z airbusi to razumem, ampak teh nekaj ljudi pripeljati s športnimi avioni ali pa
               poslovnimi avioni in vis-a-vis tega se mi zdi, če govorim iz mojega primera, je ena
               dikcija nemogoča. V mojem primeru, recimo, imamo letališče v Divači, ki je že zelo
               staro, deset kilometrov od Trsta, ki bo jutri praktično brez meje. Pa to letališče ni
               opredeljeno za to možnost, da bonekdo priletel, opredeljujemo pa neka druga
               letališča, ki so bistveno bolj oddaljena, celo obstoječe letališče za to mesto je
               trikrat bolj oddaljeno, kot pa je to. Zakaj ne bi izkoristili te priložnosti? Pa
               takih primerov je še nekaj. Jaz vsekakor mislim,da moramo to popraviti in omogočiti
               tudi ostalim letališčem, Lesce, Slovenj Gradec, Murska Sobota, da to prednost in
               možnost izkoristimo.</p>
               <p>Opozoril bi še na to, da imamo zelo veliko območje na primorsko-notranjskem, kjer
               nimamo locirana neka pomembnejša urbana regionalna središča in bi kazalo razmisliti
               tudi o tem, ker imamo precejšen del zahodne meje zelo prazne.</p>
               <p>Nekaj bi pa rad rekel glede tudi same opredelitve izhodišč za varovanje naravne
               krajine. O tem smo danes tudi že kar precej slišali. Jaz imam občutek, da imamo v
               naši državi dve predvsem antagonistični stališči, ki ju razumejo dve specifični
               grupaciji. Lahko bi poenostavili in bi rekli, da gre za nek boj interesov: urbani in
               ruralni. Po moje je žalostno, da so precej izključujoči z obeh strani.Imamo ljudi, ki
               živijo v zelo ruralnem območju, v prelepi naravi in sanjajo, kako se bodo najhitreje
               možno razvili, gledajo svet po televiziji, velikih centrov, in si želijo, da bi se
               čimprej približali temu. Po drugi strani pa nimajo možnosti oziroma nimajo osnovne
               infrastrukture, zato se lahko premalo tenkočutni pri umestitvi določenih stvari v
               prostor in ohranjanju narave, zato so pri tem svojem delovanjem lahko celo na videz
               agresivni. Na drugi strani imamo populacijo, ki živi v <q>"trinajstem"</q>, seveda pod
               navednicami, nadstropju urbanega centra v Ljubljani nekje, in nostalgično sanja o
               prelepi naravi. In vidi v drugi grupaciji nesporno vedno nekega rušilca naravne
               kohezije in se nostalgično vrača v naravo, dejansko pa v naravi zelo malo prebiva ali
               pa nikoli, bolj malo kot nikoli. Po eni strani željo po svetu, ki ga gledajo po
               televiziji, na drugi strani želijo, ker smo Slovenci tudi v mesta več ali manj prišli
               z dežele, da se bi vrnili v tiste lepe gozdičke, z zverinicami in rožicami in Rdečimi
               kapicami in bi pasli ovčice in ne vem kaj.</p>
               <p>In oboji so precej agresivni in se izključujejo. In eden ni imel čuta za naravo,
               večkrat ga je zanemaril, drugi pa ni imel čuta za potrebe teh ljudi, ki v tej naravi
               prebivajo in imajo tudi dejanske potrebe in želje.</p>
               <p>In dobro bi bilo, če se bi ta stališča nekoliko zbližala. Gospod Jelinčič je tudi
               nostalgično omenjal, kaj se bo zgodilo s prelepo naravo na Krasu s postavitvijo teh
               vetrnic. Da se razumemo, jaz tudi imam zelo velike pomisleke glede lokacije teh
               vetrnic. Ampak me po drugi strani tudi skrbi, ker opazujemo nek Kras, ki ga imamo v
               glavah, pa ga več ni, ki je že 70% zaraščen. In tukaj nihče nič ne stori, razen da
               govori in pripoveduje, kako je to lepo v naravi in potem kar vse iz tega izgine, pa
               ponavadi še tisti, ki pravljice pravi, kako je tam lepo, izgine. Potem pa ni nič več.</p>
               <p>Dobro bi bilo, da bi se ti poli malo uravnotežili, da bi se malo streznili z obeh
               strani, in da bi naredili eno sprejemljivo stvar. Sicer mi imamo rešitev, lahko
               natrpamo vse v eno mesto, ali pa nekaj mest, pa bodo malo v mestu, ko se bodo pa
               naveličali, bodo pa šli malo v naravo. Zelo malo bo tistih, ki bi samo v naravi
               ostali, pa tistih, ki bi bili vedno v mestu. Sicer je način življenja že sedaj tako
               pripravljen, da živimo lahko na več lokacijah.</p>
               <p>Ampak to ni prava rešitev in ni rešitev iz strategije, tu na koncu, ni rešitev
               policentričnega razvoja. V kontekstu tega vas gospod minister tudi sprašujem
               naslednje. Mi imamo pri zaščiti naravne krajine ugotovitev, da imamo sedaj zakonsko
               zaščitenega 5,9% območja Slovenije, napovedujemo pa, da bi bilo potrebno zaščititi
               preko 30% tega območja. Jaz se sprašujem, prvič, koliko imajo evropske države,
               povprečne, primerljive. Ali je mnogo evropskih držav, ki imajo tako visoko stopnjo
               zaščite ali pa višjo, in katere so? To je ena stvar. V kontekstu Natura 2000
               sprašujem, če je to usklajeno tudi z Naturo 2000. Seveda pa postavljam tudi eno
               dilemo za tako visoko stopnjo. Slovenija je država, ki ima dva milijona prebivalcev,
               približno. 20 tisoč kvadratnih kilometrov, z idealno evropsko poseljenostjo, skoraj
               100 prebivalcev na kvadratni kilometer in z velikim številom naselij na kvadratni
               kilometer. Imamo tudi države, ki so večje, ampak imajo prebivalstva bolj
               skoncentrirano v enem ali pa več centrih,imamo pa zelo proporcionalno disperzirano
               poselitev. In zelo težko si predstavljam, da pri tako disperzirani, proporcionalni
               poselitvi države si lahko dovolimo tako visoko stopnjo obsega zaščite, ne da bi to
               trčilo ob različne interese, ki jih prinaša urbano okolje in ki jih prinaša okolje,
               ki ni urbano. Zato bi dobronamerno, gospod minister, prosil, če bi na teh mojih nekaj
               vprašanj odgovoril. Pričakujem pa, da te dileme in tudi nekatere evidentne anomalije,
               ki so v tej strategiji, da bomo do drugega branja po glavni obravnavi jih tudi
               odpravili. Hvala lepa.</p>
            </sp>
            <sp xml:id="SDZ3-Redna-35-2004-03-25.sp254">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Butolen.</p>
            </sp>
            <sp xml:id="SDZ3-Redna-35-2004-03-25.sp255">

               <speaker>ANTON BUTOLEN:</speaker>

               <p>Hvala za besedo, gospod predsedujoči. Spoštovani gospod minister s svojo ekipo.
               Kolegice poslanke in kolegi poslanci.</p>
               <p>Kot je bilo že danes rečeno, je strategija prostorskega razvoja izjemno pomemben
               dokument. Veseli me, da je ta dokument od takrat, ko smo ga prvič zagledali, do sedaj
               doživel nekatere popravke, ki so se v nekateri meri ublažili nekatere zadeve, ki so
               mene posebej motile. Kljub temu bi dejal, da je vsaj v enem poglavju še vedno
               notranje protisloven. Predvsem želim govoriti o poselitveni politiki.</p>
               <p>Zakaj je notranje protisloven? Na eni strani imamo lepo zapisane ukrepe za
               spodbujanje preprečevanja praznjenja prostora, na drugi strani pa vrsto ukrepov, ki
               preprečujejo gradnje na tem prostoru. In na ta način je v resoluciji, v analizi
               stanje zelo kakovostno analizirano. Ugotavlja se, da se podeželje prazni, predvsem se
               praznijo hribovita in odmaknjena področja, praznijo se območja ob bodoči schengenski
               meji. Leta 2020 naj bi tako bilo v Sloveniji na treh četrtinah ozemlja samo še
               četrtina prebivalstva in na eni četrtini ozemlja tri četrtine prebivalstva. Glede na
               takšno analizo stanja, bi človek pričakoval, da bodo v strategiji predlagani ukrepi,
               ki bodo vsaj ublažili, če že ne preprečili in zaustavili izseljevanje s teh področij.
               Vendar menim, da v ciljih poselitvene strategije ni tako in da je ravno nasprotno. Če
               seveda to strategijo gledamo skupaj z že sprejetim ZUREP-om in z zakon o graditvi
               objektov, se praktično razpršena gradnja, ki je avtohtona gradnja, na velikem delu
               slovenskega ozemlja praktično nemogoča. Razlogi so pa komunalni. Če citiram,
               <q>"razpršena poselitev, veliko število naselij in topografske danosti močno vplivajo na
               obseg in strukturo komunalne infrastrukture"</q>. To se pravi, da presojamo to poselitev
               samo z vidika okoljske obremenitve in komunalne infrastrukture.</p>
               <p>Menim, da je problem večplasten in da bi moral biti obravnavan interdisciplinarno. Tu
               so še razni drugi vidiki, ki so izjemno pomembni.</p>
               <p>Predvsem bi dejal, da je izjemno pomembno stanje o bodoči schengenski meji, kot je
               tudi že danes bilo povedano. Bojim se, da bo tako sprejeta strategija poselitve še
               dodatno pospešila praznjenje že do sedaj demografsko ogroženih območij, še posebej ob
               tej južni meji, ki jo toliko poudarjamo. Slovenija je majhna dežela, sprašujem se,
               ali si lahko z nacionalnovarnostnega vidika privoščimo praznjenje zemlje ob bodoči
               schengenski meji. Kaj to pomeni? Ali v tem pogledu ščitimo s to strategijo tudi
               slovenski nacionalni interes? Bojim se, da ne oziroma, če že, ne dovolj.</p>
               <p>Predpostavka, da bo tri četrtine slovenskega prebivalstva živelo na eni četrtini
               slovenskega ozemlja, ob tej predpostavki se torej sprašujem, zakaj je potrebno tako
               zavzeto preprečevati razpršeno gradnjo, ki je avtohtona na velikem delu slovenskega
               ozemlja in pred kom ščitimo to ozemlje. Kdo ga bo pozidal, če praktično ugotavljamo
               da ni ljudi, ki bi želeli tam živeti? Morda bi bilo dobro, če bi v strategiji kje
               pisalo, ne samo, <q>"sanacija razpršene gradnje je potrebna tudi s stališča varovanja
               kulturne krajine in urbanističnih vrednot"</q>, jaz bi ta stavek obrnil in bi napisal:
               <q>"Ohranjanje poselitve krajine je potrebno tudi s stališča varovanja kulturne krajine
               in urbanističnih vrednot."</q></p>
               <p>Iz tega razloga, kot sem že prej poudaril, menim, da je strategija v taki obliki, kot
               jo imamo sedaj pred seboj, že precej izboljšana, vendar še ni v taki meri, da bi dala
               optimistično upanje, da se nadaljnja degradacija demografsko ogroženih območij na
               podlagi te strategije ne bo zmanjšala oziroma preprečila in sem zato glede te
               strategije v tem pogledu skeptičen. V ostalih delih pa je seveda strategija po mojem
               mnenju dovolj dobro pripravljena. Hvala lepa.</p>
            </sp>
            <sp xml:id="SDZ3-Redna-35-2004-03-25.sp256">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Tanko.</p>
            </sp>
            <sp xml:id="SDZ3-Redna-35-2004-03-25.sp257">

               <speaker>JOŽE TANKO:</speaker>

               <p>Hvala lepa, za besedo. Najprej bi podobno, kot so ugotavljali mnogi razpravljavci
               pred mano, opozoril, da imamo pred seboj zelo načelen dokument. Parlament praktično
               ne odloča o ničemer, razen o tem, da sprejme ta dva poročevalca, vse kar je
               izvedbenega, vse to ostane v rokah vlade in vlada o tem vsem suvereno odloča.</p>
               <p>Prebral bi iz tega obsežnega materiala en odstavek na 113. strani, to je v
               obrazložitvah, kjer piše točno takole: <q>"Na področju regionalnega razvoja pride do
               oblikovanja regij oziroma pokrajin z davčno avtonomijo, soliden partner za
               medregionalno sodelovanje na evropski ravni. Regionalne razlike se zmanjšujejo tudi
               zaradi spodbujanja medregionalnega in prekomejnega sodelovanja z regijami sosednjih
               držav. Opuščajo se historične regije, ki nimajo več življenjske možnosti, kot
               posledica razvojne inercije še odzgodnjega srednjega veka. Razvijajo se lokalna in
               regionalna informacijska omrežja, ki spodbujajo razvoj virtualne lokalne demokracije.
               Potem še naprej piše: "</q>Nakazana varianta vzdržnega razvoja je brez dvoma temeljnega
               pomena za spodbujanje pestrega, kakovostnega in polnega življenja v vsakem kraju in
               vsaki regiji".</p>
               <p>Zanima me, ker to je verjetno izbrana varianta, to je varianta D, ki zagovarja
               oziroma opredeljuje vzdržni prostorski razvoj, pa me zanima, kaj pravzaprav pomeni
               razvoj virtualne lokalne demokracije. Kaj si predlagatelj pod tem pojmom pravzaprav
               predstavlja? To je ena od stvari, ki bi jo rad še bolj natančno vedel.</p>
               <p>Naslednja stvar, ki je tudi v tej varianti, govori o vzdržnem prostorskem razvoju,
               je zapisano, da se bodo dogajale koncentracije. Se pravi, da potem ne moremo več
               govoriti o vzdržnem ali pa recimo o enakomernem prostorskem razvoju, ampak je v
               ozadju nekaj drugega. To se pravi, v obrazložitvi piše, da se bodo tudi v tej
               najoptimalnejši varianti za Slovenijo dogajale koncentracije, to se pravi
               zgoščevanja, poselitve v večjih urbanih centrih, poselitve ob avtocestnem pasu. Vse
               to lokalno, regionalno prebivalstvo se bo enostavno selilo v ta propulzivna območja,
               v te regijske in pa tudi centre, ki nastajajo ob avtocestah. To je po moje zelo
               problematično, kajti vsaj v tej izbrani strategiji bi morali opredeliti boljšo pot.
               Obmejna področja, je bilo tudi že poudarjeno, se praznijo. Že iz zgodovine vsi dobro
               vemo, kaj se je zgodilo povsod tam, kjer meja ni bila poseljena oziroma kjer meja ni
               bila branjena.</p>
               <p>Jaz mislim, da zavarovanje meje tudi z nekaj policaji ali pa z nekaj deset policaji
               ni možno. To področje lahko varujejo in nadzirajo samo tisti, ki tam živijo. Samo ti
               ljudje vedo, kdo je prebivalec in kdo emigrant. Samo ti vedo, in to zelo dobro, ker
               tudi upravljajo s tem prostorom, ker tam živijo, obdelujejo, urejajo gozd in polje,
               kaj se pravzaprav na tem področju dogaja. Mi pa smo zastavili koncept, ki bo najprej
               iz teh perifernih, prav obmejnih delov, kasneje pa še iz drugih, posesal praktično
               vse prebivalstvo. In nastaja brisan prostor, prazen prostor. Prostor, kjer se bodo
               srečevale samo velike zveri.</p>
               <p>Jaz razumem interese kapitala. To se pravi, kapital pač želi tja, kjer se najlažje
               in najhitreje obrne, kjer je najbolj na dosegu vse, kar potrebuje. Vendar razumem pa
               tudi interese države, to se pravi, da ohranijo poseljeno površino, da ohrani
               podeželje in država bi morala s protiukrepi, to se pravi s spodbudami za ohranitev in
               tudi s spodbudami za rekultiviranje opuščenega oziromadegradiranega prostora, da se
               ta prostor ponovno oživi, bodisi za stanovanjski, bodisi za poslovne namene.</p>
               <p>Prav tako nisem prepričan, da se bo s to strategijo, ki ste jo tukaj obdelali, da se
               bodo zmanjšale razlike med regijami. Jaz mislim, da ta trditev ne drži, kajti tudi
               sedaj imamo vrsto ukrepov, vrsto mehanizmov, zakon in sklad,ki omogoča črpanje
               sredstev namensko za taka področja, pa vendar se v tem delu kaj posebnega ni
               premaknilo in razlike med regijami se celo povečujejo.</p>
               <p>S tem, kar ste pa vgradili pod pojmom <q>"vzdržni regionalni razvoj"</q>, pa si upam
               trditi, da bodo še bistveno bolj povečale razlike znotraj regij. Kajti prišlo bo do
               koncentracij prebivalstva v nekaj večjih središčih, v nekaj večjih naseljih, ostalo
               bo pa praktično čisto vse zamrlo Mislim, da na tak način ne bo možno izpeljati
               variante, ki ste jo tukaj predvideli kot osnovno. Že prej v razpravi sem omenil, da
               vidim enega izmed pomembnih ukrepov državne investicije v lokalnih področjih za razne
               institucionalne oblike, to se pravi razne domove za starejše, domove za invalide, s
               čimer bi z dobrimi, kvalitetnimi delavnimi mesti, in to z relativno primerno količino
               delovnih mest, zadržali z varnimi plačami prebivalstvo v teh območjih. Zadržali bi
               šolstvo, zadržali bi inteligenco in istočasno omogočili tudi pogoje za razvoj drugih
               dejavnosti, ki jih sicer to področje ne bo nikoli imelo, ker ne bo pogojev.</p>
               <p>Tu bi samo še to dodal, da je ta trenutna politika na tem področju povsem drugačna,
               kajti ne dolgo od tega smo sprejemali določene zakone, s katerimi smo institucije, ki
               so bile po takih manjših lokalnih območjih, v smislu racionalizacije državne uprave
               zapirali in selili v večja središča.</p>
               <p>Skratka, vse tisto, kar naj bi prispevalo s strani države k skladnemu regionalnemu
               razvoju in pa k dostopnosti delovnih mest, smo podrli. In potem pišemo deklaracijo o
               skladnem regionalnem razvoju in nevzdržnem razvoju. Ni mogoče, ker država točno tam,
               kjer lahko ukrepa, to pa je v tem javnem sektorju, dela ravno nasprotno. In ni
               pričakovati, da bodo pa potem drugi gospodarski subjekti ravnali tako, kot država ne
               počne in ne izvaja te politike.</p>
               <p>Ena od zadev, za katero ocenjujem, da v tem programu, v tej strategiji ni dobro
               obdelana, pa je področje parkov. Spomnim se začetka mandatov, ko so se po terenu
               dogajale in razvijale številne razprave o vzpostavitvi novih krajinskih parkov,
               kočevski in snežniški park in tako naprej. Govorilo se je, ne vem, o 25-ih oziroma
               30-ih odstotkih slovenske površine, ki jo je potrebno zaščititi. In parki naj bi bili
               eden pomembnejših razvojnih turističnih argumentov, atributov v teh področjih. Ta del
               je v neki organizirani politiki, v nekem organiziranem delu popolnoma zamrl. Mislim,
               da že kakšno leto se na tem področju s strani institucionalne politike, se pravi
               vladne politike, nič posebnega ne dogaja. Mislim, da je to področje, ki bi ga morali
               mnogo bolj natančno, mnogo bolj precizno obdelati in tudi v bistvu napisati v
               strategiji, kdaj se kaj pričakuje, kje se kaj pričakuje in kaj pravzaprav za to
               potrebujemo. Hvala lepa.</p>
            </sp>
            <sp xml:id="SDZ3-Redna-35-2004-03-25.sp258">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Veber. Prav na kratko.</p>
            </sp>
            <sp xml:id="SDZ3-Redna-35-2004-03-25.sp259">

               <speaker>JANKO VEBER:</speaker>

               <p>Hvala lepa za besedo. Želim izraziti protest za tako škandalozno pripravljen
               dokument s prostorskega razvoja za področje Kočevske.</p>
               <p>Nerazumljivo mi je, da ni predvidena niti cestna povezava, kot je danes že
               predvidena, da ni železnice, da ni plinovodnega omrežja, da ni ne nazadnje niti
               statusa središča nacionalnega pomena na tem območju. Tako na kratko želim povedati
               samo naslednje. Pričakujem, da bo v nadaljevanju vključen v ta program, čezmejna
               cestna povezava, da bo imela ta status, da bo imela železniško povezavo nacionalnega
               pomena, da bo tudi središče nacionalnega pomena Kočevje, zato ker se nima kam drugam
               povezovati. Seveda želim tudi to, da <gap n="..."/><stage>/Nerazumljivo./</stage> <gap n="..."/> območje skrčite na obseg
               pragozda in na kanjon reke Kolpe. Vse ostalo je ekonomska raba, od katere zavisi
               življenje in delo 1 600 ljudi. Hvala.</p>
            </sp>
            <sp xml:id="SDZ3-Redna-35-2004-03-25.sp260">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Komljanec.</p>
            </sp>
            <sp xml:id="SDZ3-Redna-35-2004-03-25.sp261">

               <speaker>JANEZ KOMLJANEC:</speaker>

               <p>Hvala, gospod podpredsednik. Spoštovane kolegice in kolegi. Moje mnenje je, da je ta
               dokument, ne samo potreben, ampak tudi prepotreben.</p>
               <p>Na splošno bi rekel, boljši je slab kot nobeden, ampak mislim, da ni slab. V zadnjih
               mesecih je doživel že marsikakšno dopolnitev, pa tudi pričakujem, da bo marsikakšno
               današnje mnenje še upoštevano in bo izboljšalo ta dokument. Resolucija je pač neka
               prognoza obstoječega na bodočnost in mislim, da ta mogoče še premalo poudarjena,
               glede na to, da verjetno ni dovolj podatkov, ampak pričakujem, da jo bo možno
               dopolnjevati, kar je logika. Zdi se mi škoda, bila bi lahko veliko boljša, ampak
               seveda teh 12 let, ko je nastajala, verjetno intenzivno v zadnjih letih, tudi ni bilo
               mogoče, če bi bile izdelane vse regionalne, razvojne, prostorske, vse zasnove
               regionalnega prostorskega razvoja, vseh 12-ih statističnih regij, zaenkrat vemo, da
               je to izdelano samo za Koroško in za Savinjsko in da se izdeluje še za Koprsko, ta
               trenutek še ni dokončana, potem bi verjetno bilo veliko lažje. Ta dokument se
               sprejema prav tako na ministrstvu za okolje in prostor, izdeluje ga vsaj v teh
               primerih urbanistični institut v sodelovanju z regionalnimi razvojnimi agencijami, se
               pravi na terenu, če tako rečem in seveda te vsebine, ki bodo sprejete v teh
               dokumentih, če bi danes mi imeli ta dokument, 12 takih dokumentov, potem bi bilo to
               zelo enostavno sestaviti. Tudi pričakujem, da se bo upoštevalo v tem dokumentu vse,
               kar bo sprejeto v tem dokumentu, da bo to prišlo tudi v strategijo. To je verjetno
               tudi, kar nekateri kritizirajo s svojih področij, verjetno tudi ravno ta
               pomanjkljivost, da tak dokument ni povsem izdelan. To pomeni, to je nek osrednji
               dokument, ki bo seveda med državno strategijo in med občinskimi prostorskimi plani in
               je seveda potrebno, da se ve, kaj se na nekem regionalnem nivoju začrtuje kot
               regionalne posebnosti in potrebe, ne samo, posebnosti.</p>
               <p>Dajmo se malo spomniti, ta dokument je nekje sredi lanskega leta bil potem še kar
               bistveno spremenjen, tako v decembru pa v februarju pa tudi danes je na klopi v
               Poročevalcu že pravzaprav četrta sprememba, kar jo jaz osebno poznam. Mogoče je bila
               pred tem še tudi kakšna. Naj izrazim zadovoljstvo, da je končno recimo tudi ravno v
               februarju dokončno bila potegnjena tudi tako imenovana nova tretja prometna razvojna
               os, ki je ne samo, ampak izredno pomembna za Koroško, posebej pa še pomembna za vse
               regije, ki jih sedaj povezuje. Gre za hitro cesto, za smer, ki bo povezala, avtocesto
               Celovec-Gradec z avtocesto preko Slovenj Gradca in Velenja Ljubljana-Maribor, pa
               potem avtocesto Ljubljana-Zagreb, šla seveda mimo Novega mesta in Metlike na Karlovac
               ali mogoče tudi preko Črnomlja na Bosiljevo in bo tako pravzaprav povezovala tam,
               kjer je Slovenija najširša in najmanj povezana, direktno S-J, regije karlovško-reško,
               belokranjsko-dolenjsko, posavsko, savinjsko, šaleško, koroško regijo, in Koroško,
               mislim na avstrijsko. In seveda bo steklo neko življenje med temi regijami. Seveda na
               nek način, če jih pogledate, so zelo zapostavljene oziroma večina njih spada v manj
               razvite. To se zagotovo ne bo zgodilo v trenutku, je pa življenjskega pomena, da
               odpremo te regije. Vemo točno, da tam, kjer ni ceste, ni prometa. Vemo tudi, kaj
               pomeni dobra prometna povezava s središči, kaj pomeni odprtje v svet, in to posebno
               mi Korošci znamo še kako dobro ceniti.</p>
               <p>Prav ob tej osi se bo razvila s povezavo z dograditvijo železnice, ki je bila že
               enkrat porušena med Dravogradom in Šoštanjem, bo prav na isti relaciji stekla in bo
               dokončno povezana tudi železniška proga. V dokumentu sem mimogrede opazil in verjetno
               pomotoma ni narisana železniška povezava Sevnica-Trebnje, verjetno je izpuščena
               pomotoma. Obstaja že in seveda z dograditvijo med Dravogradom in Šoštanjem bo tudi ta
               vertikala od Karlovca pa do Dravograda zopet vzpostavljena in naprej proti Avstriji.</p>
               <p>Še enkrat poudarjam, da je sprejetje tega dokumenta, ki ga je treba in ki se bo
               zagotovo v naslednjem času izdelalo za vse statistične regije, pomembna zasnova in
               tudi razprava na lokalnem nivoju vseh teh potrebah in določevanju teh, če hočete
               mednarodnih. Te so več ali manj že dobro stacionirane, potem pa še za nacionalne in
               regionalne in seveda tudi naprej občinske pomembne razvojne poteze v tem dokumentu,
               kar se tiče prostora in seveda tudi drugih vsebin.</p>
               <p>Zadovoljen sem tudi, da dobro piše, kaj bomo počeli z gozdovi. Mogoče drugače, da je
               dobro ugotovljeno, da je to največji naravni sistem v Sloveniji. Moram reči, da tudi
               zagotovo eden najbolj bogatih naravnih sistemov. In prav je, da je zapisano, da se bo
               spodbujala lesna proizvodnja, da se pa ne bo spodbujalo povečanje gozdnih površin. To
               so nekateri kolegi govorili o nekakšnem drugačnem, prenesem pomenu, ampak mislim, da
               je to pomembno. Potrebujemo kvalitetne gozdove, ne pa zaraščene Slovenije. In rad bi
               še tudi rekel, jaz se pridružujem, da je potrebno zavarovati 30%, jaz nisem proti
               temu slovenskega ozemlja, s parki takšnimi ali drugačnimi. Tukaj notri verjetno ne
               spadajo varovalni gozdovi in pa gozdni rezervati, ki so drugačna posebnost in jih
               tudi potrebujemo. Je pa verjetno v teh parkih zelo pomembno, da ljudje, ki bodo v teh
               parkih živeli, morajo imeti bistveno več možnosti za boljše življenje, kot jih imajo
               zdaj. Se pravi, park mora biti privlačen za življenje tistih prebivalcev, ne pa da
               jih spravi v črne kuhinje, tam se ne da živeti. To je lahko lepahiša za muzej, ampak
               v črni kuhinji danes pač noče več nihče živeti. In mislim, da se bodo tudi na
               lokalnem nivoju in povsod tam, kjer bo do parkov prihajalo, tudi trudili za to, da bo
               regulativa v tem parku tako zgrajena in tako urejena, da bo interes živeti v tem
               parku, da bo park ponujal možnosti, ki jih največkrat zdaj ne in se te prostori prej
               razseljujejo kot pa naseljujejo.</p>
               <p>Jaz pričakujem in želim, da bi se določene stvari v tem času, ko je dokument v
               parlamentarni proceduri, še s pripombami, ki so pač na mestu in ki sodijo v dokument,
               še dopolnil in mislim, da bomo imeli v letošnjem letu, v našem mandatu dokument, ki
               ga nujno in zelo potrebujemo. Hvala lepa.</p>
            </sp>
            <sp xml:id="SDZ3-Redna-35-2004-03-25.sp262">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Kremžar.</p>
            </sp>
            <sp xml:id="SDZ3-Redna-35-2004-03-25.sp263">

               <speaker>LEOPOLD (LEO) KREMŽAR:</speaker>

               <p>Hvala lepa predsedujoči. Težko je napisati dokument s takšnim naslovom, kot je, da
               bi vsi bili zadovoljni. To je praktično nemogoče.</p>
               <p>Zato je konec koncev namenjena tudi ta razprava, da se stvari dopolnijo, saj tu ne
               gre za ocenjevanje dela ministra ali ministrstva ali so dobro opravili nalogo ali ne.
               Zato seveda me veselijo razprave, ki gredo v smer izboljševanja dokumenta. To je
               namen tega, dodajmo še stvari, ki jih je treba dodati, amandmirajmo v drugem delu in
               sprejmimo dokument, ki bo dejanska osnova tako pomembnega področja, kot je prostorski
               razvoj Slovenije.</p>
               <p>Zato bom poskušal opozoriti samo, ne bom ponavljal vsega tega, kar je bilo rečeno,
               samo na eno malenkost, ki bi lahko povzročila neljube posledice in je še čas in
               možnost, da se zadeva popravi. Gre namreč za, mogoče v tem trenutku slišati
               nepomembno zadevo, kdaj začne veljati ta dokument. Tako kot piše tu, naj bi začel
               veljati s 1. julijem leta 2004. Ta datum za seboj potegne seveda nekatere posledice,
               povzroči lahko nekatere težave in zato ta hip in danes opozarjam na to, kar je to
               možno seveda popraviti do končnega sprejetja. V teku so ta hip v Sloveniji spremembe
               prostorskih aktov, občinskih, kar v velikem številu, mislim, da so tam nekje okoli
               30, če ne več občin, kolikor je meni znano, na ministrstvu gotovo imate natančne
               podatke. To so prostorski akti, ki so jih začeli v lokalnih okoljih spreminjati leta
               2001 in pozneje, se pravi, da so nekje v zaključni fazi. Zna se zgoditi in bi bilo
               dobro, da bo velika večina teh do 1. julija končana in potem seveda ne bo nikakršnih
               težav. Tam, kjer temu ne bo tako, in govorim izključno o teh, ki so že v fazi, ne
               samo začetka, ampak kar krepke izdelave, se pa stvari seveda bistveno spreminjajo. Po
               tej strategiji je potrebno najpozneje enem letu sprejeti prostorski redSlovenije in
               tako naprej na osnovi te strategije občinske, vse skupaj pa je po nekih ocenah
               približno tri leta. To ni nič slabega, ker pač se rabi svoj čas tudi to. Ampak če se
               bo to zgodilo 1. julija, tiste lokalne skupnosti, ki ne bodo imele dokončanih teh
               prostorskih aktov, bodo praktično veliko dela, postopkov in tudi denarja vrgle stran
               in bodo morale, kar je še huje, počakati kar dve ali tri leta, da bodo določene
               stvari v svojih okoljih, ki so jih zdaj začele, tudi uresničile. To za seboj lahko
               potegne veliko težav na gospodarskem področju, infrastrukturi in tako naprej.</p>
               <p>Zato bo moj predlog in jaz upam, da bomo to lahko uredili in dogovorili do
               naslednjega branja in do končnega sprejetja, da se tam, kjer se to ne bo, in velja
               seveda izključno in govorim o teh, ki ne bodo uspeli končati teh postopkov, da se
               naredi izjema. Dve možnosti sta, ena je ta, da začne strategija veljati recimo
               1.1.2005, ni pa nujno, lahko bi bilo tako s tem, da se lahko prostorski red začne
               pripravljati takoj, ker bo že sprejeta. Druga, verjetno lažja, varianta je, da se pa
               v nekih končnih, ali pa ne vem kakšnih določbah tega odloka opredeli, da za te in te,
               ki so že začeli, da se jim dovoli, da dokončajo postopek po starem. Seveda ne velja
               za koga, ki bi to začel sedaj, in dana ta način se izognemo težavam in tudi seveda
               velikim stroškom, ki se že v teh fazah nastali. Hvala lepa.</p>
            </sp>
            <sp xml:id="SDZ3-Redna-35-2004-03-25.sp264">

               <speaker>PODPREDSEDNIK VALENTIN POHOREC:</speaker>

               <p>Hvala lepa kolega Kremžar. Lidija Majnik dobi besedo za razpravo. Prosim.</p>
            </sp>
            <sp xml:id="SDZ3-Redna-35-2004-03-25.sp265">

               <speaker>LIDIJA MAJNIK:</speaker>

               <p>Hvala lepa. Če smo strategijo gospodarskega razvoja opredelili kot krovni dokument,
               iz katerega morajo izhajati vsi ostali strateški dokumenti, mora tudi strategija
               prostorskega razvoja vsebovati iste cilje in vizije. Za te iste cilje in vizije pa
               morajo skrbeti prav vsi vladni resorji.</p>
               <p>To zahtevo bi rada ilustrirala le na primeru strategije razvoja prometa. Na karti,
               objavljeni v Poročevalcu, so narisani slovenski interesi v mednarodnem povezovanju,
               predvsem 5. in 10. koridor. Tudi teksti govorijo o teh naših interesih, naj jih
               citiram, v začetnih poglavjih, kjer govorimo o enakovredni vključenosti Slovenije v
               evropski prostor piše: <q>"Pri pospeševanju povezanosti s širšim evropskim prostorom se
               krepi konkurenčnost slovenskih mest v evropskem urbanem omrežju,skrbi za učinkovito
               povezanost slovenskih infrastrukturnih omrežij v evropska infrastrukturna omrežja"</q>,
               tako imenovani TEN in naprej, <q>"Slovenija mora kot del velikih evropskih regij,
               alpske, mediteranske, podonavske, srednjeevropske in lege na obrobju balkanske
               prevzeti aktivno vlogo in izkoristiti svoj položaj"</q>. Še dalje: <q>"V tem povezovanju
               mora biti Slovenija enakovreden partner, zato krepi obmejna urbana naselja in s tem
               povečuje vpliv slovenskih obmejnih regij. Slovenija se s svojo gospodarsko javno
               infrastrukturo vključuje v evropska infrastrukturna omrežja TEN, ki se v Sloveniji
               uresničuje v okviru 5. in 10. panevropskega prometnega koridorja. Na vplivnih
               območjih velikih sosednjih mest, Trsta, Zagreba, Gorice, Gradca, Reke, se spodbuja
               tak razvoj skupnih regij, ki bo pospeševal prostorski razvoj na slovenskem ozemlju z
               načrtovanjem učinkovitih mestnih mrež, gospodarskih con, turističnih središč in
               drugih dejavnosti"</q>.</p>
               <p>Vsi teksti so praktično stari že več kot desetletje, sedaj so samo novelirani. Zato
               je še toliko bolj zaskrbljujoča nečuječnost ministrstva za promet in ministra Jakoba
               Presečnika. O spreminjanju našega dela 5. koridorja, panevropskega železniškega
               koridorja, smo bili obveščeni posredno, in sicer šele takrat, ko je kolega Vili
               Trofenik postavljal poslansko vprašanje na prejšnji seji državnega zbora. V
               ponedeljek pa mu je minister odgovarjal. Njegov odgovor je bil sicer zelo
               optimističen, toda sprejetju amandmaja na odboru, kjer je bil opazovalec gospod
               Podobnik, bi lahko vsaj pravočasno nasprotoval in tako preprečil glasovaje v
               Evropskem parlamentu. Saj se vendar poslanci in naši opazovalci v Evropskem
               parlamentu že sedaj povezujejo s sorodnimi strankami. Zato sem prepričana, da so bili
               gotovo obveščeni o tem, kakšen amandma se pripravlja glede na to, da so ga vložile
               evropske ljudske stranke.</p>
               <p>Če bodo z njihovo pomočjo na prihajajočih volitvah uspeli, se bojim za usodo naših
               nacionalnih interesov. Upam, da bo vsaj sedanje pozno reagiranje obrodilo sad, in
               bomo skupaj z Madžarsko uspeli ohraniti staro traso in smer
               Ljubljana-Pragersko-Hodoš-Budimpešta. V nasprotnem primeru bo severovzhodni del
               Slovenije, pri tem mislim predvsem na spodnje Podravje in Pomurje, pa tudi Luka
               Koper, saj je bil sprejet amandma tudi za tisti del petega koridorja, izrinjen iz
               vseh razvojnih priložnosti.</p>
               <p>Razvojni tokovi na petem koridorju, od Barcelone do Kijeva, bodo v glavnem namenjeni
               razvoju naših konkurenčnih mest, na našem koncu sta to Gradec in Zagreb in ob morju
               Trst. Ali so severovzhodna Slovenija lahko le še zelena oaza, ekološka zelena oaza,
               ki bo zaradi zaščite vodnih virov morala biti omejena tudi pri tem?</p>
               <p>V zvezi s prometnimi tokovi opozarjam tudi na karto, ki prikazuje usmeritve za
               razvoj prometnega sistema in kjer ni vrisan del hitre ceste Slovenska Bistrica-Ormož,
               in sicer v delu od Slovenske Bistrice do Hajdine. Pričakujem seveda popravek na tem
               delu tega strateškega dokumenta. Hvala.</p>
            </sp>
            <sp xml:id="SDZ3-Redna-35-2004-03-25.sp266">

               <speaker>PODPREDSEDNIK VALENTIN POHOREC:</speaker>

               <p>Hvala, kolegica Majnikova. Besedo dobi Aleksander Merlo za svojo razpravo. Prosim.
           </p>
            </sp>
            <sp xml:id="SDZ3-Redna-35-2004-03-25.sp267">

               <speaker>ALEKSANDER MERLO:</speaker>

               <p>Hvala za besedo, gospod predsedujoči. Jaz ne bom ponavljal, kar so moji predhodniki
               že danes večkrat povedali.</p>
               <p>Jaz mislim, da, kot je kolegica Majnikova povedala, jaz upam, da bomo ostali zelena
               in cvetoča pokrajina, prijazna za življenje ljudi, dobromiselnih in zaščitnikov
               okolja.</p>
               <p>Pri vseh teh zadevah pogrešam danes tu, ko je bilo že govora o letalskih prevozih in
               kdo bo imel dovoljenja in kdo ne bo imel dovoljenja za pristajanje mednarodnih letov
               oziroma manjših letal, se pojavljajo problemi v področjih, kjer imajo interese v
               turizmu, to so recimo, Kras z Lipico in bližnjo Divačo, ki ima mini letališče in v
               enakem položaju je Postojna, ki prav v zadnjem času poskuša ponovno revitalizirati
               naš svetovno poznani biser Postojnsko jamo. V tem kontekstu vidimo, da bo, kakor že
               neštetokrat, Postojna nekje zaobidena s strani države in imela bo še večji občutek,
               da postaja odlagališče za to, kar tej državi ne koristi oziromačesar bi se ta država
               rada rešila. To veste, da smo v preteklem obdobju dobivali marsikaj, kar si nismo
               želeli, obdržali smo proti volji naših občanov vadbišče, vojaško vadbišče Poček in od
               tega praktično nič iztržili. Sedaj, ko se usmerjamo v turizem, jaz upam, da bodo
               predstavniki ministrstva prisluhnili tudi zadevam turističnih delavcev, ki nekje
               želijo in vidijo v kategorizaciji našega letališča tudi v tem kontekstu neko
               implementacijo turistične ponudbe in storitev, ker je ekipa, ki je prevzela vodstvo
               Postojnske jame, perspektivna in že dela z voljo in zagnanostjo tudi v tujini in
               ponovno poskuša vračati to svetovno slavo, ki je Postojnska jama imela in je šla na
               žalost v tujini že v pozabo. Vemo pa, kaj v tujini vse turistom prikazujejo in kaj
               jim imamo mi za pokazati.</p>
               <p>Tako jaz vidim absolutno, da v javni, detajljni razpravi vključimo vse te manjše
               letališče objekte v to strukturo, kajti to državo ne bi nič stalo, pač pa bi za
               lokalne skupnosti ogromno pomenilo. Tako upam, da bo ta želja padla na plodna tla.
               Hvala lepa.</p>
            </sp>
            <sp xml:id="SDZ3-Redna-35-2004-03-25.sp268">

               <speaker>PODPREDSEDNIK VALENTIN POHOREC:</speaker>

               <p>Hvala lepa kolega Merlo. Jožef Špindler ima besedo.</p>
            </sp>
            <sp xml:id="SDZ3-Redna-35-2004-03-25.sp269">

               <speaker>JOŽEF ŠPINDLER:</speaker>

               <p>Hvala lepa predsedujoči, spoštovane poslanke in poslanci. Prisrčen pozdrav.</p>
               <p>Mislim, da je ta prostorska strategija ob pravem času nekako prišla ne svetlo, ker
               smatram, da je to nujno potrebno za našo državo Slovenijo. Iz prostorske strategije v
               glavnem izhaja, da so tukaj upoštevanje družbene, gospodarske, okoljski, kakor tudi
               lokalni dejavniki prostorskega razvoja Slovenije. Na prostorski razvoj Slovenije
               vplivajo spremenjene družbeno ekonomske razmere ter z njimi povezane razvojne
               opredelitve države. Ob tem ima vsekakor pomembno vlogo proces regionalizacije, po
               mojem večanje vloge lokalne ravni, krepitve pomena prostorske <gap n="..."/><stage>/Nerazumljivo./</stage><gap n="..."/>
               predvsem posamičnih lokalnih dejavnikov, demografskih trendov, migracije, kakor tudi
               spremembe gospodarske in socialne strukture prebivalstva. Spreminjanje vrednostni in
               načina življenja, v vsakem primeru prostorska strategija mora upoštevati zahteve po
               zagotavljanju ter varovanju kakovosti okolja.</p>
               <p>Ohranjanje narave, varstvo prostorske identitete in kulturne dediščine ter varstvom
               in izboljšanje kvalitete bivalnega delovnega okolja so vsekakor temeljne razvojne
               zahteve, ki jih prostorska strategija vključuje kot sestavni del usmerjenega
               prostorskega razvoja. Vendar ne na račun tistega, ki je to kvaliteto življenja znal
               očuvati skozi našo zgodovino. Sedaj se mu pa velikokrat omogoča njegov nadaljnji
               gospodarski razvoj. Republika Slovenija v strategiji opredeljuje svoja izhodišča,
               kakor tudi cilje razvoja, ter globalno zasnovo prostorskega razvoja države, podaja
               razvojne usmeritve za posamezne prostorske sisteme, poselitev, infrastrukturo in
               krajino ter določa ukrepe za njihovo izvajanje večkrat tudi brez posluha do želja
               posameznih lokalnih skupnosti, kljub temu da se velikokrat onemogoča njihov nadaljnji
               razvoj in kljub zatečenemu stanju in upoštevanju predpisanih ukrepov. To so stvari,
               ki nas na nek način mučijo. Pa tudi mislim, da bi tu med te kraje pisane pod 14.
               točko, pomembno mesto Ptuja in naprej, tu bi morali biti tudi po moje Ormož, Ljutomer
               in Gornja Radgona. To so neverjetna strateška mesta, ki gravitirajo - Ljutomer in
               Ormož na hrvaško področje, Gornja Radgona pa na avstrijsko področje. V nasprotnem
               primeru se bo odhod delovne sile posebej v sosednjo pokrajino Avstrijo kar nadaljeval
               s tega obmejnega območja.</p>
               <p>Nadalje pa bi tudi rad povedal, da sta Ormož in Ljutomer vseeno železniški in cestni
               križišči. Tako v Ormožu proti Hrvaški, naprej proti Ljutomeru, naprej proti Madžarski
               in proti Avstriji. Na drugi strani pa je Ljutomer tudi tisto železniško križišče, ki
               ima še vedno navezavo z Gornjo Radgono oziroma bodoča nova navezava na avstrijsko
               Radgono, ki jo nekako želijo pripeljati iz avstrijske Radgone proti Murski Soboti.
               Mislim, da je to nemogoče sprejeti, glede na to, da je ta proga obstoječa do Gornje
               Radgone praktično. Tam je samo treba zamakniti tisti del proge, ko so praktično
               Avstrijci zdaj zgradili, tisti stari del proge in bi jo morali malo peljati okrog
               avstrijske Radgone in mislim, da so tu prav gotovo te stvari nujno potrebne.</p>
               <p>Naslednja stvar, na katero želim opozoriti, je pa predvsem Ormož-Ljutomer in pa
               morda še ta del občina Razkrižje, ki so striktno obmejna območja. In ta območja se
               nam močno praznijo. Mislim, da je to nujno potrebno, da se ta strategija razvoja, da
               se malo več posveti mogoče tem trem mestoma, ki sem jih omenil. Mislim, da imamo tudi
               še čas v tej strategiji to popraviti. Veliko je teh stvari, ki jih ima prav gotovo to
               območje, ki ga mi domačini imenujemo Prlekija. Ali pa ste pozabili na to ime?
               Prlekija je bila vedno prisotna in ni nič manj vredno področje od Prekmurja. In to še
               posebej, kar ješe v Prlekiji, imamo zelo kvalitetne vrtine vode, imamo zelo
               kvalitetno vodo, vsaj ljutomersko območje. Ljutomersko vodno zajetje spada, mislim,
               med najkvalitetnejše vodno zajetje v Sloveniji, kar bi morali še posebej čuvati na
               tem območju. Mislim, da je teh zajetij možno še več poiskati in da bi lahko zadostili
               potrebam, ne samo tega konca, ampak tudi večjega dela Slovenije po kvalitetni pitni
               vodi.</p>
               <p>Druga stvar, to ruralno področje, to je že večina mojih kolegov povedala, da ga je
               treba na nek način obvarovati, pa tudi mogoče omogočiti malo posamične gradnje na
               posameznih področjih, še posebej v teh obmejnih območjih. Kaj se nam dogaja? Kjer so
               vinogradniška območja se ponavadi to podeželje prazni, glede na težko delo, na
               nemogoče delovne razmere. Tako bi morali ljudi na tem področju zadržati. Če izgubimo
               ljudi s teh področij, potem si ne moremo več predstavljati kvalitetne vinogradniške
               proizvodnje. Danes je širše kmetijsko področje razumljivo po tej strategiji kot
               ravninski predel. Vendar v tem delu Prlekije in Slovenskih Goric pa so ravno ti
               ruralni predeli izredno pomembni za nas, posebej tam, kjer raste vinska trta, ker
               praktično druge kulture na takih strmih legah ni moč gojiti. Mislim, da je to en
               velik prispevek države Slovenije, kakor tudi širšemuobmočju. Vsaj moramo se zavedati
               tega, da slovensko vinogradništvo spada, ali pa bom rekel, to območje severovzhodne
               Slovenije spada v 5% svetovnih špic najkvalitetnejših vin.</p>
               <p>Toliko na kratko. Mislim, da bomo ostale stvari še v drugi obravnavi popravili in še
               marsikaj mogoče k tej strategiji tudi dodali. Tudi z razumevanjem ministrstva za
               okolje in prostor in ljudi, ki na tej strategiji delajo. Hvala.</p>
            </sp>
            <sp xml:id="SDZ3-Redna-35-2004-03-25.sp270">

               <speaker>PODPREDSEDNIK VALENTIN POHOREC:</speaker>

               <p>Hvala kolega Špindler. To je bila razprava poslank in poslancev. Zdaj bi pa dal
               besedo vladi, gospod minister imate besedo.</p>
            </sp>
            <sp xml:id="SDZ3-Redna-35-2004-03-25.sp271">

               <speaker>MAG. JANEZ KOPAČ:</speaker>

               <p>Hvala lepa, gospod podpredsednik. Poskušal bom na kratko, 15 minut imam časa,
               preleteti nekatere od pripomb oziroma nanje odgovoriti.</p>
               <p>Najprej generalno na teme, o katerih so govorili poslanec Sok, Tanko, Veber, Kebrič,
               še nekateri. Mnogi od vas ste se pridruževali naši oceni, ki je vsebovana v poglavju
               o ocenah stanja in razumem, da so izhodišča skupna. Skratka, da se v vsem tem
               strinjamo. Pri tem je potrebno poudariti, da je pred nami, ko smo pisali strategijo,
               bila dilema, kako rešiti ali kako zastaviti reševanje nakazanih problemov:
               konceptualno ali projektno. Nekateri od razpravljavcev ste si želeli projektno,
               posamezne lokacije, drobne točke na zemljevidu. Nam zakon o urejanju prostora, tega
               si tako ali tako nismo želeli, ampak tudi zakon o urejanju prostora nam tega ne
               dopušča, zavezuje nas h konceptualni zastavitvi reševanja problemov.</p>
               <p>Strategija prostorskega razvoja, ki je pred vami, kaže smer, konkretna merila določa
               prostorski red Slovenije, ki je podzakonski akt na podlagi strategije. Veliko je bilo
               diskusije o posameznih ukrepih. Lahko jih dopolnjujemo, ni problem, vendar se je
               potrebno zavedati, da mnoge ukrepe prinašajo druge strategije, na primer nacionalni
               program izgradnje avtocest, ki ste ga tu imeli pred kratkim. To je eden od ukrepov,
               ne moremo tega ponavljati v strategiji prostorskega razvoja in tudi ne moremo čakati
               na spremembo strategije, da bi potem nek resorni strateški dokument šele lahko
               sprejemali. Del ukrepov je tudi v pristojnosti občin. Skratka, nabor ukrepov, ki se
               tu lahko pojavijo, je omejen, ampak to ni slabost strategije, strategija pač daje
               samo nastavek tudi za potem sektorske ukrepe.</p>
               <p>Drugo tematsko področje - naselja. Mi strategijo prostorskega razvoja Slovenije
               naslanjamo na omrežje naselij. To predvsem zaradi usmeritve tako imenovane družbene
               infrastrukture. Rabimo to omrežje zaradi usmerjanja stvari, ki jih lahko na
               regionalni ravni učinkoviteje rešujemo. Moram povedati, da imamo tu omrežjenaselij
               razdeljeno na 40 večjih naselij, najprej tri, Ljubljana, Koper, Maribor, potem je
               druga raven, 14 pomembnejših naselij, tretja raven je 20 pomembnejših naselij. In na
               to omrežje naselij se obeša cela strategija. S tem poskušam pojasniti morda tudi
               nerazumevanja pri nekaterih diskusijah.</p>
               <p>Naslednja tema, ki ste se jo dotikali - gradnja. Mnogo je bilo govora o razpršeni
               gradnji, zakaj ne bi bilo več razpršene gradnje, nekateri pa, zakaj je še tisto, kar
               je, dovoljeno. Zakon o urejanju prostora eksplicitno, pa to piše v strategije ali pa
               ne, narekuje, da mora najprej biti gradnja znotraj obstoječih naselij. To je zakonska
               omejitev. Znotraj obstoječih naselij najprej na degradiranih in na zapuščenih
               zemljiščih. Mimo tega ne moremo, ne vi, ne mi, pri presojanju recimo občinskih
               prostorski aktov. Prioritete morajo določiti občine same. Izven naselij pa je moč iti
               oziroma v širitev naselij pa je moč iti izjemama, že zakon določa izjeme, in možno je
               iti tudi v razpršeno gradnjo tam, kjer je to avtohtonivzorec. Ta avtohtoni vzorec je
               tu posebej poudarjen. V prostorskem redu Slovenije pa bomo to specifiko nekaterih
               slovenskih območij, kjer je to avtohtoni poselitveni vzorec, kot so na primer Haloze,
               še poudarili.</p>
               <p>Gospod Brejc je imel veliko diskusijo o turizmu. Mi smo tu izhajali iz iskanja
               ravnovesja med željo po množičnem turizmu, v posameznih območjih, in pa željo po
               popolni zaščiti narave. Strategija prostorskega razvoja mora iskati kompromis med
               skrajnostmi. Zato smo seveda predvideli izven naselij,da se mora turizem predvsem
               prilagajati naravi. Smučišča tam, kjer je to primerno. Vodno smučanje tam, kjer je to
               primerno, in tako naprej. Govoril je o vodovarstvenih območjih, da bi morala biti
               deležna večjih denarnih spodbud. To sicer ni tekst strategije ali pa tema strategije,
               ampak kmetijsko-okoljski programi posebej to na primer izpostavljajo.</p>
               <p>Govoril je o sanaciji odlagališč komunalnih odpadkov. Tu seveda ni generalne
               usmeritve v strategiji prostorskega razvoja. To je predvsem v pristojnosti občin.
               Ponekod imajo na tem celo golf igrišča. Zakaj pa ne?</p>
               <p>Govoril je o tem, da bi morali na, tam, kjer naj bi se preprečevalo zaraščanje,
               predvsem spodbujati kmetijsko rabo. Spraševal je zakaj ne druge rabe, na primer
               rekreacijske. Se strinjamo, takih konkretnih pripomb smo veseli in z njimi je treba
               seveda ustrezno dopolniti tekst.</p>
               <p>Potem je gospod Veber in mnogi drugi so spraševali, zakaj ni vrisana, recimo Avšič,
               cesta med Brežicami in Rogatcem oziroma Rogaško Slatino, Veber pravi, zakaj ni
               vrisana že obstoječa železniška proga in tako naprej. Mislim, da je to malo
               nesporazum. Mi v ta dokument nismo risali regionalnih cest, obstoječih. Niti
               predvidenih. Nismo risali obstoječih regionalnih železnic, ki niso predvidene za
               daljinsko povezovanje ali prekomejno povezovanje. Zato vsega tega ni. To seveda ne
               pomeni, da bi se to ukinjalo ali karkoli. Je pač drugačen način priprave. Če bi
               želeli risati še vse to, teoretično je tudi to možno, potem bi morali priložiti še
               eno karto z zelo mnogimi črtami.</p>
               <p>Nekateri so govorili o 5. koridorju. Na primer Lidija Majnik, pa Jelinčič. 5. in 10.
               koridor v tem dokumentu planiramo tako, kot menimo, da je prav. Tako kot menimo, da
               so slovenske potrebe. Če kdo drug, Italijani ali Avstrijci, planirajo 5. koridor
               drugače, je to pač v njihovi pristojnosti. Mi menimo, da mora tak biti. Zato se
               seveda ne menimo za želje sosedov, kako to izpeljati.</p>
               <p>Potem je gospod Vizjak govoril o tem, da bi morala strategija biti v sozvočju z
               regionalnimi plani. Mi izhajamo iz predpostavke, da je strategija prostorskega
               razvoja nadrejena, da morajo torej regionalni plani biti v sozvočju s strategijo
               prostorskega razvoja države. Omenil je stavek, morda je res nekoliko nerodno napisan,
               v zvezi s časom izgradnje odlagališča radioaktivnih odpadkov. Res je, zakonodaja
               govori, da je do leta 2008 to potrebno narediti. Strategija je splošen dokument in
               ima pač splošnejšo dikcijo pred koncem obratovanja. Če to koga moti, lahko to tudi
               popravimo na 2008. Govoril je o letališču Cerklje in nekateri drugi ste tudigovorili
               o letališčih: Postojna, Sežana in še nekateri drugi. Kar se tiče letališča Cerklje,
               je treba reči, da so letališča, ki utegnejo biti letališča mednarodnega pomena, to
               sta dve letališči Gorica in Novo mesto, nakazani v strategiji zaradi približne
               enakovredne dostopnosti vseh območij v Sloveniji. To seveda ne pomeni, da kdaj bosta
               dobili to vlogo. Pomeni, da je nakazana. Pri čemer pa seveda letališče Novo mesto ni
               opredeljeno, ali je to Prečna ali je Cerklje. Takšna stvar se v karto ne riše. Morda
               pa se lahko zapiše v tekst, ampak to je potem vaša odločitev. Ta hip je v resnici
               večji poudarek dan letališču Prečna. Zato bi poudarek iz Prečne na Cerklje zahteval
               ustrezen amandma. Če se je res že začel uporabljati za civilno uporabo, potem bi
               morda to res bilo celo smiselno. Govoril je gospod Vizjak o tem, zakaj Brežice niso
               omenjene kot prometni terminal na mednarodni ravni. Gre za nesporazume. V karti so
               eksplicitno zarisane kot prometni terminal na mednarodni ravni.</p>
               <p>Gospod Terčon in še nekateri drugi so govorili o Naturi 2000 in o problemih, ki
               izhajajo iz tega. Dejstvo je, da so strokovne podlage za razglasitev posebnih
               varstvenih območij opredelile 38% Slovenije za določitev območja Natura 2000. In
               dejstvo je, da je določitev nekega območja kot posebnega varstvenega območja
               predstavlja določeno omejitev za ravnanje v tem prostoru. Ta zemljevid bomo zelo v
               kratkem razposlali v neko zelo krajšo javno diskusijo. Dejstvo pa je, da smo tukaj
               dolžni spoštovati direktivo in da tam, kjer se pojavlja pomembnejša populacija
               ogrožane rastlinske in živalske vrste, ki je pač na ustrezni listi, priloženi k
               ustrezni evropski direktivi, mi moramo, hočeš-nočeš, to območje razglasiti za posebno
               varstveno območje. Nek manjši manever je možen, vendar kjer se pojavlja pomembnejša
               populacija, to ni možno. Zato se bomo kakšnemu od konfliktov, ki bi se pojavil na
               podlagi sedaj predvidenih 38% z neko krajšo javno razpravo lahko morda izognili,
               mnogim pa verjetno ne.</p>
               <p>Nekateri so spraševali o tem, ali, se opravičujem, prej pri letališčih nisem
               dokončal vsega, kar sem mislil povedati. To, da letališče ni opredeljeno kot
               mednarodno, tudi ne mednarodno nižjega ranga, ne izključuje, da se neko zelo lokalno
               letališče, neka steza ne uporablja tudi za pristajanje letal iz tujine. Vendar to
               seveda pomeni, da mora spoštovati ustrezne norme iz zakona o letalstvu. To, da se pa
               v strategiji ne pojavlja kot letališče mednarodnega pomena, pa seveda pomeni, da ni
               usmeritev države prednostno usmerjena v določitev neke točke kot letališča
               mednarodnega pomena, da država tega ne spodbuja, preprečuje pa ne.</p>
               <p>Potem je gospod Kremžar govoril o začetku veljavnosti. Še enkrat bi rad poudaril.
               Nam, se opravičujem, ker bom uporabil ta izraz, zastavica pade 21. julija letos
               zaradi direktive o celoviti presoji vplivov na okolje. Do takrat moramo spraviti pod
               streho strategijo prostorskega razvoja in prostorski red. Prostorski red že nastaja
               sedaj vzporedno in bo v maju tudi že neka mini javna obravnava. Tako ga bomo imeli do
               1. julija pripravljenega v celoti. Čim bi bila sprejeta strategija, ga lahko
               naslednji teden sprejmemo na vladi. To je naša ambicija. Ne bomo čakali eno leto, kot
               zakon omogoča, ampak takoj, v nekaj dneh šli v sprejem. Mi sicer lahko strategijo
               uveljavimo, morda ne s 1. julijem, ampak z10. julijem, morda teoretično celo s 15.
               julijem, ampak do 21. julija morata biti pa oba teksta sprejeta. Zato hitimo.</p>
               <p>Časa mi je zmanjkalo. Moram pa reči, da sem hvaležen za marsikatero sugestijo, ki je
               opozorila, kje je kakšen nedosleden tekst<gap n="..."/></p>
            </sp>
            <sp xml:id="SDZ3-Redna-35-2004-03-25.sp272">

               <speaker>PODPREDSEDNIK VALENTIN POHOREC:</speaker>

               <p>Minister, dokončajte, normalno.</p>
            </sp>
            <sp xml:id="SDZ3-Redna-35-2004-03-25.sp273">

               <speaker>MAG. JANEZ KOPAČ:</speaker>

               <p><gap n="..."/> včasih pa tudi na kaj, kar smo morda slabo napisali. <gap n="..."/><stage>/Opozorilni znak za
               konec razprave./</stage><gap n="..."/> To bomo seveda poskušali urediti do druge obravnave v obliki
               ustreznih amandmajev.</p>
               <p>Še gospodu Baroviču nisem odgovoril, čeprav del njegove diskusije nisem razumel, pa
               pri njem bi rad posebej poudaril to, mnogi, mnogi ste diskutirali o posameznih
               tekstih iz obrazložitve. To morda nam ni v čast. Ampak ta obrazložitev je nastajala
               kot plod več deset avtorjev, ki imajo med seboj tudi neusklajeno dikcijo, ki so
               pisali tekst v času, ko nekatere stvari še niso bile znane, pa sedaj zanje že dobro
               vemo. Tako obrazložitev morda o vseh stavkih ali pa vseh točkah, ni povsem ustrezna.
               Prosil bi vas, da temu ne posvečate prevelike teže. Ključno je, kaj piše v odloku.
               Tekst, ki je zmotil gospoda Baroviča, je bil v zvezi z deponijami komunalnih
               odpadkov, kjer je potem podal trditev, kako država obremenjuje občino Trbovlje. In tu
               bi rad samo zanikal to njegovo trditev. Regionalna deponija stane 440 milijonov, od
               tega je 220 milijonov dala država občini, mora dati skupaj 220 milijonov, od tega
               odpade 55 milijonov po mojih podatkih na Trbovlje, in še to bo občina Trbovlje lahko
               plačala iz državne takse. Morda pa imam tudi kakšen napačen podatek ta hip, pa se že
               vnaprej opravičujem.</p>
               <p>V glavnem upam, da sem na najbolj pomembne pripombe odgovoril. Če pa na kaj nisem,
               pa bom morda še opozorjen. Hvala lepa.</p>
            </sp>
            <sp xml:id="SDZ3-Redna-35-2004-03-25.sp274">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Ostalo je še nekaj časa na voljo. Sprašujem, če želi še kdo razpravljati,
               da bi še ta čas porazdelil? Najprej bom zapisal. Mamić, Veber<gap n="..."/> Še kdo? Sok se mi ni
               javil. Sok, želite razpravljati? Zdaj je čas. Torej kolega Mamić, Veber in Sok.
               Zaenkrat po pet minut. Prosim, kolega Mamić, imate besedo.</p>
            </sp>
            <sp xml:id="SDZ3-Redna-35-2004-03-25.sp275">

               <speaker>IVAN MAMIĆ:</speaker>

               <p>Hvala lepa. Danes smo slišali dosti zanimivih stvari, zelo pomembnih. Jaz bom govoril
               o stvareh, ki mene še najbolj zanimajo, kar sem že izpostavljal tudi lansko leto.</p>
               <p>Me zanima, recimo, pri prenovi naselij, kjer so stare hiše posebno v strnjenih
               naseljih že v takem stanju, da so nevarne tudi za mimoidoče, kako se ta problem
               rešuje drugod, če ga mi ne znamo rešiti? Če ga znamo, hvala bogu. Mislim, da je to en
               tak pereč problem. Največji problem je v tem, da lastniki ali so nedosegljivi ali je
               toliko dedičev in tako naprej. Ampak problem je pa ljudi, ki živijo blizu takih
               objektov. Zato jaz predlagam, če se da na kakšen način rešiti, da se tisti objekti
               obnovijo, kar bi bilo dosti bolj poceni, posebej za mlade družine, da pridejo do
               stanovanjskih površin oziroma do stanovanja, ali pa naj se porušijo, da ne ubijejo
               kakšnega mimoidočega.</p>
               <p>V Sloveniji je ostalo precej objektov bivše JLA, vojašnice ali pa kakšna skladišča.
               Po moji presoji, gradbeniški, mislim, da jih velika večina ni primerih za obnovo iz
               konstrukcijskih razlogov. Statik bi gotovo rekel, da je to za porušiti. Pa tudi v
               arhitektonskem smislu po moje bi bilo najboljše, da se to enostavno odstrani in se
               sama lokacija nameni za kakšno industrijsko cono ali pa tudi naselje ali pa karkoli.
               Lahko se da tudi malim podjetnikom v uporabo tiste objekte, ki so dobri ali pa na
               novo naj jih zgradijo. Bilo bi prav, da bi tukaj država tudi pripomogla, stimulirala
               te ljudi, niti proizvodnja ne steče, pa že plačajo take davke, da je grozljivo, da ne
               govorimo o vlaganju v infrastrukturo itd.</p>
               <p>Prebral sem danes v časopisu, da v Benkovcu na Hrvaškem, ki je redko naseljeno in so
               zapuščene hiše, država ponuja parcele zastonj in kupi toliko gradbenega materiala, da
               se mlade družine vračajo. Če se vam zdi smešno, vam bom prinesel časopis in boste
               videli, kaj piše. Ne mislim jaz, da bi Slovenija morala biti toliko dobrodušna, pa
               delati ravno take usluge, ampak neke omilitve bi morale biti tukaj za te ljudi, da
               jih malo stimuliramo za življenje. S tem se tudi obnavlja zapuščeno podeželje. Vemo,
               kakšno je podeželje, da ne bi o njem govoril, se je govorilo o tem podeželju še in
               še. Ker mi časa zmanjkuje bi omenil samo še vetrnice.</p>
               <p>Jaz sem v začetku bil zelo navdušen nad gradnjo vetrnic. Ko pa sem malo bolj spoznal
               detajlno, da so to stebri pet metrov premera pri tleh, 52 metrov visoko, plus
               vetrnica, ki je, mislim, 30 metrov, tisto pero ali kar je že, pride na 80 metrov
               višine. Tu se bodo morali sami ljudje odločiti, kje bodo te vernice. Ne vem, kako bo
               šlo skozi.</p>
               <p>Glede na vse to, kar smo danes slišali, ker je to, kar smo danes slišali, ker je
               toliko pripomb, toliko vprašanj, toliko pobud, predlagam, da bi se to vse upoštevalo
               in bi se naredil nov Poročevalec, da bi se izognili velikemu številu amandmajev, tako
               kot smo recimo za zakon o graditvi objektov elegantno, dvakrat se je delal oziroma
               trikrat Poročevalec, tako da je bilo amandmajev še vedno dosti, ampak neprimerno
               dosti manj, kot jih je bilo na začetku. Hvala.</p>
            </sp>
            <sp xml:id="SDZ3-Redna-35-2004-03-25.sp276">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Janko Veber, ima besedo.</p>
            </sp>
            <sp xml:id="SDZ3-Redna-35-2004-03-25.sp277">

               <speaker>JANKO VEBER:</speaker>

               <p>Na odgovore ministra bi rad povedal, da seveda nisem zadovoljen z njimi, kajti želim
               opozoriti na to, da se pogovarjamo o razvoju. Če želimo napraviti posnetek
               obstoječega stanja, potem je to to, kar je zarisano oziroma nekaj manj, ampak resno
               manj. Cesta Ljubljana-Kočevje-Petrinja-Delnice se navezuje na avtocestni križ Hrvaške
               Reka-Karlovacin ima status čezmejne cestne povezave. V tem dokumentu ima zgolj
               status, cesta nacionalnega pomena. Nima pomena ceste za čezmejno povezavo. Dejstvo pa
               je, da že danes ta cesta je temu namenjena. In to, kar predlagam in pričakujemo v tem
               razvoju, da bo v tej strategiji prostorskega razvoja ta cesta opredeljena kot cesta
               za čezmejno povezavo. Samo to. Legalizacija tega, kar v bistvu že danes je. Če se pa
               ta cesta neha na Kočevskem, potem bi razumel, OK. se neha, ampak se ne, gre naprej in
               je pomembna.</p>
               <p>Glede železnice. Nacionalni program razvoja slovenske železniške infrastrukture je
               bil pred leti sprejet, vendar danes ugotavljamo, da se ne izvaja in da so se nekatere
               stvari tudi ob tej progi že bistveno spremenile. Država se je odločila, da bo imela
               ob tej progi pomembno skladišče naftnih derivatov nacionalnega pomena. Ugotavljamo,
               da ta proga ne izpolnjuje pogojev, da vlak zapelje s polno cisterno do tega
               skladišča, kar pomeni, da je prevoz dražji in nevarnejši, ker pač pa pol prazna
               cisterna je izredno nevarna za to, da se vagon prevrne.</p>
               <p>Torej se je vmes že nekaj zgodilo, ker je potrebno potem tudi z infrastrukturo
               ustrezno rešiti in zapisati. Samo mesto Kočevje izpolnjuje kriterije po tej
               strategiji, ki so zapisani, kdaj lahko neko mesto postane kraj oziroma središče
               nacionalnega pomena. Deset tisoč prebivalcev je pomembno za razvoj tega območja,
               Kočevska se nima kam drugam navezati, na Belo krajino ne gre, Ljubljana vemo, da je
               poglavje za sebe, za smer Notranjske nimamo nobenega razvojnega potenciala v tej
               strategiji. In to območje lahko živi samo od tega, kar tam ima in status - središče
               nacionalnega pomena Kočevje pač mora imeti, če želimo premakniti razvoj na tem
               območju naprej. In ker izpolnjuje resnično te pogoje, pričakujem, da bo to tudi
               zapisano.Tudi če pogledate razporeditev središč, mest z nacionalnim pomenom, je samo
               ne vem, področje Karavank pa Julijskih Alp primerljivo s Kočevsko. Ampak vendarle
               Karavanke in Julijske Alpe so povsem drug svet. Kočevska je povsem normalna dežela,
               ki se lahko razvija in ima vse pogoje, klimatske in višinske in ne vem še kakšne.
               Zato govorim o tem, da moramo peljati razvoj tudi na tem območju naprej. Če pogledamo
               razvod plinovoda, ravno tako ne vem, zakaj ne bi bilo možno načrtovati, ker gre za
               načrtovano izgradnjo plinovodnega omrežja, ki je tudi vprašanje, kdaj in kako bo, pa
               vendarle, zakaj to območje ne bi smelo biti priključeno na to omrežje, ki gre
               skorajda v neposredni bližini mimo. Gre za odsek Novo mesto-Nova Gorica in to je
               vsega, ne vem, mogoče 20 kilometrov od predvidene trase, ki še ni niti locirana
               natančno. To v tem programu ni zarisano. Vsi ostali večji kraji so priključeni, na
               železniško omrežje in na to plinovodno omrežje in na ustrezno cestno omrežje. To
               območje je pa žal primerljivo po tem, kar je sedaj zarisano, samo s Karavankami in
               Julijskimi Alpami.</p>
            </sp>
            <sp xml:id="SDZ3-Redna-35-2004-03-25.sp278">

               <speaker>PODPREDSEDNIK VALENTIN POHOREC:</speaker>

               <p>Hvala lepa. In še kolega Alojz Sok ima besedo za razpravo.</p>
            </sp>
            <sp xml:id="SDZ3-Redna-35-2004-03-25.sp279">

               <speaker>ALOJZ SOK:</speaker>

               <p>Hvala lepa za besedo. Rad bi še enkrat opozoril, kar sem že v uvodni obrazložitvi,
               da so dejansko nekatera naša področja danes v Republiki Sloveniji tako razseljena,
               tako prazna, da bi bilo smiselno razmišljati o nekih spodbudnih ukrepih. In če bo
               dejansko se uresničevalo to, kar je napisano na 134. strani, ko pravite, da jetreba
               absolutno preprečevati razpršeno gradnjo, in sicer piše med drugim: <q>"Razpršena
               gradnja je sporna predvsem zaradi nizke gostote poselitve, zlasti še na obrobju mest
               in v obmestnih naseljih. Razpršena gradnja naselij onemogoča racionalnost komunalne
               opreme, onemogoča racionalno rabo energije, saj so sistemi prenosa preveč razvejani,
               zapleteni in energetsko potratni."</q> V tem sistemu, ko sprejemamo neko novo resolucijo
               o energetskem programu, bi bilo možno tudi drugače razmišljati. Se pravi, če bomo v
               Sloveniji uvajali uporabo obnovljivih virov energije, biomase, potem seveda takšna
               predpostavka o energetski potratnosti in pa razvejanosti v tem kontekstu odpade.
               Bojim pa se, če bi na celotnem področju Slovenije preprečevali razpršeno gradnjo, da
               bi nekatera področja, kot so na primer področje Slovenskih goric, ali pa področje
               Haloz, v bodoče še hitreje zgubljala prebivalstvo, kot se to danes že dogaja. Če se
               do neke mere dovoljuje razpršena gradnja, zagotavljamo to, da ta območja kljub vsem
               tem trendom, ko se ljudje preseljujejo iz podeželja v mesta, da nekako še ohranjamo
               ljudi na tem področju in da v zvezi s tem tudi obdržimo to kultiviranost kulturne
               krajine. Ne da bi jo pravzaprav s tem uničevali.</p>
               <p>Če so se na ta področja priselili določeni ljudje, s tem je tudi seveda bila
               vzpostavljena komunalna infrastruktura, posodobile so se ceste, napeljeval se je, ne
               vem, vodovod, telefonija, in kraji kot takšni so s tem pridobili. Moram še to
               povedati, da so to infrastrukturo največkrat ti priseljenci sami investirali, ali pa
               dobršen del sredstev, ob tem seveda, da so jim pomagale tudi občine. Zelo malo je k
               temu prispevala država. Zato bi bilo nesmiselno, da bi v bodoče na celotnem področju
               Slovenije ta problem obravnavali enako.</p>
               <p>Jaz mislim, da bi o teh zadevah morali v tem odloku o prostorskem planu nekoliko
               drugače zapisati in mogoče te zahteve iz zakona o urejanju prostora, ker to izhaja od
               tam, nekako omiliti, videti, če je smiselno. Če namreč nekdo ne dobi gradbenega
               dovoljenja, sam vem, da smo v naši občini na ministrstvo poslali okrog 330 vlog v tej
               smeri, da se ljudem dovoli investirati, pa je potem bilo rešena pozitivno manj kot
               polovica vlog v prostorskem planu naše občine. Če pa pogledam področje, kjer sem se
               sam odločil graditi hišo, pa je nekoč vitalna vas, kjer je bilo, ne vem, mogoče za en
               razred otrok, danes v bistvu brez, mislim, da na celem hribu, celem tistem področju
               je samo en učenec. Če bomo imeli takšno politiko preprečevanja, so ogrožene ne samo
               poselitev, ampak tudi delovanje tistih institucij, v prvi vrsti šolstva, za katerega
               pa smo v preteklosti namenjali ogromna finančna sredstva. Jaz vam predlagam, da o tej
               zadevi razmislite in mogoče v samem odloku to nekoliko blažje zapišete in da bi bilo
               možno na takšnih področjih, kot so Haloze, Slovenske gorice, pa tudi druge bi lahko
               našteval, le do neke mere graditi tudi na takšen način. Hvala lepa.</p>
            </sp>
            <sp xml:id="SDZ3-Redna-35-2004-03-25.sp280">

               <speaker>PODPREDSEDNIK VALENTIN POHOREC:</speaker>

               <p>Hvala lepa. In zdaj je prav, da dam še besedo ministru za odgovore na ta tri
               vprašanja oziroma razprave. Prosim.</p>
            </sp>
            <sp xml:id="SDZ3-Redna-35-2004-03-25.sp281">

               <speaker>MAG. JANEZ KOPAČ:</speaker>

               <p>Hvala za besedo. Najprej to zadnje, da ne bo nesporazuma. 134. stran, kjer ste brali
               to, gospod Sok, eksplicitno pravi, čeprav je to obrazložitev ne odlok: <q>"V Sloveniji
               je poleg razpršene poselitve, ki je avtohton poselitveni vzorec, močno prisotna
               razpršena gradnja."</q> Skratka, to poglavje govori o razpršeni gradnji, ki ni avtohton
               poselitveni vzorec. Torej o tisti, ki se nam zdi z urbanističnega vidika slaba
               oziroma najslabša možna rešitev. To je predvsem v okolici večjih mest. Pri tem paje
               treba reči, da je ena od oblik sanacije razpršene gradnje, to je tiste, ki ni
               avtohtoni poselitveni vzorec, tudi zgoščevanje.</p>
               <p>Gospod Mamić je govoril o prenovi naselij oziroma o konkretnih ukrepih v zvezi s
               prenovo v naseljih. To sicer ni stvar neposredno te strategije, pa vendar inšpekcija
               ima možnost v primeru, da se podira objekt, ki ogroža mimoidoče, odrediti rušenje, v
               skrajnem primeru lahko to celo sama zruši, tudi nekaj takih primerov imamo v
               Sloveniji. Lansko leto smo tudi sami rušili. Drugačepa je ključna stvar predvsem
               davčni sistem, zakon o davku na nepremičnine, ki žal že vse predolgo hodi v
               parlamentarne klopi, ima v tistem tekstu, ki ga jaz poznam, tudi določbo, po kateri
               se država v primeru neplačanega davka lahko usede na nepremičnino,potem ko dolg
               nanese določen znesek, lahko to na dražbi proda. Ključni problem pri takih
               razpadajočih objektih je v glavnem solastništvo. Spodbujamo pa tudi na drug način, na
               primer že z obstoječim nadomestilom za uporabo stavbnih zemljišč se da spodbujati
               tudi raba in obnova. Tako da nekaj instrumentarijev že obstaja.</p>
               <p>Gospod Veber, kar se plinovoda tiče, mi smo usklajevali z energetskim sektorjem
               oziroma z geoplinom. Tovrstne plinovodne povezave nikakor niso želeli predvideti
               zaradi neekonomičnosti. Teoretično bi jo lahko celo vrisali, vendar vnaprej bi
               vedeli, da tega v realnosti verjetno ne bo.</p>
               <p>Kar pa se cest tiče, pa moram reči, da prihaja do nesporazuma, malo tudi zaradi
               terminologije, ki smo jo noter uvedli. Cesta nacionalnega pomena, to je cesta
               Ljubljana-Kočevje in naprej na Hrvaško, je cesta, ki res gre čez mejo, ampak se ji ne
               reče čezmejna, kajti čezmejna se reče hitrim cestam, takim pa se reče, cesta
               nacionalnega pomena oziroma glavna cesta, v bolj znani terminologiji. Tako morda
               izhaja nekajteh hudih besed tudi iz nesporazuma, zaradi terminologije, ki smo jo
               uporabili pri poimenovanju cestnih povezav. Sicer pa, kar se tiče kraja nacionalnega
               središča, pa je seveda stvar posebne diskusije. Hvala lepa.</p>
            </sp>
            <sp xml:id="SDZ3-Redna-35-2004-03-25.sp282">

               <speaker>PODPREDSEDNIK VALENTIN POHOREC:</speaker>

               <p>Kolegice in kolegi, s tem zaključujem splošno razpravoČas je za prehod na glasovanja.
               O predlogu sklepa, da je predlog odloka primeren za nadaljnjo obravnavo, bomo v
               skladu s časovnim potekom seje odločali danes v okviru glasovanj, ob 19.55. Prekinjam
               to točko dnevnega reda. Vsem hvala za sodelovanje.</p>
            </sp>
            <sp xml:id="SDZ3-Redna-35-2004-03-25.sp283">

               <speaker>PREDSEDNIK BORUT PAHOR:</speaker>

               <p>Vabim vse kolegice in kolege v dvorano. Preden bomo prešli na glasovanje, vas samo
               želim obvestiti, da je včeraj prišlo do ene računalniške napake, ki jo moramo
               upoštevati pri našem delu. Ko je včeraj podpredsednik kolega Pohorec dal na
               glasovanje predlog vlade glede uveljavitve prvega odstavka 138. člena pri predlogu
               zakona o varstvu okolja, je glasovanje na izpisu pokazalo, da je bilo 63 navzočih, 42
               za in 21 proti. Kot veste, sklep ne more biti sprejet, če je več kot ena tretjina
               proti. Računalnik je pokazal, da je bila proti sklepu več kot ena tretjina dejansko
               jih je bilo pa ena tretjina, ker je bil napačno programiran, tako da moramo to
               upoštevati. Na podlagi navedenega vas obveščam, da bomo tretjo obravnavo predloga
               zakona opravili v torek po končani zadnji točki dnevnega reda, ker to ustreza
               dejanski odločitvi volji državnega zbora sinoči pri glasovanju. Računalnik je bil
               programiran na eno tretjino, poslovnik pa določa več kot eno tretjino, 21 pa je od 63
               točno ena tretjina, tako da se to upošteva. Prosim, kolega Sok.</p>
            </sp>
            <sp xml:id="SDZ3-Redna-35-2004-03-25.sp284">

               <speaker>ALOJZ SOK:</speaker>

               <p>Moram vas vprašati. Kaj pa je potem z izglasovanim sklepom, ker takoj za tistim smo
               izglasovali sklep, da vlada pripravi predlog za tretje branje?</p>
            </sp>
            <sp xml:id="SDZ3-Redna-35-2004-03-25.sp285">

               <speaker>PREDSEDNIK BORUT PAHOR:</speaker>

               <p>Ja, to je drug. To je proceduralni sklep. Ta proceduralni sklep stopi v veljavo, če
               proti njemu glasuje več kot ena tretjina. Bila je točno ena tretjina računalnik je pa
               napačno pokazal, da ni izglasovan. Boste dobili tudi pisno to informacijo Na podlagi
               navedenega vas obveščam, tako so tukaj pripravili, da bo državni zbor tretjo
               obravnavo predloga zakona opravil v torek 30.3. po končani zadnji točki dnevnega
               reda. Pregled sprejetih amandmajev in členov, h katerim so bili ti amandmaji
               sprejeti, boste prejeli na klop. Kvalificiran predlagatelj lahko amandmaje k temu
               členu vlaga do začetka tretje obravnave predloga zakona. Vam bom dal to informacijo
               tudi v pisni obliki. Mislim, da je prav, da jo imate pred seboj in če bo še kakšna
               diskusija, se lahko med to sejo pomenimo, do torka je še dovolj časa. Hotel sem vas
               samo obvestiti v zvezi s tem vprašanjem. <title>6. točka dnevnega reda - druga
                  obravnava predloga zakona o podpornem okolju za podjetništvo.</title> Prosim.</p>
            </sp>
            <sp xml:id="SDZ3-Redna-35-2004-03-25.sp286">

               <speaker>ANTON ANDERLIČ:</speaker>

               <p>Glede na to, da se že vračate na včerajšnjo sejo, je potrebno povedati. <stage>(Ali lahko
               prosim pustiš, da govorim?)</stage></p>
            </sp>
            <sp xml:id="SDZ3-Redna-35-2004-03-25.sp287">

               <speaker>PREDSEDNIK BORUT PAHOR:</speaker>

               <p>Prosim za mir v dvorani.</p>
            </sp>
            <sp xml:id="SDZ3-Redna-35-2004-03-25.sp288">

               <speaker>ANTON ANDERLIČ:</speaker>

               <p>Glede na to, da se vračate na včerajšnjo sejo, je potrebno jasno ugotoviti, da ste
               včeraj pri točki, ko je že bila zaključena razprava, dali besedo gospodu Ivanu v
               oklepaju Janezu, Janši in to mimo procedure. In seveda ni bilo mogoče izvesti
               polemike. In kar je najhujšeje to, da gospoda niste opozorili, niste mu dali opomina,
               v trenutku ko je žalil in to grobo užalil poslance in poslanke Liberalne demokracije.
               Danes sem šele dobil magnetogram. In potem sem šel gledat tudi televizijski posnetek,
               kjer direktno gospod obtožuje poslance in poslanke Liberalne demokracije, da so, <q>"do
               tega ste pripeljali s takšno politiko"</q> in tako naprej, <q>"na koncu kradete celo iz
               stečajnih mas"</q>.</p>
               <p>In gospod predsednik, prosim, da zagotovite ustrezno opravičilo poslankam in
               poslancem s strani kolega poslanca in tudi z vaše strani, kajti vi niti slučajno
               niste opozorili gospoda poslanca, da prvič ne govori o stvari, ki je na dnevnem redu,
               drugič, da seveda sploh ni imel možnosti takrat govoriti in tretjič, kar je najhuje,
               ob taki žalitvi, kleveti, ki je tukaj povedana, niste odreagirali in ga niste
               opomnili, da žali poslance in poslanke druge stranke. Magnetogram je tukaj, poglejte
               si še video posnetek. Sicer bomo pač morali zahtevati to javno še na drugačen način.
               Preberite si še enkrat.</p>
            </sp>
            <sp xml:id="SDZ3-Redna-35-2004-03-25.sp289">

               <speaker>PREDSEDNIK BORUT PAHOR:</speaker>

               <p>Poglejte, navajate del odgovora, ki je bil predsinočnjim, jaz sem utemeljeval svojo
               odločitev glede dajanja možnosti za replike, to pravico ima predsedujoči, tudi
               pojasnjeno, kdaj. Prosim vedno, tudi sedaj, da pri svoj nastopih in vsi odgovarjamo
               zanje, se poskušamo izogniti čemurkoli, kar bi kdo lahko razumeli za žalitev. To je
               neko osnovno izhodišče, iz katerega je treba izhajati. Predlagam, da se vsi po svojih
               močeh vključno z mano, kot najbolj odgovornim, potrudimo, da delo poteka v tem
               državnem zboru tako. Najprej in predvsem sem včeraj prosil in tudi danes oziroma
               predvčerajšnjem za mir v dvori, ko se vodi seja in tudi sedaj vas to prosim, tako da
               je mogoče lahko dajati besedo, opozoriti na kakšne spodrsljaje, napake ali kakšne
               besede, ki ne sodijo in potem pričakovati ustrezno reagiranje.</p>
               <p>6. točka, predlog zakona o podpornem okolju za podjetništvo. Prosim, za mir v
               dvorani. Vsak od nas je odgovoren za besede, ki jih izrečemo v tem državnem zboru.
               Kot predsedujoči, predsednik, skupaj z mojimi kolegi pozivam, ne bom dal besede za
               polemiko, rekli ste, samo odgovarjam na vaše besede, pozivam, da se vsak pri svojem
               nastopu izogne sleherni navedbi ali kvalifikaciji, ki bi jo lahko kdo razumel za
               žaljivo. Ali ni mogoče, da bi vsakdo v vsakem trenutku posegel v debato, če bi to
               delal, bi se utegnilo zgoditi, da bi preprosto motil normalen potek seje, prosim vse,
               da se kolikor je to mogoče in seveda se moramo, držimo poslovnika. Kolega Anderlič,
               predlagam, da ne nadaljujemo te diskusije. Prosim.</p>
            </sp>
            <sp xml:id="SDZ3-Redna-35-2004-03-25.sp290">

               <speaker>ANTON ANDERLIČ:</speaker>

               <p>Jaz sem zahteval v imenu poslank in poslancev, ki so ogorčeni sprejeli to izjavo in
               tudi potem nekajkrat gledali posnetek na televiziji in zahtevajo opravičilo od vas in
               od gospoda, ki je to izjavil. In to je vaša dolžnost, da zagotovite, ker med sejo, ko
               je to izjavil, ko so bili protesti iz klopi, tega niste zagotovili. Vi se boste
               odločili, kaj boste storili, mi se bomo pa pač odločili, kako bomo ravnali v zvezi z
               vašo odločitvijo.</p>
            </sp>
            <sp xml:id="SDZ3-Redna-35-2004-03-25.sp291">

               <speaker>PREDSEDNIK BORUT PAHOR:</speaker>

               <p>Kolega Anderlič, vam in vsem ostalim pravim, ne bom odpiral diskusije, nikomur
               drugemu ne bom dal besede. Prosim, za mir v dvorani.</p>
               <p>Te diskusije ne bomo vodili naprej. Svoje delo opravljam tako, kot menim, da je
               najbolje. Če se kdaj zgodi nekaj, kar kdo sodi za napako, se opravičujem. Tudi v tem
               primeru to lahko storim. Prosim, za mir v dvorani. Mislim, da ni potrebno, da
               nadaljujemo to polemiko in jo bom prekinil. Povedal sem, da je treba voditi seje
               tako, kot zahteva poslovnik. Če se kdaj to ne zgodi, in to z moje ali vaše strani, je
               mogoče tudi izreči opravičilo. Zame to ni nikoli problem. Nikogar tudi ne morete, ne
               morem prisiliti, da to stori. Meni to ni bilo nikoli problem, tudi v tem primeru ne.
               Vam zagotavljam, da bom tudi poslej vodil sejo tako, da bom takrat, ko bom ocenil, da
               je bila izrečena žalitev, to tudi opozoril, ko bo posegla beseda izven predmeta
               razprave, ga bomo na to tudi opozoril. Prosim za malo strpnosti v našem delu. Sem
               tudi rekel, kaj je moj odnos. Kdo drug lahko da tudi še kakšno drugo izjavo. Jaz sem
               svojo dal, predvsem zavezo, da bomo vodili sejo naprej tako, da bo tekla v skladu s
               poslovnikom in tudi z eno kulturo, ki jo naše delo zahteva.</p>
               <p>6. točka dnevnega reda. Prehajamo na 6. Proceduralna. Prosim.</p>
            </sp>
            <sp xml:id="SDZ3-Redna-35-2004-03-25.sp292">

               <speaker>JOŽE AVŠIČ:</speaker>

               <p>Gospod predsednik, spregledali ste, da se je gospod Janša javil k besedi in verjetno
               bi se želel opravičiti, pa mu ne dovolite. Prej ste rekli, da ga ne želite, da
               nikogar ne želite prisiliti. Dajte mu prosim možnost, da se opraviči. Hvala.</p>
            </sp>
            <sp xml:id="SDZ3-Redna-35-2004-03-25.sp293">

               <speaker>PREDSEDNIK BORUT PAHOR:</speaker>

               <p>Gremo na 6. točko dnevnega reda. Glejte, naj rečem eno stvar. Pred nami je še nekaj
               mesecev trdega dela, predvsem do izteka dela v tem semestru, do začetka
               parlamentarnih počitnic. In naše delo bomo lahko dobro opravili le, če bomo z
               maksimalno potrpežljivostjo delali stvari, ki jih zahteva ta čas. Te so pa izjemno
               zahtevne. To vemo. Pred nami so še ustavne spremembe, evropska zakonodaja. To bo od
               vseh nas zahtevalo kolegialnost in potrpežljivost. Nihče od nas tudi ni popoln. Sem
               in tja bo kdo kaj rekel ali naredil, kar komu drugemu ne bo všeč. Ali bo to
               interpretiral kot prekoračitev poslovnika, za vse se je tudi mogoče opravičiti. Za
               vse se je treba torej znati obnašati. Prosim vas za eno kolegialnost in eno
               potrpežljivost pri našem delu.</p>
               <p>Prehajamo na odločanje o vloženih amandmajih. Smo pri prekinjeni <title>6. točki
                  dnevnega reda</title>
               </p>
               <p>K 3. členu imamo vložena dva amandmaja, amandmaja poslanskega kluba LDS in
               poslanskih skupin ZLSD, SLS in DeSUS k 3. členu. Imamo tudi amandma poslanske skupine
               k 3. členu. Oba dajem v razpravoSprašujem, ali želi kdo besedo za obrazložitev glasu.
               Potem pa bomo ločeno seveda tudi odločali.</p>
               <p>Lahko odločamo? Lahko prosim preverite vaše glasovalne naprave? Lahko odločamo?
               Najprej glasujemo o amandmaju poslanskega kluba LDS in poslanskih skupin ZLSD, SLS in
               DeSUS. Glasujemo.</p>
               <p>64 navzočih, 53 za in nihče proti.</p>
               <p>Za je glasovalo 53.) <stage>(Proti nihče.)</stage></p>
               <p>Amandma je sprejet.</p>
               <p>Glasujemo o amandmaju poslanske skupine SDS k 3. členu. Glasujemo.</p>
               <p>68 navzočih. 51 za in 6 proti.</p>
               <p><stage>(Za je glasovalo 51.)</stage> <stage>(Proti 6.)</stage></p>
               <p>Ta je sprejet.</p>
               <p>Pri 4. členu želi kdo besedo za obrazložitev glasu? Odločamo.</p>
               <p>67 navzočih, 27 za in 34 proti.</p>
               <p><stage>(Za je glasovalo 27.)</stage> <stage>(Proti 34.)</stage></p>
               <p>Ta ni bil sprejet.</p>
               <p>Peti je umaknjen. Amandma poslanske skupine SDS k 5. členu je umaknjen. Ne bomo
               odločali o njem.</p>
               <p>K 7. členu imamo vložen amandma poslanske skupine SDS. Želi kdo obrazložiti glas?
               <stage>(Ne.)</stage> Odločamo.</p>
               <p>69 navzočih, 26 za in 40 proti.</p>
               <p><stage>(Za je glasovalo 26.)</stage> <stage>(Proti 40.)</stage></p>
               <p>Ni bil sprejet.</p>
               <p>K 9. členu ista poslanska skupina vlaga amandma. Ta je spremenjen, imate ga pred
               seboj na klopi v spremenjeni dikciji. Lahko odločimo o amandmaju k 9. členu, tako kot
               je bol spremenjen. Glasujemo.</p>
               <p>67 navzočih, 27 za, 38 proti.</p>
               <p><stage>(Za je glasovalo 27.)</stage> <stage>(Proti 38.)</stage></p>
               <p>Ni bil sprejet.</p>
               <p>K 11. členu imamo amandma poslanske skupin SDS k 11. členu. Samo hipec. 10. in 11.
               sta umaknjena. Drži?</p>
               <p>O 16.a členu pa bomo odločali. Želi kdo obrazložiti glas? Sicer bomo glasovali.
               Prosim.</p>
               <p>66 navzočih, 20 za in 40 proti.</p>
               <p><stage>(Za je glasovalo 20.)</stage> <stage>(Proti 40.)</stage></p>
               <p>Ni bil izglasovan.</p>
               <p>K 20.a členu imamo amandma poslanskega kluba LDS in poslanskih skupin ZLSD, SLS in
               DeSUS. Lahko odločimo? <stage>(Da.)</stage> Glasujemo.</p>
               <p>69 navzočih, 43 za in 3 proti.</p>
               <p><stage>(Za je glasovalo 43.)</stage> <stage>(Proti 3.)</stage></p>
               <p>Bil je sprejet.</p>
               <p>Gospa ministrica, želite besedo? Prosim.</p>
            </sp>
            <sp xml:id="SDZ3-Redna-35-2004-03-25.sp294">

               <speaker>DR. TEA PETRIN:</speaker>

               <p>Hvala lepa. predsedujoči. Glede na to, da je bilo sprejetih amandmajev manj kot 10%
               vseh členov, predlagam, da se bo opravila še tretja obravnava na isti seji.</p>
            </sp>
            <sp xml:id="SDZ3-Redna-35-2004-03-25.sp295">

               <speaker>PREDSEDNIK BORUT PAHOR:</speaker>

               <p>Gospa ministrica je torej predlagala, da se ta predlog zakona obravnava še na tej
               seji.</p>
               <p>Prehajamo na odločanje o tem sklepu. Sklep ne bo sprejet, če mu bo nasprotovala več
               kot tretjina navzočih poslank in poslancev. Glasujemo. Zaradi že omenjene ugotovljene
               računalniške napake, bom ugotavljal tukaj<gap n="..."/></p>
               <p>69 navzočih, 50 za in 15 proti.</p>
               <p>Sklep je sprejet. Ugotavljam, da je predlagani sklep sprejet in da bomo opravili
               obravnavo v torek 30.03.po končani zadnji točki dnevnega reda seje. Službe bodo
               pripravile pregled v katerem bodo vključeni sprejeti amandmaji. Amandmaje k tem
               členom lahko kvalificirani predlagatelji vložijo do začetka tretje obravnave. S tem
               je ta točka dnevnega reda prekinjena.</p>
               <p>Smo pri <title>prekinjeni 7. točki dnevnega reda - pri drugi obravnavi predloga zakona o
                  spremembah in dopolnitvah z akona o obrambi.</title> Prehajamo na odločanje o enem vloženem amandmaju. Pri tem
               vas želim obvestiti, da bo v skladu s prvim odstavkom 124. člena ustave predlagani
               amandma sprejet, če bosta zanj glasovali dve tretjini navzočih poslank in poslancev.
               Enaka večina velja tudi za sprejetje zakona v celoti. Se ne sliši, ali se slabo
               sliši?</p>
               <p>Smo pri 7. točki dnevnega reda - imamo drugo obravnavo predloga zakona o spremembah
               in dopolnitvah zakona o obrambi. Ali je boljše? Prehajamo na odločanje o vloženem
               amandmaju. Pred tem vas želim obvestiti, da bo v skladu s prvim odstavkom 124. člena
               ustave predlagani amandma sprejet, če bosta zanj glasovali dve tretjini navzočih
               poslank in poslancev. Enaka večina velja tudi za sprejetje zakona v celoti. Imamo
               torej amandma poslanske skupine SDS k 24. členu. Ali želi kdo obrazložiti glas?
               Prosim kolega Petan.</p>
            </sp>
            <sp xml:id="SDZ3-Redna-35-2004-03-25.sp296">

               <speaker>RUDOLF PETAN:</speaker>

               <p>Hvala za besedo, gospod predsednik. Vsebina tega amandmaja opredeljuje dolžnost
               države Republike Slovenije do ljudi, ki jih ta amandma obravnava. Glede na to, da je
               na dopoldanski razpravi bila manjša zasedba, bom na hitro povedal, za katere
               pripadnika gre. Gre za pripadnike stalne in vojne sestave, ki so delali v
               teritorialni obrambi Republike Slovenije in slovenski vojski najmanj 15 let, bili
               pripadniki manevrske strukture narodne zaščite leta 1990 in sodelovali pri pripravah
               in osamosvojitveni vojni leta 1991, ter imajo najmanj 30 let, to velja za moške, in
               25 let za ženske, pokojninske dobe. Imajo pravico do predčasne upokojitve z 80%
               pokojninsko osnovo. Za vsako leto nad 30 let pokojninske dobe pa se poveča
               pokojninska osnova za 1%, vendar največ do 83%.</p>
               <p>S tem bi to kategorijo, ki seveda ni številčna izenačili v prvi meri s tistimi, ki so
               prestopili iz JLA in so imeli to dobo s povečanjem vseskozi že upoštevano. Tu gre
               bolj za voljo kot pa za denar. Doslej smo to omogočili že več kategorijam državljanov
               Republike Slovenije. V poslanski skupini SDS smo omenjeno tematiko obravnavali glede
               na obravnavo, ki je bila, in na izrečeno podporo ali nepodporo, ki je bila izrečena v
               razpravi popoldan. Sklenili smo, da če ta amandma ne bo dobil potrebne podpore,
               zaradi dolžnosti naše države, zaradi dolžnosti Republike Slovenije do teh ljudi ne
               moremo podpreti zakona. Hvala lepa.</p>
            </sp>
            <sp xml:id="SDZ3-Redna-35-2004-03-25.sp297">

               <speaker>PREDSEDNIK BORUT PAHOR:</speaker>

               <p>Prosim, najprej kolega Maršič, potem kolega Drobnič.</p>
            </sp>
            <sp xml:id="SDZ3-Redna-35-2004-03-25.sp298">

               <speaker>DORIJAN MARŠIČ:</speaker>

               <p>Spoštovane kolegice in kolegi! Čeprav je bila dvorana danes prazna, je potekala kar
               pestra razprava v zvezi z amandmajem kolegov iz SDS. Moram reči, da me preseneča, če
               sem prav razumel gospoda Petana, so se premislili, kajti tako na odboru za obrambo
               kot tudi v današnji razpravi so vseskozi trdili, tudi če ta amandma ne bo sprejet, ne
               bodo s tem pogojevali sprejetja samega zakona. Čudno, ampak stvar odločitev in očitno
               zadnjih pritiskov še in izsiljevanj.</p>
               <p>Še enkrat bom ponovil čisto na kratko tisto, kar smo povedali danes dopoldan. V
               Liberalni demokraciji Sloveniji se točno zavedamo, da je treba status veteranov
               urediti in urejati. To se v vseh teh letih ni počelo. Ali pa se je počelo, pa se ni
               naredilo tako, kot bi bilo potrebno. Tako smo vsaj slišali danes iz razprave. Amandma
               kolegov iz SDS je nekonsistenten in ni pravilno pripravljen. To je ugotovila tudi
               zakonodajno-pravna služba. Razlogov ne bom našteval, ker so bili našteti tako na
               odboru za obrambo kot tudi tukaj v tej dvorani. Ker kolegi niso,mi smo danes slišali,
               pa dajmo ga podpreti, ga bomo že popravljali v nadaljnjem postopku, ampak kolegi tega
               niso naredili, lahko pa bi. Lahko bi upoštevali mnenje zakonodajno-pravne službe in
               spremenili amandma, čeprav so vedeli, da preprosto ne vzdrži in da ima celo
               protiustavne elemente. Jaz tega amandmaja ne bom podprl in obžalujem odločitev v
               zadnjem trenutku kolegov.</p>
            </sp>
            <sp xml:id="SDZ3-Redna-35-2004-03-25.sp299">

               <speaker>PREDSEDNIK BORUT PAHOR:</speaker>

               <p>Kolega magister Drobnič, za njim kolega Jelinčič. Obrazložitev glasu je to.</p>
            </sp>
            <sp xml:id="SDZ3-Redna-35-2004-03-25.sp300">

               <speaker>MAG. JANEZ DROBNIČ:</speaker>

               <p>Hvala lepa. Lahko rečemo, da zakon ima vrsto dobrih rešitev, ki jih velja podpreti,
               so pa stvari, podobno kot ta amandma, h katerim je potrebno pristopiti na drugačen
               način. Mislimo, da je skladno in pravi pristop k razreševanju odnosa do naše
               preteklosti, to je zagotovo odnosa do ključnega dejanja osamosvojitve. Mi menimo, da
               je razumno sprejeti ta amandma. Če mu manjka kakšna rešitev oziroma popravek, ki ga
               je potrebno narediti v smislu skladnosti, kot pravi zakonodajno-pravna služba, lahko
               to še storimo. Ne moremo pa storiti, če tega amandmaja ne bomo sprejeli. Naše
               odločanje o tem amandmaju je vezano tudi na odločanje oziroma podporo k zakonu. Če je
               kaj spornega, je lahko še možno v tretji obravnavi dopolniti rešitev. Če pa boste
               kolegi iz vladajoče koalicije to zavrnili, pa je stvar zaustavljena, tako kot sami
               veste. Mi bomo ta amandma podprli.</p>
            </sp>
            <sp xml:id="SDZ3-Redna-35-2004-03-25.sp301">

               <speaker>PREDSEDNIK BORUT PAHOR:</speaker>

               <p>Kolega Jelinčič. Ali potem še kdo želi besedo? <stage>(Ne.)</stage> Prosim kolega Jelinčič, potem
               bomo šli na glasovanje.</p>
            </sp>
            <sp xml:id="SDZ3-Redna-35-2004-03-25.sp302">

               <speaker>ZMAGO JELINČIČ PLEMENITI:</speaker>

               <p>Hvala lepa. V Slovenski nacionalni stranki bomo podprli ta amandma. Na enak način se
               je upokojila kar velika številka oficirjev JLA, ki so takrat biliprivilegirani in jim
               je slovenska država podarila ogromno denarja. Slovenska država je zgleda navajena, da
               nagrajuje izdajalce lastne države in protidržavne elemente. Tiste, ki so pa slovensko
               državo branili in jo ustvarjali, tiste bomo tolkli po glavi. Pri nas v Slovenski
               nacionalni stranki nas je sram, da imamo taka čudna dvojna merila in da uničujemo vse
               tisto, kar je nekaj naredilo za Slovenijo in dvigujemo v višave tiste, ki hočejo
               uničiti slovensko državo. Mislim, da gre za eno veliko sramoto, ki jo s sprejetjem
               tega amandmaja zmanjšamo vsaj do neke znosne mere.</p>
            </sp>
            <sp xml:id="SDZ3-Redna-35-2004-03-25.sp303">

               <speaker>PREDSEDNIK BORUT PAHOR:</speaker>

               <p>Ugotavljam, da lahko pridemo na glasovanje. Še enkrat opozorilo na 124. člen in dve
               tretjini navzočih poslank in poslancev za sprejetje tega amandmaja in potem zakona v
               celoti. Odločamo. Prosim, za pozornost, smo sredi odločanja. 67 navzočih, 29 za in 35
               proti.</p>
               <p><stage>(Za je glasovalo 29.)</stage> <stage>(Proti 35.)</stage></p>
               <p>Ta amandma ni bil sprejet.</p>
               <p>Želi minister besedo glede tretje obravnave?</p>
            </sp>
            <sp xml:id="SDZ3-Redna-35-2004-03-25.sp304">

               <speaker>DR. ANTON GRIZOLD:</speaker>

               <p>Hvala lepa za besedo, spoštovani gospod predsednik. Glede na to, da amandma ni bil
               sprejet, predlagam, da bi opravili tretjo obravnavo predloga zakona o obrambi še na
               isti seji.</p>
            </sp>
            <sp xml:id="SDZ3-Redna-35-2004-03-25.sp305">

               <speaker>PREDSEDNIK BORUT PAHOR:</speaker>

               <p>Glasovali smo o amandmaju. Prosim, je kakšen problem? Če slišim kakšen ugovor, se
               nanj odzovem, da ne bi bilo potem kakšnih nesporazumov.</p>
               <p>V skladu s 139. členom poslovnika bomo tretjo obravnavo predloga zakona opravili v
               torek 30.3.2004 po končani zadnji točki dnevnega reda te seje. Amandma ni bil
               sprejet. Ni nobenega amandmaja, torej lahko gremo na obravnavo te točke oziroma na
               tretjo obravnavo v torek. 24 ur mora miniti med drugo in tretjo obravnavo. Sedaj ne
               bi rad, da v tem dialogu gremo skozi vse člene poslovnika, sem pa pripravljen, rade
               volje, vedno dati pojasnilo, zato, da ne bi bilo nesporazumov v zvezi s potekom
               odločanja.</p>
               <p>Sedaj smo pri <title>9. točki</title>. Torej o prejšnji bomo odločili dokončno v torek.
               Pri 9. točki imamo <title>tretjo obravnavo predloga zakona o sodelovanju med državnim zborom in vlado v zadevah
                  Evropske unije</title>
               </p>
               <p>Najprej, da ne pozabim, prosim imejte pred očmi dejstvo, da v skladu s četrtim
               odstavkom 3.a člena ustave sprejemamo odločitve, če bosta zanje glasovali dve
               tretjini navzočih poslank in poslancev.</p>
               <p>Imamo amandma k 4. členu in dva amandmaja k 6. členu. Najprej gremo k 4. amandmaju.
               Imamo amandma poslanske skupine Nove Slovenije.Želi kdo obrazložiti glas? Prosim,
               kolega doktor Bernik.</p>
            </sp>
            <sp xml:id="SDZ3-Redna-35-2004-03-25.sp306">

               <speaker>DR. JOŽEF BERNIK:</speaker>

               <p>Gospod predsednik, gospod minister, kolegice in kolegi! Po mojem osebnem mnenju je
               ta zakon v nekaterih členih veliko preveč plašen in pohleven in tudi zmanjšuje
               pristojnosti tega zbora. Zato mislim, da bi bil popravek v 4. členu nujno potreben.
               Kot vemo, nekateri pravni strokovnjaki mislijo, da je naš sedanji poslovnik za
               državni zbor vse preveč skupščinski in pa s tem daje manj možnosti vladi, da se
               uveljavlja nasproti državnemu zboru. Nekateri tisti, ki ste bolj poznali skupščinski
               sistem, boste to verjetno sami vedeli bolj kot jaz. V drugem modelu, parlamentarnem,
               ima vlada večje možnosti kot v prvem, kot sem ga omenjal.</p>
               <p>Naj omenim na kratko samo to, da je prejšnji poslovnik bil nekoliko bolj naklonjen
               državnemu zboru, ta pa ni. Zaradi tega mislim, da je potrebno ta amandma sprejeti.
               Čeprav je bilo ogromno besed izrečenih danes ob tem zakonu, mislim, da je povsem
               nelogično pričakovati, če ostane sedanja dikcija, ki se imenuje, da državni zbor
               sodeluje pri oblikovanju stališč, kaj pomeni sodelovanje, pa vsi vemo. Zato mislim,
               da nova dikcija bo veliko boljša, kot je bila prejšnja. Zato bom glasoval zanjo.
               Hvala.</p>
            </sp>
            <sp xml:id="SDZ3-Redna-35-2004-03-25.sp307">

               <speaker>PREDSEDNIK BORUT PAHOR:</speaker>

               <p>Dajte biti prosim pozorni tudi na čas za obrazložitev glasu, da ne bom prekinjal,
               sicer bom to storil. Želi še kdo obrazložiti glas. Lahko odločimo? <stage>(Da.)</stage> Še enkrat
               opozorilo v zvezi s potrebno večino. Odločamo o amandmaju poslanske skupine NSi.
               Navzočih 67, 23 za in 40 proti.</p>
               <p><stage>(Za je glasovalo 23.)</stage> <stage>(Proti 40.)</stage></p>
               <p>Ni bil sprejet.</p>
               <p>Poslanska skupina SNS vlaga k 6. členu amandma, k 6. členu vlada amandma tudi
               poslanska skupine NSi. Bomo šli po vrsti. Najprej o amandmaju poslanske skupine SNS.
               Smo pri 6. členu. Odločamo o amandmaju poslanske skupine SNS k 6. členu. Navzočih 67,
               20 za in 41 proti.</p>
               <p><stage>(Za je glasovalo 20.)</stage> <stage>(Proti 41.)</stage></p>
               <p>Ni bil sprejet.</p>
               <p>Sedaj glasujemo še o amandmaju poslanske skupine NSi k 6. členu. Glasujemo. Tudi ta
               amandma ni bil sprejet. Navzočih 65, 21 za in 40 proti.</p>
               <p><stage>(Za je glasovalo 21.)</stage> <stage>(Proti 40.)</stage></p>
               <p>Amandma ni bil sprejet.</p>
               <p>Tako smo opravili z glasovanjem o amandmajih.</p>
               <p>Nimam opozorila o neusklajenosti, tako lahko preidemo na odločanje o predlogu zakona
               v celoti. Želi kdo obrazložiti? Prosim, kolega dr. Bajuk, to je prej bila druga
               obravnava, sedaj je pa tretja. Ali moram pojasniti vse korake? Hvala.</p>
               <p>Smo v tretji obravnavi in ker nimam obvestil o neusklajenosti, lahko preidemo na
               odločanje o predlogu zakona v celoti. Še enkrat opozorilo glede potrebne večine za
               sprejetje odločitve. Glasujemo o sprejemu zakona v celoti. Navzočih 66, 50 za in 7
               proti.</p>
               <p><stage>(Za je glasovalo 50.)</stage> <stage>(Proti 7.)</stage></p>
               <p>Zakon je sprejet. S tem je ta točka dnevnega reda zaključena.</p>
               <p>Smo pri <title>prekinjeni 12. točki dnevnega reda, to je 
                  pri prvi fazi obravnave predloga odloka o sprejemu strategije prostorskega
                  razvoja Slovenije</title>. Prehajamo na odločanje o naslednjem predlogu sklepa:
               Predlog odloka o sprejemu strategije prostorskega razvoja Slovenije, prva faza, je
               primeren za nadaljnjo obravnavo. Želi kdo obrazložiti glas? Nihče. Potem bomo prešli
               na odločanje. Glasujemo. Navzočih 68, 47 za in 16 proti.</p>
               <p><stage>(Za je glasovalo 47.)</stage> <stage>(Proti 16.)</stage></p>
               <p>Sklep je sprejet, točka dnevnega reda pa zaključena.</p>
               <p>Pri 10. točki dnevnega reda naj ugotovim, da predloga zakona v tretji obravnavi ne
               moremo obravnavati zaradi vložene referendumske pobude. Na podlagi razlage komisije
               za poslovnik z dne 25.3.2004 bomo v okviru te točke kot predhodno vprašanje
               obravnavali predlog sklepa po 15. členu oziroma 16. členu zakona o referendumu in
               ljudski iniciativi. Jutri ga bo obravnaval odbor za notranjo politiko. Ko bomo
               prejeli na klop sklep in poročilo odbora, bomo lahko prešli na to točko. Ker sedaj
               niso izpolnjeni pogoji zanjo, gremo naprej na <title>15. TOČKO DNEVNEGA REDA - NA
                  OBRAVNAVO PREDLOGA ZAKONA O RATIFIKACIJI PROTOKOLA O PRISTOPU EVROPSKE SKUPNOSTI K
                  MEDNARODNI KONVENCIJI EUROCONTROL O SODELOVANJU ZA VARNOST ZRAČNE PLOVBE Z DNE 13. DECEMBRA 1990, KI JE BILA VEČKRAT SPREMENJENA IN
               USKLAJENA S PROTOKOLOM Z DNE 27. JUNIJA LETA 1997.</title>
               </p>
               <p>Ta predlog zakona je v obravnavo zboru predložila vlada. Ali želi vlada besedo?
               Ugotavljam, da ne. Predlog zakona je obravnaval odbor za zunanjo politiko. Ne vidim
               interesa za dopolnilno obrazložitev. Želi kdo obrazložiti stališče? Prosim, kolega
               Janko Veber. V imenu poslanske skupine? Prosim.</p>
            </sp>
            <sp xml:id="SDZ3-Redna-35-2004-03-25.sp308">

               <speaker>JANKO VEBER:</speaker>

               <p>Pri teh ratifikacijah, ki se nanašajo na pristop k evropski skupnosti in ki se
               nanašajo pravzaprav tudi na Eurocontrol, ki govori in je ustanovljen pravzaprav zato,
               da se vzpostavi enovit evropski sistem upravljanja zračnega prometa smo v poslanski
               skupini opozarjali že takrat, ko se je sprejemal zakon o navigacijskih službah.
               Želeli smo, da bi te ratifikacije bile opravljene prej, preden smo sprejemali
               takratni zakon, ker seveda ratifikacija tega zakona pri 15. točki in tudi naprej pri
               17. pomeni tudi zelo konkretne obveznosti za naše navigacijske službe oziroma v tem
               primeru naše javno podjetje, ki smo ga ustanovili za izvajanje te službe.</p>
               <p>Verjetno bi bilo veliko lažje, če bi imeli te obveznosti že takrat znane. Tako želim
               opozoriti samo na to, da težave, ki bi morebiti nastopile pri organizaciji in
               delovanju slovenskih navigacijskih služb zaradi sprejetja teh dveh ratifikacij
               nikakor ne more biti krivda mogoče državnega zbora ali zakonodajnega telesa, ker smo
               na to pravočasno opozarjali. Pričakujemo predvsem od teh služb, da se bodo uspešno
               vključile v Eurocontrol, da bodo zagotavljale sredstva, da bodo zagotavljale naprave,
               ki bodo skupne, in da bodo seveda tudi uskladile kadrovske potrebe, ki bodo najbrž da
               nekaj manjše pri slovenski navigacijski službi, ker bodo določene naloge seveda za
               nas opravljal tudi Eurocontrol.</p>
               <p>Želim jim nekako, bom rekel, razsodnosti in uspeha pri reševanju problemov, ki po
               našem mnenju ne bi nastopili, čebi ratificirali te protokole že prej. Hvala.</p>
            </sp>
            <sp xml:id="SDZ3-Redna-35-2004-03-25.sp309">

               <speaker>PREDSEDNIK BORUT PAHOR:</speaker>

               <p>Matično delovno telo v okviru druge obravnave ni sprejelo nobenega amandmaja.
               Razprave o členih in amandmajih ni.</p>
               <p>Prehajamo na tretjo obravnavo. Prosim za pozornost, ker potem kdo pravi, da se me ne
               sliši, morda tudi zaradi pretiranega hrupa v dvorani. Prosim za pozornost. Prehajamo
               na tretjo obravnavo - to je na odločanje o predlogu zakona. Lahko odločimo. Glasujemo
               o predlogu zakona. 64 navzočih, 51 za in nihče proti.</p>
               <p><stage>(Za je glasovalo 51.)</stage> <stage>(Proti nihče.)</stage></p>
               <p>Zakon je sprejet, točka pa zaključena.</p>
               <p>
                  <title>PRI 16. TOČKI DNEVNEGA REDA IMAMO OBRAVNAVO PREDLOGA ZAKONA O RATIFIKACIJI
               SPORAZUMA MED VLADO REPUBLIKE SLOVENIJE IN VLADO REPUBLIKE FINSKE O MEDNARODNEM
               CESTNEM PREVOZU POTNIKOV IN BLAGA.</title>
               </p>
               <p>Predlog zakona je v obravnavo zboru predložila vlada. Razpravljalcev ni, ni tudi
               amandmajev, ni razprave o amandmajih, zato prehajamo na odločanje o predlogu zakona.
               Ali želi kdo obrazložiti glas? Odločamo o predlogu zakona. 56 navzočih, 49 za in
               nihče proti.</p>
               <p><stage>(Za je glasovalo 49.)</stage> <stage>(Proti nihče.)</stage></p>
               <p>Zakon je bil sprejet. S tem je zaključena ta točka dnevnega reda.</p>
               <p>
                  <title>PRI 17. TOČKI DNEVNEGA REDA IMAMO OBRAVNAVO PREDLOGA ZAKONA O RATIFIKACIJI
               PROTOKOLA ZA USKLADITEV MEDNARODNE KONVENCIJE EUROCONTROL O SODELOVANJU ZA VARNOST
               ZRAČNE PLOVBE Z DNE 13. DECEMBRA 1990.</title>
               </p>
               <p>Želi kdo obrazložiti glas pred končnim odločanjem o predlogu zakona? <stage>(Nihče.)</stage> Potem
               prehajamo na odločanje o predlogu zakona. Odločamo o predlogu zakona. 61 navzočih, 54
               za in nihče proti.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Zakon je sprejet, točka pa zaključena.</p>
               <p>Smo pri <title>18. TOČKI DNEVNEGA REDA - PRI OBRAVNAVI PREDLOGA ZAKONA O RATIFIKACIJI PROTOKOLA O SPREMEMBI MEDNARODNE KONVENCIJE
               O POENOSTAVITVI IN USKLADITVI CARINSKIH POSTOPKOV.</title>
               </p>
               <p>Lahko odločimo o predlogu zakona, če ne želi nihče obrazložiti svojega glasu? <stage>(Da.)</stage>
               Glasujemo o zakonu. 58 navzočih, 52 za in nihče proti.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Zakon je sprejet, točka pa zaključena.</p>
               <p>Smo pri <title>19. TOČKI DNEVNEGA REDA - TO JE PRI OBRAVNAVI PREDLOGA ZAKONA O
                  RATIFIKACIJI KONVENCIJE MED REPUBLIKO SLOVENIJO IN REPUBLIKO BOLGARIJO O
                  IZOGIBANJU DVOJNEGA OBDAVČEVANJA IN PREPREČEVANJU DAVČNI UTAJ V ZVEZI Z DAVKI OD
                  DOHODKA IN PREMOŽENJA.</title>
               </p>
               <p>Lahko preidemo na odločanje o predlogu zakona, če ne želi niče obrazložiti glasu?
               <stage>(Da.)</stage> Prehajamo na glasovanje. Odločamo o predlogu zakona o ratifikaciji.</p>
               <p>Navzočih 57, 52 za, nihče proti.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Zakon je sprejet, točka pa zaključena.</p>
               <p>Smo pri <title>20. TOČKI DNEVNEGA REDA</title>, to je pri obravnavi <title>PREDLOGA ZAKONA O RATIFIKACIJI SPORAZUMA MED REPUBLIKO SLOVENIJO IN REPUBLIKO
               FINSKO O IZOGIBANJU DVOJNEGA OBDAVČEVANJA V ZVEZI Z DAVKI OD DOHODKA</title>
               </p>
               <p>Želi kdo obrazložiti glas? Nihče.) Glasujemo. Glasujemo o zakonu. Prosim za
               pozornost. Ne bi rad koga izpustil, če se bo prijavil k besedi, ampak to lahko
               ugotovim samo, če je mir v dvorani.</p>
               <p>56 navzočih, 52 za, nihče proti.</p>
               <p><stage>(Za je glasovalo 52.)</stage> <stage>(Proti nihče.)</stage></p>
               <p>Zakon je sprejet, točka pa zaključena.</p>
               <p>Pri <title>21. TOČKI DNEVNEGA REDA</title> imamo obravnavo predloga <title>ZAKONA O RATIFIKACIJI KONVENCIJE MED REPUBLIKO SLOVENIJO IN SLOVAŠKO REPUBLIKO
               O IZOGIBANJU DVOJNEGA OBDAVČEVANJA IN PREPREČEVANJU DAVČNIH UTAJ V ZVEZI Z DAVKI OD
               DOHODKA IN PREMOŽENJA S PROTOKOLOM</title>
               </p>
               <p>Lahko preidemo na glasovanje o zakonu, če ne želi nihče obrazložiti glasu. <stage>(Da.)</stage>
               Glasujemo. Smo sredi odločanja o zakonu.</p>
               <p>57 navzočih, 54 za, nihče proti.</p>
               <p><stage>(Za je glasovalo 54.)</stage> <stage>(Nihče proti.)</stage></p>
               <p>Zakon je sprejet, točka zaključena.</p>
               <p>Še nekaj odločitev imamo. Smo pri <title>22. TOČKIDNEVNEGA REDA</title>, pri obravnavi predloga
                  <title>ZAKONA O RATIFIKACIJI KONVENCIJE MED VLADO REPUBLIKE SLOVENIJE IN VLADO
               UKRAJINE O IZOGIBANJU DVOJNEGA OBDAVČEVANJA IN PREPREČEVANJU DAVČNIH UTAJ V ZVEZI Z
               DAVKI OD DOHODKA IN PREMOŽENJA</title>
               </p>
               <p>Lahko preidemo na odločanje? <stage>(Da.)</stage> Glasujemo. Smo sredi glasovanja.</p>
               <p>59 navzočih, 55 za in nihče proti.</p>
               <p><stage>(Za je glasovalo 55.)</stage> <stage>(Proti nihče.)</stage></p>
               <p>Zakon je sprejet, točka pa zaključena.</p>
               <p>Pri naslednji, <title>23. TOČKI DNEVNEGA REDA</title> imamo obravnavo predloga <title>ZAKONA O RATIFIKACIJI KONVENCIJE MED VLADO REPUBLIKE SLOVENIJE IN VLADO KRALJEVINE TAJSKE O IZOGIBANJU DVOJNEGA
               OBDAVČEVANJA IN PREPREČEVANJU DAVČNIH UTAJ V ZVEZI Z DAVKI OD DOHODKA</title>
               </p>
               <p>Želi kdo besedo za obrazložitev glasu? Odločamo. Smo sredi glasovanja.</p>
               <p>59 navzočih, 56 za in nihče proti.</p>
               <p><stage>(Za je glasovalo 56.)</stage> <stage>(Proti nihče.)</stage></p>
               <p>Zakon je sprejet, točka zaključena.</p>
               <p>Sedaj imamo odločanje o štirih sklepih, o tem da se potrdijo uradna prečiščena
               besedila zakonov, 37. točka dnevnega reda. Prosim za pozornost, da ne bi bilo
               nesporazumov pri posameznih odločitvah. Šli bomo po vrsti. Uradna prečiščena besedila
               je pripravila zakonodajno-pravna služba zbora in jih zbor potrdi brez razprave.</p>
               <p>Prehajamo na odločanje o naslednjem predlogu sklepa. Potrdi se uradno prečiščeno
               besedilo obrtnega zakona. Glasujemo. Glasujemo o potrditvi uradnega prečiščenega
               besedila obrtnega zakona. Državni zbor je to uradno besedilo potrdil.</p>
               <p>58 navzočih, 54 za, nihče proti.</p>
               <p><stage>(Za je glasovalo 54.)</stage> <stage>(Proti nihče.)</stage></p>
               <p>Potem imamo sklep, da se potrdi uradno prečiščeno besedilo zakona o upravnih taksah.
               Glasujemo. Navzočih 60, 54 za in nihče proti.</p>
               <p><stage>(Za je glasovalo 54.)</stage> <stage>(Nihče proti.)</stage></p>
               <p>To prečiščeno besedilo smo potrdili.</p>
               <p>Imamo še dve taki odločitvi. Najprej za potrditev uradnega prečiščenega besedila
               zakona o izvršbi in zavarovanju. Glasujemo. Navzočih 60, 55 za in nihče proti.</p>
               <p><stage>(Za je glasovalo 55.)</stage> <stage>(Nihče proti.)</stage></p>
               <p>To je sprejeto.</p>
               <p>Sedaj še zadnje, predlog sklepa, da se sprejme uradno prečiščeno besedilo zakona o
               volitvah poslancev iz Republike Slovenije v Evropski parlament. Glasujemo. Navzočih
               60, 55 za in nihče proti.</p>
               <p><stage>(Za je glasovalo 55.)</stage> <stage>(Nihče.)</stage></p>
               <p>To uradno prečiščeno besedilo je sprejeto.</p>
               <p>S tem je zaključena ta točka dnevnega reda in do jutri prekinjam sejo zbora. Odbor
               za notranjo politiko se bo sestal jutri ob 9. uri v velikem salonu. S tem obvestilom
               zaključujem sejo in se zahvaljujem vsem za sodelovanje. Jutri nadaljujemo z delom
               zbora ob 10. uri. Prijete večer, kolikor ga je preostalo še. <stage type="time">(SEJA JE BILA
                  PREKINJENA 25. MARCA 2004 OB 20.46 URI.)</stage>
               </p>
            </sp>
         </div>
      </body>
   </text>
</TEI>