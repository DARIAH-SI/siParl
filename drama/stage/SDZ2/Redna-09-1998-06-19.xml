<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-09-1998-06-19">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|B3864AF7973C313CC1256632004A73DF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=B3864AF7973C313CC1256632004A73DF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-09-1998-06-19.DZ" n="09">
               <name>Redna</name>
               <date when="1998-06-19"/>
            </setting>
         </settingDesc>
         <particDesc>
            <listOrg>
               <org xml:id="Redna-09-1998-06-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 9. seje</stage>
            <stage type="date">(19. junij 1998)</stage>
            <stage type="chairman"> Sejo je vodil Andrej Gerenčer, podpredsednik državnega zbora.</stage>
            <stage type="time"> Seja se je pričela ob 10.08 uri.</stage>


            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Spoštovane kolegice poslanke, kolegi poslanci, gospe in gospodje! Pričenjam
               nadaljevanje 9. seje državnega zbora Republike Slovenije.</p>
               <p>Obveščen sem, da se današnje seje ne morejo udeležiti naslednje poslanke in poslanci
               - prosim za mir v dvorani - Peter Petrovič, Jože Avšič, Jože Možgan, Ivan Kebrič,
               Peter Hrastelj, Marija Pozsonec, Franc Pukšič, Andrej Fabjan, Vincencij Demšar, Franc
               Čebulj, Franc Kangler, Alojz Vesenjak, Branko Tomažič od 10.30 ure dalje, Jurij
               Malovrh, Franc Potočnik, Eda Okretič-Salmič, Miroslav Luci, dr. Franc Zagožen od 11.
               ure dalje, Roberto Battelli, Boris Sovič, Jelko Kacin. Se opravičujem. Benjamin
               Henigman do 10.30 ure, Jože Lenič za pričetek seje in Alojz Peterle.</p>
               <p>Prosim, da ugotovimo prisotnost v dvorani! <stage xml:id="Redna-09-1998-06-19.stage5">(44 prisotnih.)</stage> Bomo ponovili glasovanje
               o sklepčnosti. Ugotovimo prisotnost! <stage xml:id="Redna-09-1998-06-19.stage6">(44 prisotnih.)</stage></p>
               <p>Ponovno glasovanje<gap n="..."/> Prav, če se niste priglasili, bomo pa ponovili. Ugotovimo
               prisotnost! Gospodje poslanci! Lepo prosim za mir v dvorani in tudi, da se prijavimo.
               Ugotovimo prisotnost! <stage xml:id="Redna-09-1998-06-19.stage7">(46 prisotnih.)</stage> Pa še dva sta prišla, je 48 prisotnih.</p>
               <p>Moram vas še obvestiti, da bo od 12. ure dalje odsoten gospod Ivan Božič in za
               začetek seje tudi Tone Anderlič.</p>
               <p>Na sejo sem vabil predstavnike vlade Republike Slovenije ter vse lepo pozdravljam.</p>
               <p>Današnje nadaljevanje 9. seje državnega zbora bomo pričeli z obravnavo prekinjene
               30. točke dnevnega reda - predloga zakona o poroštvi Republike Slovenije za
               obveznosti Slovenskih železnic, delniške družbe iz naslova posojil, najetih za
               financiranje gradnje železniške proge v smeri Puconci-Hodoš-državna meja. Zatem bo
               zbor prešel na obravnavo 40. točke - to je predloga zakona o varstvu kulturne
               dediščine ter nato po dnevnem redu dalje.</p>
               <p>Smo torej v <title>drugi obravnavi 30. točke.</title> Bomo šli kar na obravnavo
               amandmajev in posameznih členov. Dobili ste jih v pregledu z datumom 16. junij. V
               razpravo dajem 1. člen in amandma k 1. členu. Kdo želi besedo? <stage xml:id="Redna-09-1998-06-19.stage8">(Ne želi nihče.)</stage>
               Zaključujem razpravo.</p>
               <p>K 1. členu imamo torej dva amandmaja. Prvega je vložila skupina poslancev s
               prvopodpisanim gospodom Presečnikom, prav tako tudi drugega. Matično delovno telo
               podpira oba amandmaja.</p>
               <p>Prehajamo na odločanje. Ugotovimo prisotnost! <stage xml:id="Redna-09-1998-06-19.stage9">(41 prisotnih.)</stage> Ponovili bomo
               ugotavljanje prisotnosti. Ugotovimo prisotnost! <stage xml:id="Redna-09-1998-06-19.stage10">(47 prisotnih.)</stage></p>
               <p>Kdo je za amandma pod številko 1? <stage xml:id="Redna-09-1998-06-19.stage11">(32 poslancev.)</stage> Je kdo proti? <stage xml:id="Redna-09-1998-06-19.stage12">(1 poslanec.)</stage></p>
               <p>Ugotavljam, da je amandma pod številko 1 sprejet.</p>
               <p>Odločali bomo o amandmaju pod številko 2. Ugotovimo prisotnost! <stage xml:id="Redna-09-1998-06-19.stage13">(43 prisotnih.)</stage>
               Gospodje poslanci, tako je težko delati v tem državnem zboru. Lepo vas prosim! V
               dvorani nas je približno 50. Še enkrat ugotovimo prisotnost! <stage xml:id="Redna-09-1998-06-19.stage14">(52 prisotnih.)</stage></p>
               <p>Kdo je za drugi amandma? <stage xml:id="Redna-09-1998-06-19.stage15">(35 poslancev.)</stage> Je kdo proti? <stage xml:id="Redna-09-1998-06-19.stage16">(Nihče.)</stage></p>
               <p>Ugotavljam, da je amandma pod številko 2 sprejet.</p>
               <p>Na glasovanje dajem 1. člen. Ugotovimo prisotnost! Bomo ponovili ugotavljanje
               prisotnosti. Ugotovimo prisotnost! <stage xml:id="Redna-09-1998-06-19.stage17">(48 prisotnih.)</stage></p>
               <p>Kdo je za 1. člen? <stage xml:id="Redna-09-1998-06-19.stage18">(42 poslancev.)</stage> Je kdo proti? <stage xml:id="Redna-09-1998-06-19.stage19">(Nihče.)</stage></p>
               <p>Ugotavljam, da je 1. člen sprejet.</p>
               <p>Imamo amandma za nov 1.a člen in amandma odbora na amandma za nov 2. člen.
               Predlagatelj je skupina poslancev s prvopodpisanim Presečnikom. Želi kdo
               razpravljati? <stage xml:id="Redna-09-1998-06-19.stage20">(Nihče.)</stage> Zaključujem razpravo.</p>
               <p>Prehajamo na odločanje. Ugotovimo prisotnost! <stage xml:id="Redna-09-1998-06-19.stage21">(54 prisotnih.)</stage></p>
               <p>Kdo je za amandma pod številko 1? <stage xml:id="Redna-09-1998-06-19.stage22">(38 poslancev.)</stage> Je kdo proti? <stage xml:id="Redna-09-1998-06-19.stage23">(1 poslanec.)</stage></p>
               <p>Ugotavljam, da je amandma na amandma sprejet.</p>
               <p>Odločamo o novem 2. členu. Ugotovimo prisotnost za amandma pod številko 2. <stage xml:id="Redna-09-1998-06-19.stage24">(52
               prisotnih.)</stage></p>
               <p>Kdo je za? <stage xml:id="Redna-09-1998-06-19.stage25">(38 poslancev.)</stage> Je kdo proti? <stage xml:id="Redna-09-1998-06-19.stage26">(1 poslanec.)</stage></p>
               <p>Ugotavljam, da je amandma sprejet.</p>
               <p>Imamo amandma za nov 2.a člen, ki ga predlaga odbor za infrastrukturo, okolje in
               prostor. V pregledu imamo na strani 3 napisano <q>"za novi 4. člen"</q>, gre pa za amandma
               za 2.a člen, tako da bomo o obeh glasovali, pod 1 in pod 2. Želi mogoče kdo
               razpravljati? <stage xml:id="Redna-09-1998-06-19.stage27">(Ne želi.)</stage> Ugotovimo prisotnost! <stage xml:id="Redna-09-1998-06-19.stage28">(50 prisotnih.)</stage></p>
               <p>Kdo je za amandma pod številko 1? <stage xml:id="Redna-09-1998-06-19.stage29">(33 poslancev.)</stage> Je kdo proti? <stage xml:id="Redna-09-1998-06-19.stage30">(Nihče.)</stage></p>
               <p>Ugotavljam, da je ta amandma sprejet.</p>
               <p>Glasovali bomo o amandmaju pod številko 2. Ugotovimo prisotnost! <stage xml:id="Redna-09-1998-06-19.stage31">(47 prisotnih.)</stage></p>
               <p>Kdo je za? <stage xml:id="Redna-09-1998-06-19.stage32">(30 poslancev.)</stage> Je kdo proti? <stage xml:id="Redna-09-1998-06-19.stage33">(3 poslanci.)</stage></p>
               <p>Ugotavljam, da je amandma sprejet.</p>
               <p>V razpravo dajem 2. člen, na katerega ni bilo vloženega nobenega amandmaja. Želi kdo
               razpravljati? <stage xml:id="Redna-09-1998-06-19.stage34">(Ne želi.)</stage> Zaključujem razpravo. Odločali bomo o 2. členu. Ugotovimo
               prisotnost! <stage xml:id="Redna-09-1998-06-19.stage35">(51 prisotnih.)</stage></p>
               <p>Kdo je za 2. člen? <stage xml:id="Redna-09-1998-06-19.stage36">(31 poslancev.)</stage> Je kdo proti? <stage xml:id="Redna-09-1998-06-19.stage37">(2 poslanca.)</stage></p>
               <p>Ugotavljam, da je 2. člen sprejet.</p>
               <p>V razpravo dajem 3. člen. Želi kdo razpravljati? <stage xml:id="Redna-09-1998-06-19.stage38">(Ne želi.)</stage> Prosim, da o njem
               odločimo. Ugotovimo prisotnost! Bomo ponovili ugotavljanje prisotnosti. Ugotovimo
               prisotnost! <stage xml:id="Redna-09-1998-06-19.stage39">(47 prisotnih.)</stage></p>
               <p>Kdo je za 3. člen? <stage xml:id="Redna-09-1998-06-19.stage40">(38 poslancev.)</stage> Je kdo proti? <stage xml:id="Redna-09-1998-06-19.stage41">(Nihče.)</stage></p>
               <p>Ugotavljam, da je 3. člen sprejet.</p>
               <p>Opravili smo razpravo in glasovanje o posameznih členih.</p>
               <p>Razpravljati in glasovati moramo še o naslovu zakona. Želi kdo besedo o naslovu
               zakona? Ker ne želi nihče razpravljati, zaključujem razpravo in prehajamo na
               glasovanje.</p>
               <p>Na glasovanje dajem naslov zakona. Ugotovimo prisotnost! <stage xml:id="Redna-09-1998-06-19.stage42">(49 prisotnih.)</stage></p>
               <p>Kdo je za naslov zakona? <stage xml:id="Redna-09-1998-06-19.stage43">(45 poslancev.)</stage> Je kdo proti? <stage xml:id="Redna-09-1998-06-19.stage44">(Nihče.)</stage></p>
               <p>Ugotavljam, da je naslov zakona sprejet.</p>
               <p>Smo v <title>tretji obravnavi.</title> Izglasovali smo zakon po členih in naslov zakona.
               Odpiram razpravo o zakonskem predlogu v celoti. Kdo želi besedo? Želi kdo vložiti
               amandma v tretjem branju? <stage xml:id="Redna-09-1998-06-19.stage45">(Ne želi.)</stage> Ker ne želi nihče razpravljati, zaključujem
               razpravo.</p>
               <p>Ugotavljam, da k predlogu ni bilo amandmajev. Sprašujem sekretariat za zakonodajo in
               pravne zadeve, če smo na podlagi 198. člena usklajeni? <stage xml:id="Redna-09-1998-06-19.stage46">(Smo.)</stage> Hvala lepa. Torej,
               lahko odločamo o samem zakonu.</p>
               <p>Na glasovanje dajem predlog zakona v celoti. Ugotovimo prisotnost! <stage xml:id="Redna-09-1998-06-19.stage47">(54
               prisotnih.)</stage></p>
               <p>Kdo je za predlog zakona v celoti? <stage xml:id="Redna-09-1998-06-19.stage48">(45 poslancev.)</stage> Je kdo proti? <stage xml:id="Redna-09-1998-06-19.stage49">(Nihče.)</stage></p>
               <p>Ugotavljam, da je predlog zakona v celoti sprejet.</p>
               <p>Dodatni sklep Jakoba Presečnika, našega poslanca, imate na klop. Želi kdo o njem
               razpravljati? Gospod Presečnik bo pojasnil svoj predlog sklepa. Prosim.</p>
            </sp>
            <sp who="SDZ2:PresečnikJakob">

               <speaker>JAKOB PRESEČNIK:</speaker>

               <p>Gospod podpredsednik, kolegice in kolegi! Hvala za besedo. Samo pojasnil bi, da gre
               za samo malenkost spremenjen sklep, ki ga je sprejel - dodatni sklep - odbor za
               infrastrukturo. Razlika je samo v tem, da državni zbor zadolži vlado, da pripravi to,
               kar tukaj piše, ne pa, da odbor predlaga vladi. Samo to. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi kdo razpravljati o tem predlogu sklepa? <stage xml:id="Redna-09-1998-06-19.stage50">(Ne želi.)</stage> Zaključujem
               razpravo in prehajamo na odločanje. Ugotovimo prisotnost! <stage xml:id="Redna-09-1998-06-19.stage51">(49 prisotnih.)</stage></p>
               <p>Kdo je za ta sklep? <stage xml:id="Redna-09-1998-06-19.stage52">(45 poslancev.)</stage> Je kdo proti? <stage xml:id="Redna-09-1998-06-19.stage53">(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>40. TOČKO DNEVNEGA REDA - PRVA OBRAVNAVA PREDLOGA ZAKONA O VARSTVU
                  KULTURNE DEDIŠČINE.</title> Predlog zakona je v obravnavo zboru predložila vlada
               Republike Slovenije. Želi predstavnik vlade besedo? Gospod minister Jožef Školč,
               prosim.</p>
            </sp>
            <sp who="SDZ2:ŠkolčJožef">

               <speaker>JOŽEF ŠKOLČ:</speaker>

               <p>Spoštovani podpredsednik, spoštovani zbor! Pred nami je besedilo novega zakona o
               varstvu kulturne dediščine, ki pokriva tako nepremično kot premično dediščino. Upal
               bi si reči glede na razprave, ki sem jih poslušal včeraj in prejšnji dan, da je to
               eden od tistih zakonov, ki je šel skozi vladno proceduro in tudi skozi parlamentarno
               proceduro na način, ki je zgleden, in je v obeh procedurah tudi marsikaj pridobil.
               Tako samo upam, da mu ta dolgost in korektnost postopka pri sprejemanju na neki način
               ne bo škodovala.</p>
               <p>Zakon nadomešča rešitve, ki so bile sprejete v zakonu iz leta 1981. Dopolnjuje tisti
               zakon, ki ga je ta državni zbor sprejel med prvimi in ureja varstvo arhivskega
               gradiva. Na neki način dela kompromis med starimi rešitvami, spoznanji stroke in tudi
               spremembami, ki jih je Slovenija doživela po letu 1990. Glede na vso to dolgost
               postopka in materiale, ki so bili, se mi mogoče ne zdi smiselno, da bi ne vem kako na
               široko razlagal o pomenu tega zakona, ker je razprava, ki je bila v odboru, ki ga
               vodi profesor Mežan, razčistila marsikatero dilemo in nam kot predlagateljem zakona
               naložila, da tudi do druge in tretje obravnave določene stvari spremenimo.</p>
               <p>Novi zakon, mogoče velja reči, prinaša malenkost spremenjeno definicijo dediščine
               oziroma spomenika in kategorizira obseg in režime. Navedene so pristojnosti tako
               države kot občin, nalaga lastnikom spomenikov v prvi vrsti skrb za čuvanje teh
               spomenikov. Tisto, kjer prihaja do pomembne novosti, je inšpekcija, predvsem v delu,
               ko dobiva ta inšpekcija možnost bolj temeljitega nadzora in dobiva tudi možnost, da
               predpiše določene sankcije za nespoštovanje varovanja dediščine. Problem v tem
               trenutku je, da je bila inšpekcija - da se slikovito izrazim - invalidna v tem svojem
               delu, ko je lahko samo opozarjala, kaznovati pa ni mogla nikogar, ki ni spoštoval
               zakona.</p>
               <p>Tisto, kar je pomembno v tem zakonu, je osnovni princip, da govori o enotnosti
               sistema varstva kulturne dediščine. Kar pomeni to, da karkoli je razglašeno za
               predmet varovanja, se varuje ne glede na to, kdo je lastnik, za kakšen objekt gre in
               tako naprej. Na ta način je potem iz te enotnosti varovanja tudi mogoče dosti
               dosledno izpeljati uveljavljanje javnega interesa za to področje. Mogoče je taka
               novost, ki je sicer v praksi že do neke mere zaživela, v zakonu pa to ni bilo
               pokrito, vključitev kulturne krajine kot nove zvrsti kulturne dediščine in
               spomenikov. Sam zakon tudi nakazuje možnost ustanovitve sklada Republike Slovenije za
               vzdrževanje in obnovo nepremične kulturne dediščine, ki je v lasti države. V tem
               trenutku to funkcijo opravlja ministrstvo oziroma uprava za kulturno dediščino.</p>
               <p>Zakon zaokrožuje določene rešitve, ki jih sicer imamo v približno šestih, sedmih
               rešitvah. Razprava, ki je tekla o tem zakonu, je bila dolga - mislim, da teče že
               šesto leto - tako da menim, da je v tem trenutku na nek način zadnji čas, da
               parlament v relativno pospešenem postopku pride do novega zakona, ki je potreben tudi
               za varovanje interesa, ko gre za vključevanje Slovenije v evropske integracije. Sam
               zakon je sestavni del te tako imenovane zaščitne zakonodaje. Na našem ministrstvu pa
               nismo hoteli, da bi bil sprejet po hitrem postopku, ker se nam zdi, da gre za
               strahovito občutljive stvari in bi ga verjetno morali popravljati. Zato ni bil v
               prvem paketu in tudi iz te obravnave, ki je tekla, medtem ko je vlada sprejela zakon,
               ga poslala v proceduro, medtem ko je parlamentarni odbor opravil zelo temeljito
               razpravo, je tudi neka področna diskusija o teh problemih. In trije predlogi, ki so
               jih podpisali: gospod Bevk, gospod Čeligoj in gospod Mežan, so taki, ki jih
               pozdravljam in lahko rečem, da jih bomo vključili v rešitve zakona v drugi obravnavi
               in bodo te bolj natančne razmejitve verjetno lahko prispevale k še večji
               učinkovitosti zakona in sistema varovanja dediščine.</p>
               <p>Medtem ko - če dovolite, da s tem končam - četrto stališče, ki ga je podpisala gospa
               Pozsonec in gospod Battelli je sicer lahko na nek način sprejeto, ker govori o tem,
               da naj predlagatelj nekaj preuči. Lahko vam pa povem, da bi v vključevanje teh
               rešitev v zakon na nek način ogrozilo to obravnavo enotnega sistema varovanja
               dediščine, če bi za področje dediščine, ki naj bi bila v navednicah <q>"manjšinska"</q>,
               iskali posebne rešitve. Sam sem trdno prepričan, da kulturno dediščino, nacionalno,
               slovensko, so skozi zgodovino ustvarjali različni narodi, različne kulture, različni
               sosedi in da bi jo bilo po tej plati treba že v osnovi obravnavati kot tako in ne
               tega kriterija vpeljevati za to, da se lahko posamični zavodi naredijo za področje -
               recimo - italijanske narodne skupnosti in hipotetično njene dediščine in ravno tako
               za področje, kjer živi madžarska narodna skupnost. Naloga naših zavodov je, da
               korektno valorizirajo prispevek tudi teh dveh kultur in da jih v bistvu znotraj
               postavitev, znotraj obravnav prikažejo kot tiste, ki so vplivale k oblikovanju take
               kulturne podobe Slovenije, kot je v tem trenutku imamo. Zato se mi zdi, da je ta
               stvar v veliki meri razčiščena in da je rešljiva na drugačen način.</p>
               <p>Kakorkoli; jaz s tem ta svoj uvodni nastop zaključujem. Lahko pojasnjujemo, če je
               treba, stvari tudi po posameznih sklopih. Priporočam se tudi v naprej za kooperativno
               sodelovanje poslancev, ki so nam že v fazi priprave uspeli pomagati, da smo določene
               rešitve vgradili v ta predlog zakona in določene odločitve korigirali oziroma lahko
               hitreje sprejeli, kot bi jih sicer, če bi se vrteli znotraj kroga samo tistih ljudi,
               ki so se s tem ukvarjali zadnjih šest let. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod minister. Predlog zakona je obravnaval tudi odbor za kulturo,
               šolstvo in šport kot matično delovno telo.</p>
               <p>Prosim predsednika gospoda Janeza Mežana, da poda poročilo.</p>
            </sp>
            <sp who="SDZ2:MežanJanez">

               <speaker>JANEZ MEŽAN:</speaker>

               <p>Hvala lepa, gospod predsedujoči. Poslanke in poslanci! Lep pozdrav tudi v mojem
               imenu in želim uspešen delovni dan!</p>
               <p>Odbor za kulturo, šolstvo in šport je na 13. seji temeljito in v kar dolgi razpravi
               razpravljal o predlogu zakona o varstvu kulturne dediščine - prva obravnava, ki ga je
               državnemu zboru predložila vlada Republike Slovenije. Podrobno ne bom bral poročila,
               vendar pa naj le poudarim nekatere pobude in pripombe k predlogu zakona, ki so bile
               izrečene na sami seji. Te so naslednje. Prouči naj se možnost ustanovitve zavoda
               Republike Slovenije za varstvo kulturne dediščine kot najvišje strokovne ustanove.
               Obnovo in vzdrževanje kulturnih spomenikov bi morali spodbujati z davčnimi
               olajšavami. Proučijo naj se rešitve v zvezi z enotnim konceptom sistema varstva
               kulturne dediščine z vidika njihove skladnosti s položajem lokalnih skupnosti in
               njihovih pristojnosti glede na ustavno in zakonsko ureditev. Natančneje naj se
               opredelijo pristojnosti države in lokalnih skupnosti. Prouči naj se skladnost naše
               strokovne terminologije z evropsko. Določiti je treba razmerja med spomeniki, ki bodo
               vpisani v register, ter ostalimi spomeniki. Določiti je treba način financiranja
               priprave in izdelave registra dediščine. Odgovoriti je potrebno na vprašanje, ali
               lahko državljani zbirajo starine brez dovoljenja pristojnega ministrstva. Z
               donacijami bi na tem področju lahko pridobili pomemben del sredstev, zato je treba
               razmisliti o davčnih olajšavah za donatorje. Opredeliti je treba možnost dostopa do
               privatnih spomenikov za tiste, ki bi jih radi videli. Uresniči naj se enakopravnost
               glede obnove in skrbi kulturne dediščine v privatni in državni lasti. V zakonu naj se
               opredeli tudi odnos do nepremične kulturne dediščine vojaškega zgodovinskega značaja.
               V zakonu je treba opredeliti, kaj je muzejsko gradivo. O razstavljanju in
               predstavljanju dediščine v javnosti naj poleg ministra odločajo tudi občine, predvsem
               za tiste projekte, ki so lokalnega pomena. Ubraniti se je treba možnim pritiskom
               občin za ustanovitev večjega števila javnih zavodov, kot je predvideno v zakonu.</p>
               <p>Ob koncu razprave je odbor predlagatelju zakona predlagal, da naj do druge obravnave
               zakona poda informacijo o razdelitvi sredstev na podlagi zakona o zagotavljanju
               sredstev za nekatere nujne programe v kulturi. Na odboru pa je bilo sprejeto tudi
               priporočilo delovni skupini za jezikovno načrtovanje in jezikovno politiko, da s
               stališča jezika pregleda tudi ta predlog zakona.</p>
               <p>Po zaključeni razpravi o zakonskem predlogu je odbor oblikoval naslednji predlog
               odločitev:</p>
               <p>1. Predlog je primerna podlaga za pripravo predloga zakona za drugo obravnavo.</p>
               <p>2. Predlog zakona za drugo obravnavo pripravi predlagatelj zakona v skladu z
               naslednjimi stališči:</p>
               <p>a) pri pripravi zakona za drugo obravnavo naj predlagatelj prouči in upošteva
               pripombe sekretariata državnega zbora za zakonodajo in pravne zadeve;</p>
               <p>b) predlagatelj zakona naj rešitve v zvezi z enotnim konceptom sistema varstva
               kulturne dediščine prouči z vidika njihove skladnosti s položajem lokalnih skupnosti
               in njihovih pristojnosti glede na ustavo in zakonsko ureditev;</p>
               <p>c) predlagatelj zakona naj zaradi skladnosti našo strokovno terminologijo uskladi z
               evropsko;</p>
               <p>d) predlagatelj naj prouči možnost, da bi z davčnimi olajšavami spodbujali obnovo in
               vzdrževanje kulturnih spomenikov;</p>
               <p>e) pri pripravi zakona za drugo obravnavo naj se prouči možnost, da se za področje
               nepremične kulturne dediščine ustanovi zavod Republike Slovenije za varstvo kulturne
               dediščine kot najvišjo matično oziroma strokovno ustanovo za to področje;</p>
               <p>f) predlagatelj zakona naj v predlogu zakona opredeli, kaj je muzejsko gradivo, in
               zadnjič;</p>
               <p>g) natančneje naj se opredeli odnos med nepremično kulturno dediščino vojaškega
               zgodovinskega značaja in ostalo kulturno zgodovinsko dediščino.</p>
               <p>Po seji odbora so bili vloženi še trije predlogi stališč, o katerih pa, mislim, da
               se je gospod minister že izjasnil. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Janez Mežan. Želi besedo predstavnik sekretariata za zakonodajo in
               pravne zadeve? <stage xml:id="Redna-09-1998-06-19.stage54">(Ne želi.)</stage> Besedo dajem predstavnikom poslanskih skupin. Prvi se je
               prijavil gospod Samo Bevk, poslanska skupina Združene liste.</p>
            </sp>
            <sp who="SDZ2:BevkSamo">

               <speaker>SAMO BEVK:</speaker>

               <p>Hvala za besedo, gospod podpredsednik. Spoštovani zbor! Združena lista socialnih
               demokratov podpira zakon o varstvu kulturne dediščine kot enega najpomembnejših
               konstitutivnih elementov naše državnosti. Ohranjanje in varovanje kulturne dediščine
               je ustavna obveznost, saj o tem govorita 5. in v celoti 73. člen ustave Republike
               Slovenije. V 5. členu je zapisano, da država skrbi za ohranjanje naravnega bogastva
               in kulturne dediščine ter ustvarja možnosti za skladen civilizacijski in kulturni
               razvoj Slovenije. V 73. členu pa je zapisano, da je vsakdo dolžan v skladu z zakonom
               varovati naravne znamenitosti in redkosti ter kulturne spomenike, država in lokalne
               skupnosti pa so dolžne skrbeti za ohranjanje naravne in kulturne dediščine. Tako o
               naši dediščini pravi ustava.</p>
               <p>V skrbi za ohranjanje in prezentacijo naše dediščine tako vidim zelo pomemben
               element za naš nadaljnji razvoj. Zato mora imeti zakon o kulturni dediščini izrazito
               razvojno funkcijo. Kolikor vem, zakon v stroki podpirajo, saj je doživel široko
               razpravo, tako v muzejski kot restavratorski stroki. Nekaj več pripomb pa je doživel
               s strani zavodov za spomeniško varstvo oziroma zavodov za varstvo naravne in kulturne
               dediščine, kakor se jim pravilno reče. Na matičnem odboru za kulturo smo pripravili
               vrsto stališč, zato prosim, spoštovane kolege in kolegice, da te predloge tudi
               podprejo. Tudi sam sem predlagal nekaj izboljšav, zato bi na tem mestu izpostavil
               vprašanje matičnosti oziroma strokovnosti.</p>
               <p>Muzeji imajo svoj strokovni vrh v Narodnem muzeju, restavratorske Služba v
               restavratorskem centru Republike Slovenije. Arhivi, katerih področje ureja specialni
               zakon v Arhivu Slovenije. Knjižnice, če hočete, v Narodni in univerzitetni knjižnici.
               Edino zavodi za varstvo naravne in kulturne dediščine so organizirani le po
               regionalnem principu, zato tudi predlog tega zakona ne predvideva strokovnega vrha
               službe. Zakon predvideva, da bi te naloge opravljala Uprava Republike Slovenije za
               kulturno dediščino, ki pa deluje v okviru ministrstva za kulturo. O tej rešitvi je
               potrebno razmisliti. Sam predlagam, da se v pripravi zakona za drugo obravnavo
               predvidi tudi ustanovitev zavoda Republike Slovenije za varstvo kulturne dediščine
               kot najvišje matično oziroma strokovno ustanovo v državi za področje nepremične
               dediščine. Na sektorski razpravi o muzejski dejavnosti v okviru razprave o
               oblikovanju nacionalnega kulturnega programa je bilo s strani restavratorske in
               konservatorske stroke posebej izpostavljeno vprašanje tako imenovane preventivne
               konservacije. Po analogiji, na primer, z zdravstvenim varstvom, ki je tudi zakonsko
               opredeljena. Gre za dokaj nov princip in pristop v stroki in v zvezi s tem sem zato
               predlagal stališče, da ga predlagatelj zakona temeljito preuči in po možnosti tudi
               vključi v predlog za drugo obravnavo. V tem smislu, v stroki podpirajo - in tudi sam
               podpiram amandma kolega Janeza Mežana - glede terminologije
               konservatorsko-restavratorska dejavnost.</p>
               <p>Nadalje podpiramo tudi predlog poslanske skupine italijanske in madžarske narodne
               skupnosti, da je država, skupaj z narodnima skupnostima, ustanoviteljica javnih
               zavodov za ohranjanje kulturne dediščine italijanske oziroma madžarske narodne
               skupnosti.</p>
               <p>Naslednje precej pomembno področje se mi zdi vprašanje davčnih olajšav in spodbud,
               posebej za tiste, ki vlagajo v obnovo in prezentacijo kulturne dediščine in kulturnih
               spomenikov. Zakon tako ali drugače korespondira z okoli štirinajst drugih zakonov,
               zato bi prosil za komentar predlagateljev, da posebej predstavijo področje davčnih
               olajšav.</p>
               <p>27. člen zakona govori o posebnih dovoljenjih, ki jih izdaja minister. V zvezi s tem
               imam zelo ozko in zanimivo vprašanje. Ali sme, na primer, državljan Republike
               Slovenije zbirati starine brez predhodne odobritve s strani ministra in kaj je z
               zbiralci, ki že imajo starine v svojih privatnih zbirkah in z njimi delajo po vseh
               principih muzejske stroke? Menim, da je dobrodošla novost, da zakon vzpostavlja tudi
               inšpekcijski nadzor na področju varstva kulturne dediščine. Vem, da inšpektorat že
               obstaja in deluje v zelo slabih, tako prostorskih kot kadrovskih pogojih.
               Nerazumljivo je, da imamo v državi samo enega inšpektorja za kulturno dediščino, pa
               še ta je brez vsake administrativne in tehnične pomoči. Zato menim, da je treba
               omogočiti normalne delovne razmere za delovanje inšpekcijskih služb na področju
               varstva kulturne dediščine, še posebej, ko bo s tem zakonom tudi zakonsko določena in
               opredeljena.</p>
               <p>Za konec pa se mi najbolj bistveno zdi vprašanje finančnih posledic za uspešno
               izvajanje zakona o varstvu naravne in kulturne dediščine. Sam si seveda ne
               predstavljam uspešne uveljavitve tega zakona brez zagotovitve ustreznih sredstev za
               pravkar sprejeti zakon o kulturnem tolarju. Zato vidim kot eno najpomembnejših nalog
               v tem letu, da uveljavimo več kot dvotretjinsko izraženo voljo državnega zbora
               Republike Slovenije, da vlada Republike Slovenije v rebalansu proračuna za leto 1998
               zagotovi sredstva za uresničevanje zakona o zagotavljanju sredstev za nekatere nujne
               programe Republike Slovenije v kulturi v obdobju 1998/2003.</p>
               <p>Spoštovane kolegice in kolegi! V imenu Združene liste socialnih demokratov še enkrat
               izražam podporo zakonu o varstvu kulturne dediščine in se vam zahvaljujem za
               pozornost.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod Bevk. Besedo dajem gospodu Vladimirju Čeligoju, predstavniku
               SDS-a.</p>
            </sp>
            <sp who="SDZ2:ČeligojVladimir">

               <speaker>VLADIMIR ČELIGOJ:</speaker>

               <p>Hvala lepa. Spoštovani! Prav je, da v državnem zboru pričenjamo z obravnavo predloga
               zakona o varstvu kulturne dediščine, kajti nove družbene razmere terjajo tudi nov
               način urejanja varstva kulturne dediščine. Nenazadnje, v smislu razvojnih ciljev
               slovenske kulture ter prilagoditve naše zakonodaje evropski zakonodaji, je treba, da
               v naši državi dobimo nov, sodoben zakon o varstvu kulturne dediščine.</p>
               <p>Na predlagani osnutek zakona o varstvu kulturne dediščine pa bom kljub temu podal
               nekaj svojih oziroma predloge poslanske skupine SDS. In sicer; osnutek zakona o
               varstvu kulturne dediščine bi moral v besedilu vsebovati vsebinske definicije pojmov,
               kot so npr.: razvijanje dediščine, vzdrževanje, konzervatorski program, elaborat za
               varovanje in podobno.</p>
               <p>Drugič. Opredeliti je treba vlogo državnih organov v celotnem varstvu dediščine ter
               vzpostaviti povezavo med ministrstvi. Predvsem bo prišlo to do izraza pri
               financiranju kompleksnih projektov. To, da je opredeljena le vloga ministrstva za
               kulturo do kulturne dediščine, je preozko, saj kulturna dediščina spada nenazadnje v
               okolje in prostor in jo je potrebno jemati širše.</p>
               <p>Tretjič. Glede državnih organov in javne službe varstva je treba razmejiti naloge.
               Ne morejo javni zavodi imeti štiri nezdružljive funkcije, in sicer: izdajajo upravne
               akte, pripravljajo strokovne podlage, izvajajo strokovni nadzor, vodijo izvedbena
               dela. Glede tega sem tudi osebno vložil dopolnjevalni predlog v prvi obravnavi
               osnutka zakona.</p>
               <p>Četrtič. Točneje je treba opredeliti vlogo lokalnih skupnosti pri varstvu kulturne
               dediščine. Ali se s tem, da lokalna skupnost določa spomenike lokalnega pomena in jih
               tudi ureja, ne ustvarja dvojnega oziroma vzporednega sistema varstva, in sicer,
               lokalna in državna raven? To je takšen pomislek.</p>
               <p>Petič. Potrebni so instrumenti nadzora nad konzervatorskimi firmami. Ta osnutek
               zakona tega ne zajema.</p>
               <p>Šestič. V osnutek je treba vnesti določbe malteške konvencije o predhodnih
               arheoloških pregledih zaradi pravilnih sprememb in korektur projektov. Ne nazadnje je
               treba v osnutku zakona opredeliti, kdo je plačnik predhodnih arheoloških
               pregledov.</p>
               <p>Sedmič. V osnutek je treba vnesti primere, kot je adaptiranje notranjščine kulturne
               dediščine, spremembe namembnosti, ki škodujejo kulturni dediščini in podobno.</p>
               <p>Osmič. Razrešiti je treba amaterska arheološka raziskovanja ali izkopavanja, za
               katera sedanji osnutek ne zahteva dovoljenja. Tu gre za posamezne iskalce arheoloških
               najdb, ki lahko povzročajo veliko škodo. Za nedovoljene posege v kulturno dediščino
               mora osnutek zakona predvideti določene sankcije.</p>
               <p>Poslanska skupina SDS bo predlagani osnutek zakona podprla, skupno s stališči
               odbora, ki jih je prej podal predsednik. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Čeligoj. V imenu poslanske skupine LDS, gospod Rudi Moge.</p>
            </sp>
            <sp who="SDZ2:MogeRudolf">

               <speaker>RUDOLF MOGE:</speaker>

               <p>Predsedujoči, hvala lepa za besedo. Spoštovane poslanke in poslanci! V poslanski
               skupini LDS smo kar nekaj časa tehtali, ali naj ta zakon, ki je kvaliteten, podpremo
               ali ne. Dilema je bila v naslednjem:</p>
               <p>Zakon o zagotavljanju javnega interesa na področju kulture jasno opredeljuje, da se
               pred sprejemom podobne zakonodaje, kot je današnja, ki jo obravnavamo, sprejme
               nacionalni program s področja kulture. Ta nacionalni program s področja kulture bo
               šele zagotavljal javni interes, kateri zavodi bodo tisti in kateri ne, ki jih bodo
               opredeljevali tudi členi tega zakona. Pa tudi, kakšna bo organiziranost na splošno na
               ravni države in kakšna bo organiziranost na ravni lokalne skupnosti. Zaradi
               nesprejetja tega nacionalnega kulturnega programa imamo v kulturi tudi danes še
               popolnoma sesuto stanje na področju javnih zavodov, ko imamo na eni strani
               ustanovitelja javnega zavoda s strani lokalne skupnosti, financerja pa s strani
               države. Tako da soglasje k nekaterim aktom lokalna skupnost, k nekaterim aktom pa
               ministrstva. Ampak ko smo to situacijo ocenjevali, smo prišli potem do naslednjih
               zaključkov:</p>
               <p>Prvič. Preveliko število ministrov, ki so se tukaj zamenjali, je bilo tudi krivo, da
               delo ministrstva v preteklih mandatnih obdobjih ni bilo tako, kot bi moralo biti.
               Zaradi tega nista bila ustanovljena dva ključna organa, ki pomagata nacionalnega
               kulturnega programa: to je kulturniška zbornica, drugi pa je svet za kulturo. Vemo,
               da je svet za kulturo sicer bil ustanovljen, predsednik je kasneje odstopil in je
               sedaj naloga ministrstva oziroma ministra v tej sezoni, da ustanovi najprej
               instrumente s pomočjo lahko nacionalni program opredeli in potem šele sprejme
               nacionalni program, ki ga da v sprejem državnemu zboru. Minister pravi oziroma
               ministrstvo daje garancijo, da bo v jeseni ta nacionalni program tukaj in zaradi
               tega, da ne bi stanje na področju kulturne dediščine bilo tako, kot je, smo potem
               sprevideli, da je bolje, da ta program sprejmemo. Torej: situacija, zaradi katere ta
               nacionalni program ni sprejet, je večplastna in je ni pripisati tej zasedbi
               ministrstva v sedanjem obdobju, ko ga vodi minister Jožef Školč.</p>
               <p>Ta zakon je gotovo to tudi, kar so omenili že drugi v razpravi, eden izmed
               državotvornih zakonov, saj poudarja to, kar je za narod pomembno; to je njegovo
               dediščino, njegove izvore in tako naprej.</p>
               <p>V polemiki o tem, kaj v zakonu naj podpremo oziroma kaj bi ga bilo potrebno
               dopolniti, smo bili skoraj identični v razpravi na odboru, ki ga vodi Janez Mežan, o
               tem, kaj je treba dati v stališče in ta odbor je ta stališča tudi podprl. Zato bo
               naša poslanska skupina ta stališča tudi v celoti podprla. Seveda pa tukaj izstopa
               nekaj dilem do druge obravnave, ki jih bo treba rešiti.</p>
               <p>Prva dilema je zagotovo ta, ki je tukaj zdaj zelo vroča, posebej že tudi pri drugih
               zakonih in ne samo pri tem, ki se tičejo lokalne samouprave. To je, da bo treba malo
               bolj razmejiti in pogledati relacijo pristojnosti med državo in lokalno samoupravo
               ter da bo treba - ne v tem zakonu - urediti, ampak naj se uredi - kolikor se tukaj da
               - tudi ta drugi pol, ki bi pa po mojem priti s strani vlade oziroma s strani
               finančnega lobija tega parlamenta; to pa so olajšave pri naložbah v kulturo. Mislim,
               da je to, kar je tukaj v mnenju odbora, samo eden od parcialnih interesov; ampak ta
               državni zbor je z zakonom o kulturnem tolarju sprejel obveznost države, da bo dala
               svoj delež k ohranitvi tega, medtem pa ko v onem delu, ki bi bil nekako na trgu s
               temi finančnimi olajšavami, pa ta finančni lobi, ki trenutno obvladuje zakonodajo s
               tega področja, pa v teh letih od leta 1991 res ni kaj dosti storil. Bilo bi potem
               tudi dobro, da ko o teh stvareh govorimo, da bi naši konsenz v parlamentu, da bi se
               na tem področju kulture tudi zakonodaja, ki omogoča pridobivanje sredstev za kulturo,
               nekoliko olajšala.</p>
               <p>Mislim, spoštovani gospod minister, da je sedaj na potezi vaše ministrstvo, poslanke
               in poslanci tega državnega zbora so kulturni tolar izglasovali, pri rebalansu se bo
               pa videlo, kolikšen del kolača rebalansa boste uspeli dobiti v predlogu, ki ga boste
               predlagali v imenu vlade oziroma ki ga bo vlada predlagala državnemu zboru. Glede na
               to, kar je bilo na odboru sprejeto in se bo tudi poslanska skupina LDS nekako
               zavzemala za to, je pa to, da vas bomo pri teh vaših prizadevanjih podprli, če ne
               boste uspešni, bomo pač sami poskušali v okviru realizacije tega zakona pridobiti za
               te potrebe čim več sredstev.</p>
               <p>Torej na kratko bi lahko potem zaključil. Ta zakon je še kako potreben, poslanska
               skupina Liberalne demokracije ga bo podprla, hkrati s tem pa mislimo, da sanacija na
               področju kulture ni s tem rešena, ampak bo treba - vsaj preden bo prišel v proceduro
               še podoben zakon, ki naj pokriva področje knjižničarstva, vsaj po zagotovilih
               ministrstva pa nekje v jeseni - pa spregovoriti v tem državnem zboru o nacionalnem
               programu s področja kulture. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod Moge. Želi besedo še katera poslanska skupina? Gospa doktor
               Hren-Vencelj, poslanska skupina SKD.</p>
            </sp>
            <sp who="SDZ2:HrenVenceljHelena">

               <speaker>DR. HELENA HREN-VENCELJ:</speaker>

               <p>Lep pozdrav! Ali gre morda za načrtno novo kulturno politiko v odnosu do varstva
               kulturne dediščine ali pa zgolj za srečno naključje, da se v tem kratkem času v
               državnem zboru s ponovno pogovarjamo o kulturi. Pravzaprav bi bilo bolje reči, da v
               tem zboru pritrjujemo kulturi, saj ga skoraj ni bilo poslanca, ki bi ob zakonu o
               zagotavljanju sredstev za nekatere nujne razvojne programe v kulturi temu nasprotoval
               ali pa si celo drznil reči, da tega ne potrebujemo oziroma da je to stvar, za katero
               namenjamo preveč sredstev oziroma ni treba, da o tem govorimo.</p>
               <p>Zakon o kulturni dediščini vendar daje oziroma o varstvo te dediščine vendar daje
               upanje, da se bomo poslej tudi pri varovanju kulturne dediščine drugače dogovarjali,
               razen seveda, če tisti del poslancev, ki je glasoval za zakon o kulturnem tolarju, če
               so razmišljali tako, da pač, ker v proračunu denarja ne bo, pač tega denarja tudi ne
               bo. Skratka zakon, ki smo ga sprejeli, naj bi v šestih naslednjih letih omogočal
               integralno varstvo, integralno skrb za našo kulturno dediščino. Naj bi šel torej kar
               znaten del denarja prav za varovanje premične in nepremične kulturne dediščine, za
               katero menimo, da je stvar, ki je izredno pomembna. Zakon o varstvu kulturne
               dediščine ima - kot je zapisal predlagatelj - cilj spoštovati doseženo stopnjo
               varstva dediščine in dograditi že veljaven sistem varstva kulturne dediščine.</p>
               <p>No, do sedaj veljavni zakon je iz leta 1981, ki je upošteval Unescovo konvencijo o
               varstvu svetovne kulturne in naravne dediščine iz leta 1972. Po našem dosedanjem
               zakonu je torej dediščina oziroma varstvo kulturne dediščine neka splošna kategorija.
               V tem zakonu opredeljujemo nepremično in premično dediščino, ne pa žive kulture. V
               zbirnem registru Uprave za kulturno dediščino nam je ostalo po vseh peripetijah v
               preteklosti, ko so padale glave in tudi kulturni spomeniki, registriranih nekaj čez
               9.800 takih kulturnih spomenikov - torej posameznih objektov, skupin objektov,
               območij, delov objektov, zbirk predmetov ali pa posameznih predmetov ter še ostalega,
               kar bi veljalo zaščititi s tem zakonom.</p>
               <p>Pri varstvu kulturne dediščine je še pomembno reči, da so posledice slabih odločitev
               trajne in jih je izredno težko popraviti, za razliko od napačnih odločitev pri
               urejanju prostora in siceršnjih odločitev pri urejanju prostora, ko zaznamo napačne
               odločitve v nekaj letih ali pa najkasneje v desetih letih in se včasih te dajo, sicer
               z znatnimi sredstvi, popraviti.</p>
               <p>Če se vrnem na to, kaj nam je še ostalo s področja nepremične dediščine. Kljub temu
               da je bila Slovenija nekoč dežela prek tisočih gradov, nam je ostalo po vseh vojnih
               vihrah in po delovanju zoba časa nekako 200 gradov, delno tudi ruševin, za katere se
               <q>"izplača"</q> razmišljati, kaj obnavljati in kako obnavljati. Nekateri od teh so pravi
               biseri obdobja, ki se tudi danes oziroma zdaj v parlamentu pogosto uporablja, torej
               fevdalnega obdobja oziroma fevdalne dediščine. Veliko se je izgubilo samo po sebi,
               veliko je propadlo zaradi nezainteresiranosti posameznikov oziroma tudi zaradi
               nezainteresiranosti države. Veliko oziroma precej dediščine je ostalo še v cerkvah,
               kjer nam je ostalo za ohranjanje približno 1.400 do 1.500 zlatih lesenih baročnih
               oltarjev, ki so nujno potrebni obnove, pa tudi nekateri drugi deli. Upamo, da se bodo
               prav s tem zakonom, ki je začel danes svojo obravnavo v državnem zboru, tudi te
               stvari uredile.</p>
               <p>Slovenski krščanski demokrati bomo podprli zakon o varstvu kulturne dediščine, ker
               upamo, da se bo uredil odnos med tem, kaj mora storiti država, kaj lokalna skupnost
               in kaj mora biti tudi v zavedanju posameznika za varstvo kulturne dediščine. Se
               pravi: enotnost varovanja in ta poudarjeni javni interes, o katerem je gospod
               minister tudi že govoril. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospa dr. Vencljeva. V imenu poslanske skupine narodnosti dajem besedo gospe
               Marii Pozsonec.</p>
            </sp>
            <sp who="SDZ2:PozsonecMaria">

               <speaker>MARIA POZSONEC:</speaker>

               <p>Hvala lepa. Spoštovani! Tudi sama menim, da je zakon o varstvu kulturne dediščine
               nujno potreben. V to me je še bolj prepričalo posvetovanje delavcev te stroke z dne
               17.6. v Narodni galeriji.</p>
               <p>Opozorila bi na ohranjanje kulturne dediščine narodnosti, kar je za narodnost in za
               ohranjanje identitete velikega pomena. Ohranjanje kulturne dediščine je suverena
               pravica in tudi dolžnost narodnosti. Ohraniti moramo dediščino naših prednikov, da
               lahko dokažemo našo bit, našo drugačnost našim potomcem in vsem, s katerimi delimo ta
               prostor.</p>
               <p>Ustava v 64. členu, v povezavi z njenim 5. členom zagotavlja avtohtoni italijanski
               in madžarski narodni skupnosti za ohranjanje njunih narodnih identitet, da lahko
               ustanavljata javne zavode in druge organizacije na področju kulturnih, izobraževalnih
               ter raziskovalnih dejavnosti in dejavnosti na področju javnega obveščanja ter
               založništva. Te pravice narodne skupnosti se še uresničujejo na področju
               izobraževanja z dvojezičnim šolstvom oziroma z izobraževanjem v jeziku narodne
               skupnosti, pa prav tako na področju kulturne dejavnosti, ne pa tudi na področju
               ohranjanja kulturne dediščine.</p>
               <p>Prvi odstavek 5. člena ustave Republike Slovenije pa izrecno določa, da država na
               svojem ozemlju varuje in zagotavlja pravice avtohtone italijanske in madžarske
               narodne skupnosti in da skrbi za ohranjanje naravnega bogastva in kulturne dediščine
               ter ustvarja možnosti za skladen civilizacijski in kulturni razvoj Slovenije. S tem
               je republika Slovenija že v svoje splošne določbe ustave uvrstila varstvo in
               ohranjanje kulturne dediščine tudi obema narodnostnima skupnostima, vendar te naloge
               narodnost lahko uresničuje le s pomočjo države. To ne more biti naloga lokalne
               skupnosti, saj je ohranjanje kulturne dediščine za narodnost nacionalnega pomena.
               Zato nam mora v teh naših hotenjih stati ob strani država in to je intenca dodatnega
               predloga, ki sva ga predlagala temu spoštovanemu zboru s kolegom Battellijem in k
               temu prosim za vašo podporo. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospa Pozsončeva. Želi besedo še katera poslanska skupina? Če ne, dajem
               besedo poslankam in poslancem. Pisnih prijav nimam. Razpravo omejujem na pet minut.</p>
               <p>Gospod Janez Mežan.</p>
            </sp>
            <sp who="SDZ2:MežanJanez">

               <speaker>JANEZ MEŽAN:</speaker>

               <p>Hvala lepa. V bistvu nimam svojih pripomb in vprašanj, vendar sem pa že po odboru
               oziroma pred tremi, štirimi dnevi dobil pismo Društva restavratorjev Slovenije. To
               sem dal tudi gospodu ministru.</p>
               <p>Nekatera stališča tega društva so upoštevana oziroma so v predlogu stališč, ki sva
               jih vložila gospod Bevk in jaz. Bi pa predvsem za zadnjo 5. točko vprašal
               ministrstvo, kako misli rešiti ta problem. Društvo restavratorjev Slovenije pod 5.
               točko pravi naslednje: <q>"Naloge zbiranja, hranjenja, raziskovanja in varovanja
               dediščine naj se izrecno dovoli ne glede na to, kdo jih izvaja - ali javni zavod ali
               zasebnik - samo ob izpolnjeni zahtevi, da je poskrbljeno za konzerviranje,
               restavriranje in da so zagotovljeni pogoji za pravilno hranjenje. Organizacija ali
               posameznik, ki teh pogojev ne izpolnjuje, ne more opravljati naštetih nalog."</q></p>
               <p>Vem, da 27. člen določa, da daje dovoljenje minister, vendar pa, ker bi rad bolj
               eksakten, natančen odgovor - ali bo to možno upoštevati, ali se bo to reševalo mogoče
               s kakšnim podzakonskim aktom, ali kako? Rad bi potem dal temu društvu tudi odgovor.
               To je predvsem moje vprašanje. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Mežan. Želi še kdo besedo? Bilo je nekaj vprašanj. Gospod minister bo
               odgovoril. Prosim.</p>
            </sp>
            <sp who="SDZ2:ŠkolčJožef">

               <speaker>JOŽEF ŠKOLČ:</speaker>

               <p>Hvala, gospod podpredsednik. Začel bi tam, kjer se je oglasila gospa poslanka
               Vencljeva, in bi rekel, da naključij kljub vsemu ni. Ker če bi čakali na naključja,
               potem tega zakona v proceduri v državnem zboru še nekaj časa ne bi bilo. Ravno tako
               bi bilo zelo težko priti z zakonskimi rešitvami, če bi poskušali vnesti v tekst
               zahteve čisto vseh zainteresiranih; bodisi zavodov ali posameznih strokovnih društev.</p>
               <p>Vsa strokovna društva, vključno z zadnjim citiranim, so bila konzultirana in do neke
               mere vključena v vsem tem 6-letnem postopku, v zadnjem letu pa tudi v oblikovanje
               rešitev. Zato vam bom na vprašanju gospoda Mežana demonstriral, kaj pomeni
               upoštevanje v čisti formi vseh teh rešitev.</p>
               <p>Tekst, ki ga je predlagal gospod Nemec in ki je, kot vem, tako in tako razdeljen
               tudi v vseh poslanskih skupinah, imamo ga pa tudi mi, izraža predvsem skrb za to
               konzervatorsko in restavratorsko stroko. Je več kot korekten, je pa radikalen do te
               mere, da potem v bistvu posega v tiste pravice, ki jih poskuša zagovarjati gospod
               Samo Bevk, ki se sprašuje, kako je mogoče, da minister sploh predpisuje, kdo lahko
               kaj zbira. <q>"Ergo"</q>, če bi liberalizirali to zbiranje do nerazumne meje, kar je lahko
               zadnja intenca ideje gospoda Bevka, ki je ravno tako kot gospod Mežan velik
               poznavalec razmer na področju kulture, potem bi morali v celoti zanemariti to, kar
               predlagajo konzervatorji. Zato je treba znotraj tega normalno delati neke vrste
               kompromise in potegniti, kolikor je mogoče, najboljše plati različnih zgodb k temu.</p>
               <p>Ko bomo izdajali licence, ki so predvidene v tem zakonu oziroma dovoljenje za
               zbiranje, bomo na nek način poskušali razrešiti do neke točke to, kar sprašuje
               profesor Mežan, kdo je tisti in pod kakšnimi pogoji lahko kaj zbira.</p>
               <p>Bojim se, da bi dokončno in striktno upoštevanje seveda tega, kar predlaga gospod
               Nemec, povzročilo velike težave, ker bi se moral vsakdo izkazati s primernimi
               prostori, z znanji, ki jih sigurno nima, če se kot ljubitelj sooča z zbiranjem
               različnih stvari, zato je treba imeti neko razumno rešitev. Vsekakor pa, kdorkoli ne
               bo imel te vrste dovoljenja od ministrstva in bo pač zbiral v korist dediščine,
               predvsem ne bo mogel računati na javna sredstva. To je tisto, kjer je mogoče politiko
               relativno jasno peljati in ravno tako tisti pač ne bo mogel pač teh stvari razglasiti
               za zbirke.</p>
               <p>Sam zakon dopušča možnost, da se marsikaj dogaja v sferi privatnega, zato se pod
               določenimi pogoji nekaj razglasi za zbirko in je to lahko v privatni lasti in iz tega
               potem izhajajo različna upravičenja. Predvidevam pa, da bo ogromno problemov še vedno
               nastalo, ker so določeni zbiralci, ki so naključni. Tisto, kar bo potrebno pa posebej
               rešiti, je to izkopavanje in zbiranje za preprodajo. Mi imamo sicer te formalne
               rešitve, ki onemogočajo izvoz brez ustreznih dovoljenj, se pravi po črki zakona je
               vse jasno, če ne nekdo ne dobi dovoljenja, pač ne more tega izvoziti in prodati.
               Ampak kot sami veste, gre to tudi po drugih, manj legalnih poteh. Določene možnosti
               imamo tudi, da uporabimo rešitve, ki jih imajo v drugih državah, se pravi, da se
               prepove uporaba detektorjev za kovino, da se razmisli o tem, da tam, kjer so ključna
               najdišča, tam že itak je prepovedano v tem trenutku kopati, ampak kjer gre za
               najdišča, recimo v rečnih strugah, imajo marsikje po svetu prepoved potapljanja,
               ampak to posega potem v neke druge pravice, ki so si jih ljudje pač skozi čas na neki
               način pridobili. Tako bi določene prepovedi dejansko pripeljale do tega, da bi se
               stvari dogajale v sivi coni in bi bile kriminalizirane. Mi bi pa radi, da pravzaprav
               vse, ki jim je, da rečem poetično, dediščina pri srcu, da jih pripeljemo na luč dneva
               in da se jih to valorizira v ustreznih postopkih in da so tudi te privatne stvari
               sestavni del dediščine. Rešitev, ki jo bomo pač ponudili do drugega branja, upam, da
               bo izčiščena tudi na način, da poleg restavratorstva opredeli konzervatorsko in vse
               te stvari. Kakšna pa bo točna rešitev, kaj je tisto, kar bo še razumno, vam pa ta
               moment zares ne znam natančno odgovoriti, ampak hočem na enem problemu povedati, da
               izbira med rešitvijo, ki jo ponuja Bevk in rešitvijo, ki jo ponuja Mežan, oba
               poslanca pač se izključujeta. Obe rešitvi pa sta z najboljšimi nameni za
               dediščino.</p>
               <p>Grem na hitro še čez druga področja. Bilo je vprašanje davčnih olajšav. Če bo
               državni zbor sprejel ta sklep, potem meni kot resornemu ministru preostane, tako kot
               državnemu zboru, da ustreznemu ministru, to je v tem primeru minister Gaspari,
               sporočim to idejo. Ta zakonodaja se mora spremeniti na <q>"njegovem"</q> področju, ni pa
               možno in tudi ni smiselno v tem zakonu uveljavljati davčnih olajšav. Popolnoma jasno
               je, da če ljudem predpisujemo neko skrb za neke stvari oziroma uveljavljamo režim
               varstva na njihovi hiši ali podobno, da jim moramo tudi na drugi strani, poleg
               nezadostnih javnih sredstev, eventualno ponuditi druge instrumente, da lahko
               učinkovito skrbijo za spomenik, ki ga posedujejo, ali pa spomenik, ki bi mu radi
               pomagali k preživetju.</p>
               <p>Ravno tako je s temi sredstvi za tolar. Verjemite mi, da če bi bilo mogoče v tem
               trenutku, ob tem zakonu predlagati rebalans, o katerem je bilo tukaj danes slišati,
               potem bi bilo to za nas najenostavneje. Ampak proračun in postavke za kulturo, kot
               sami veste, se bodo sprejemale takrat, ko se bodo za sredstva spopadli najrazličnejši
               interesi. Jaz si lahko samo želim, da bo podpora temu zakonu oziroma že sprejetemu
               zakonu in rešitvam iz njega takrat tako močna, da takrat ne bodo prevladali drugi
               interesi. Ni pa tega možno mimo proračuna zagotoviti. Rad bi pa rekel, da zakon o
               kulturnem tolarju napotuje, da tudi v občinskih proračunih zagotovijo svoj ustrezen
               delež. Zato ne bo težava oziroma ne bo samo vprašanje, kako zagotoviti sredstva v
               republiki, ampak pri večini projektov je predvideno sofinanciranje lokalnih skupnosti
               in bo vprašanje realizacije tega projekta, se bojim, v nekem trenutku lahko v isti
               meri povezano z zmogljivostmi in voljo v občinah. Brez zaprtih konstrukcij je pa,
               mislim, nesmiselno stvari odpirati, ker bodo potem ostali novi nedokončani torzi
               različnih stvari. Zato mi predvidevamo, da bomo ta program reševali na način, da bomo
               dajali prednost predvsem tistim, ki bodo imeli tudi popolno dokumentacijo in tudi
               zagotovljen svoj delež sredstev.</p>
               <p>Za nadzor nad konzervatorji ali pa drugimi se predvideva izdaja licenc. Ta predhodna
               arheološka izkopavanja so že v tem trenutku rešena na način, da gredo na breme
               investitorja. Tudi sam si ne predstavljam, da če nekdo želi nekje karkoli graditi, da
               bi tretjemu obesil račun za ta predhodna arheološka izkopavanja. Slovenija je skoraj
               v celoti conirana, tako da se približno ve, kje se bo kaj našlo oziroma kje bi se
               lahko kaj našlo, če se zasadi lopata, in s tem računajo tudi vsi investitorji.
               Mislim, če se že posega na ta območja, da mora vsakdo, ki pač tam hoče graditi,
               nositi ceno za to. Mogoče je spodoben primer, kako to kolikor toliko funkcionira, je
               izgradnja sistema avtocestnega križa, kjer je to že vkalkulirano v ceno.</p>
               <p>Razmejitve med državo in občino se mi zdi, da so v zakonu že v tem trenutku
               pravzaprav spodobno in ustrezno rešene. Razen seveda, ko govorimo o financah, kar
               tudi sicer ne rešuje zakon, ne za državo ne za občino. Javna služba, ki naj bi
               skrbela za varovanje dediščine, je predvidena kot enotna za vse in jo financira
               država in jo lahko uporabljajo tudi občine. Je pa v zakonu dopuščena možnost, da če
               hoče posamezna občina, lahko v skladu s tem zakonom financira tudi svojo javno službo
               za varovanje te dediščine in jo seveda tudi ustrezno potem financira. Delitev bi bila
               pa verjetno manj smiselna. Tisto, kar mogoče bega, je to, da je tako občinam kot
               državi dopuščeno, da nekaj razglasijo za spomenik premične ali nepremične dediščine.
               Kdorkoli hoče to razglasitev izvesti, mora upoštevati iste kriterije in to pomeni, da
               lahko država tudi mimo občine nekaj razglasi in ravno tako, da občina, če meni, da je
               nekaj potrebno razglasiti, ni potrebno da čaka na državo. Ta razmislek se lahko
               naredi v lokalni skupnosti. Ko pa je nekaj razglašeno za spomenik in ima pač zapisan
               tudi ustrezni varovalni režim, potem gre to v zbirni register in to velja v istem
               trenutku za vse, samo postopek teče enkrat na enem, drugič na drugem mestu in
               obstojijo tudi tisti postopki, ko se lahko začasno nekaj razglasi za spomenik.
               Tukajšnjih večjih razmejitev, predvidevam, da ni potrebnih. Verjetno pa bo veliko
               vprašanje, kako bodo lahko tako država kot občina odgovarjale vsem tistim, ki so
               lastniki spomenikov, ko bo vzdrževanje spomenikov presegalo to običajno vzdrževanje,
               in ko se bodo ti lastniki lahko pojavili kot opravičenci do javnih sredstev.</p>
               <p>Lahko, da je bilo še kakšno od vprašanj, kot rečeno, zdijo se nam smiselna vsa
               stališča in sklepi, ki so tekli čez odbor in mislimo, da je tudi znotraj teh rešitev,
               kot sem že prej rekel, na ustrezen način poskrbljeno tudi za tisto dediščino, ki je
               nastala na področju, kjer živijo narodnostne skupnosti oziroma ki so jim pač ta dva
               naroda dala svoj pečat. Zato menimo, da ni potrebno, da z državnimi ukrepi
               ustanavljamo posebne zavode, da rečem na tej osnovi. Je pa res to, kar pravi gospa
               Pozsonecova, da lahko skupnosti ustanavljajo zavode tudi na tem področju. Ampak kot
               rečeno, tisto, kar bi sam rad dosegel, je, da tistih stvari, ki jih ne ustanavlja
               država, da jih tudi ne financira. Če se razumemo na tej točki, potem ni nesporazuma,
               ker se mi zdi, da z ukrepi, ki jih imamo, lahko ustrezno poskrbimo. Ne bi pa radi, da
               kdorkoli karkoli ustanovi, račun pa izstavi potem ministrstvu.</p>
               <p>S tem bi končal ta pojasnila, ker je tudi cel zakon napisan tako, da poskuša
               različne ljudi motivirati k temu, da skrbijo za dediščino. Država nosi del
               odgovornosti, lokalne skupnosti seveda tudi svoj del, v veliki meri posamezniki,
               strokovna društva in tako naprej. Zdi se mi, da je pametno, da ta diskusija teče
               naprej, na način, kot je tekla, da se vsi vključujejo in da se breme te skrbi za našo
               preteklost, materializirano v dediščini, tako kot je bilo tudi v preteklosti,
               porazdeli na različne nivoje, na različne institucije in da znotraj tega bolj ali
               manj vsi vidijo priložnost, da se izkažejo in da ni treba s prstom kazati samo na
               enega, ker se to v tem primeru gotovo ne bi izkazalo za dobro in solidno rešitev.
               Sami imate izkušnje. Marsikateri spomenik je ostal v svojem lesku in blesku predvsem
               zaradi tega, ker so znali zanj poskrbeti tisti, ki jim je bil na nek način najbližji,
               pa morebiti niso imeli nobenih javnih sredstev, ne državnih ne lokalnih. Ravno tako
               se je izkazalo, da je lahko država ali pa lokalna skupnost za marsikatero stvar
               učinkovito poskrbela. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospod minister. K besedi se je prijavil gospod Janez Mežan.</p>
            </sp>
            <sp who="SDZ2:MežanJanez">

               <speaker>JANEZ MEŽAN:</speaker>

               <p>Hvala. Hvala za odgovor gospodu ministru. Mogoče bi samo dopolnil v tem smislu, kaj
               pravzaprav skrbi to društvo restavratorjev Slovenije. Skrbi jih namreč pravilno
               hranjenje kulturne dediščine. Ker sem se tudi osebno z njimi pogovarjal, so me
               opozorili na naslednji čisto konkreten problem. Odkrita je neka freska, ta freska se
               evidentira, dokumentira, poslika, potem se pa pravilno ne hrani in čez nekaj let ta
               freska propade. To je pravzaprav njihova skrb pri tem odgovoru oziroma pri tej
               zahtevi, da bi bilo treba dati licenco tistemu, ki izpolnjuje vse pogoje zbiranja,
               hranjenja, pravilnega hranjenja, raziskovanja, varovanja dediščine in tako naprej. To
               je ta bistven problem. Gre samo za dopolnitev tega, kar je gospod minister povedal.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Mežan. Gospod Čebulj, prosim. Čeligoj, se opravičujem. Gospod Čeligoj.
               Čebulja sem zagledal, se opravičujem.</p>
            </sp>
            <sp who="SDZ2:ČeligojVladimir">

               <speaker>VLADIMIR ČELIGOJ:</speaker>

               <p>Hvala lepa. Gospod minister, jaz bi pa vseeno postavil še eno vprašanje, in sicer
               glede registra. O registru pač v tem osnutku predloga zakona govorita 9. in 10. člen.
               10. člen pravi tako: <q>"Register dediščine je zbirka listin in podatkov, ki jo vodi
               ministrstvo, pristojno za področje kulturne dediščine."</q> Moje vprašanje se glasi, če
               je register zbirka listin in podatkov, katerih podatkov oziroma v kako velikem obsegu
               bodo ti podatki zajeti v tem registru? Glede na to, da bo register vodilo
               ministrstvo, ali se bo register nahajal na ministrstvu ali se bo nahajal ta register
               nekje drugje, s tem, da naj bi bil dostopen celotni javnosti? Moj predlog je, da bi
               se kopije registra morale hraniti tudi na ravni lokalne skupnosti za posamezno
               lokalno skupnost. To pomeni, v posamezni občini oziroma morda v določeni knjižnici
               posamezne lokalne skupnosti ali v drugi instituciji posamezne lokalne skupnosti. Z
               drugo besedo povedano, vsaka lokalna skupnost naj bi imela tudi kopijo tega registra
               za svoje lokalno območje. Ali bo temu tako oziroma predlagam, da bi se za drugo
               branje zakona ta stvar pripravila tako, da bi tudi lokalne skupnosti imele duplikat
               oziroma dvojnik registra. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Čeligoj. Gospod minister, prosim za odgovor.</p>
            </sp>
            <sp who="SDZ2:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Kar se tiče skrbi gospoda Mežana, je seveda na mestu, ampak treba je
               reči, da za tiste freske, ki so razglašene, jih že v tem trenutku nihče, ki ni
               pooblaščen, pravzaprav ne more odstraniti in oskrbovati. To je le osrednji
               restavratorski center ali pa v posameznih primerih kvalificirani restavrator. Sicer
               je pa vprašanje skrbi za dediščino jasno ključno vprašanje.</p>
               <p>Kar se tiče ideje gospoda Čeligoja, povezane z registrom, potem velja povedati, da
               je že v tem trenutku register javen in da je del tega rešeno na način, kot
               predlagate. Sam ne vem točno, ali je 9.800 ali je že čez 10.000 spomenikov obdelanih
               v tem registru, vseh skupaj jih je približno 16.000. Ves ta register bo pač narejen
               po strokovnih kriterijih. Kopije so predvidene za hrambo tudi v teh regionalnih
               ustanovah za varstvo dediščine. Imajo identifikacijsko številko, tako da jih skoraj v
               nobenem trenutku ni problema pripisati posamezni občini. Tako da je to na nek način
               tehnično lahko rešljivo. Ni pa smiselno tega v tem trenutku <q>"cementirati"</q>, glede na
               to, da je področje občin, da tako rečem, zelo gibljivo in nikoli ne vemo, v kateri
               občini se bo določen kraj v nekem trenutku znašel. Te diskusije se tako ali tako
               odvijajo v državnem zboru. Sicer pa te zbirke listin, te strokovne podlage ne
               pomenijo osebnih podatkov, ki bi lahko bili v nasprotju z zakonom o varstvu osebnih
               podatkov; pomenijo podlage in režim skrbi za spomenik in so, jasno, javno dostopne,
               ker so očiščene podatkov, ki bi lahko sicer bili sporni. V tem trenutku si lahko
               ogledate, kako to funkcionira, na Plečnikovem trgu, kjer je ta dokumentacijski
               center. To se bo skupaj z upravo - upam, da v doglednem času - selilo v prostore, ki
               jih je potrebno prenoviti v tem muzejskem kompleksu na Plečnikovi 4. Tako bo
               dostopnost tega arhiva oziroma te dokumentacije s tem verjetno še večja. So pa
               listine od spomenika do spomenika, ker tega ni možno vnesti na enostaven obrazec,
               seveda različne.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod minister. Gospa dr. Zbačnikova želi besedo. Prosim.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav. Gospoda ministra bi rada nekaj vprašala, kar sicer ni direktno vezano na
               predlog zakona.</p>
               <p>Kako mislite glede Plečnika in njegove dediščine? Poznam namreč prizadevanje skupine
               arhitektov, ki se trudijo, da bi imel Plečnik mogoče poseben zakon, posebno zaščito,
               kot ga imajo v deželah, kjer za posamezne strokovnjake oziroma ljudi, ki so veliko
               prispevali za nacionalno identiteto, za prepoznavanje v svetu, poskrbijo s posebno
               zakonodajo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister, prosim.</p>
            </sp>
            <sp who="SDZ2:ŠkolčJožef">

               <speaker>JOŽEF ŠKOLČ:</speaker>

               <p>Večina Plečnikovih del je že obdelana in zaščitena z ustreznimi akti. Sam poznam to
               idejo ljudi, ki se s tem ukvarjajo, in se mi zdi, če gledamo sistemsko, manj primerna
               od tega, da se tudi Plečnika, tako kot vse druge, za slovensko kulturo pomembne može
               in žene, obravnava znotraj istega zakona. Tudi sicer, če bi hipotetično delali zakon,
               ki bi Plečnika izvzel, ne bi mogel biti v nasprotju s temi rešitvami. Ravno tako bi
               bilo potrebno, tako kot pri drugih spomenikih, vsako stvar posebej obdelati. Zato se
               mi zdi, da predlagatelje, ki to govorijo, vodi velika skrb, ne računajo pa s tem, da
               je potrebno vsako stvar posebej zaščititi. Mislim, da s tem bistveno ne bi pridobili
               na hitrosti zaščite še tistega manjšega deleža nezaščitenih stvari. Ta zakon bi moral
               ravno tako povzeti po seznamu in z ustreznim registrom, kaj vse spada v to dediščino.
           </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? <stage xml:id="Redna-09-1998-06-19.stage55">(Ne želi.)</stage> Ker ne želi nihče več razpravljati, zaključujem
               splošno razpravo.</p>
               <p>Matično delovno telo predlaga zboru nekaj sklepov in stališč, ki ste jih dobili v
               poročilu odbora za kulturo, šolstvo in šport, z datum 11. maja, potem dodatna
               stališča 17. junij, gospod Samo Bevk, 17. junij Vladimir Čeligoj in 17. junij Janez
               Mežan in 11. junij Marija Pozsonec in Roberto Battelli. Odpiram razpravo o predlogu.
               Najprej o prvem, ki ga predlaga matično delovno telo. Želi kdo besedo? <stage xml:id="Redna-09-1998-06-19.stage56">(Ne želi.)</stage></p>
               <p>Na glasovanje dajem predlog odbora, ki se glasi: <q>"Predlog zakona je primerna podlaga
               za pripravo predloga zakona za drugo obravnavo"</q> Ugotavljamo prisotnost! <stage xml:id="Redna-09-1998-06-19.stage57">(48
               prisotnih.)</stage></p>
               <p>Kdo je za predlagani sklep? <stage xml:id="Redna-09-1998-06-19.stage58">(50 poslancev.)</stage> Je kdo proti? <stage xml:id="Redna-09-1998-06-19.stage59">(Nihče.)</stage></p>
               <p>Ugotavljam, da je predlog sprejet.</p>
               <p>Pred seboj imamo stališče gospoda Sama Bevka. Želi kdo o tem razpravljati? <stage xml:id="Redna-09-1998-06-19.stage60">(Ne
               želi.)</stage> Zaključujem razpravo in prehajamo na odločanje. Ugotavljamo prisotnost! <stage xml:id="Redna-09-1998-06-19.stage61">(45
               prisotnih.)</stage> Ugotavljamo prisotnost! <stage xml:id="Redna-09-1998-06-19.stage62">(51 prisotnih.)</stage></p>
               <p>Kdo je za predlog stališča gospoda Sama Bevka? <stage xml:id="Redna-09-1998-06-19.stage63">(41 poslancev.)</stage> Je kdo proti? <stage xml:id="Redna-09-1998-06-19.stage64">(2
               poslanca.)</stage></p>
               <p>Ugotavljam, da je stališče gospoda Sama Bevka sprejeto.</p>
               <p>Smo pri stališču gospoda Vladimira Čeligoja. Dajem ga v razpravo. Želi kdo besedo?
               <stage xml:id="Redna-09-1998-06-19.stage65">(Ne želi.)</stage> Zaključujem razpravo in prehajamo na odločanje. Ugotavljamo prisotnost!
               <stage xml:id="Redna-09-1998-06-19.stage66">(50 prisotnih.)</stage></p>
               <p>Kdo je za? <stage xml:id="Redna-09-1998-06-19.stage67">(43 poslancev.)</stage> Je kdo proti? <stage xml:id="Redna-09-1998-06-19.stage68">(1 poslanec.)</stage></p>
               <p>Ugotavljam, da je stališče gospoda Čeligoja sprejeto.</p>
               <p>Smo pri stališču gospoda Janeza Mežana. Dajem ga v razpravo. Želi kdo besedo? <stage xml:id="Redna-09-1998-06-19.stage69">(Ne
               želi.)</stage> Zaključujem razpravo in prehajamo na odločanje. Ugotavljamo prisotnost! <stage xml:id="Redna-09-1998-06-19.stage70">(46
               prisotnih.)</stage></p>
               <p>Kdo je za? <stage xml:id="Redna-09-1998-06-19.stage71">(41 poslancev.)</stage> Je kdo proti? <stage xml:id="Redna-09-1998-06-19.stage72">(1 poslanec.)</stage></p>
               <p>Ugotavljam, da je stališče gospoda Janeza Mežana sprejeto.</p>
               <p>Smo pri predlogu dodatnega stališča gospe Marije Pozsonec in gospoda Roberta
               Battellija. Želi kdo razpravljati? Gospod Jelinčič prosim.</p>
            </sp>
            <sp who="SDZ2:JelinčičZmago">

               <speaker>ZMAGO JELINČIČ:</speaker>

               <p>Hvala lepa gospod predsedujoči. Jaz tega predloga ne bom podprl. Namreč, predlog
               govori takole: "Predlagatelj naj do <title>druge obravnave</title> predloga zakona preuči
               možnost, da je država skupaj z narodnostnima skupnostima ustanoviteljica javnih
               zavodov za ohranjanje kulturne dediščine, italijanske oziroma madžarske narodne
               skupnosti".</p>
               <p>Država ne more biti skupaj z narodnostnima skupnostima ustanoviteljica javnih
               zavodov. To ne gre. In še ena zadeva je. Tako italijanska kot madžarska narodna
               skupnost sta integralni del slovenske države in slovenskega naroda, tako, je to že
               urejeno na splošno. Zato še enkrat pravim, bom glasoval proti temu sklepu.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa Marija Pozsonec želi besedo, prosim.</p>
            </sp>
            <sp who="SDZ2:PozsonecMaria">

               <speaker>MARIJA POZSONEC:</speaker>

               <p>Hvala lepa. Jaz bom podprla ta dodatni predlog, ker država je soustanoviteljica z
               narodnostnima skupnostima vsem osnovnim šolam, vsem vrtcem oziroma vrtcem in osnovnim
               šolam je občina soustanoviteljica, za srednjo šolo pa je država soustanoviteljica.
               Torej to je zakonsko urejeno in razumljivo je, da narodnostna kultura želi biti nekaj
               drugega, saj s tem lahko dokažemo našo drugačnost. Na našem področju ni muzejske
               dejavnosti. Murska Sobota ni na narodnostno mešanem območju, torej mi imamo 2.000
               eksponatov, ki jih ne moremo urediti, ker ni strokovnjakov, ni denarja za to. Država
               pa je dolžna skrbeti za ohranitev narodnostne značilnosti. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Hvalica želi besedo. Prosim.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa, gospod podpredsednik. Seveda bom podprl to stališče, izhajajoč iz
               predpostavke, da manjšina ni nikdar toliko zaščitena, da bi bila dovolj zaščitena. Če
               to prispeva v tej smeri, je jasno treba to podpreti. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Rupar.</p>
            </sp>
            <sp who="SDZ2:RuparPavel">

               <speaker>PAVEL RUPAR:</speaker>

               <p>Spoštovani gospod predsedujoči, kolegice in kolegi! Podprl bom ta predlog, pa ne
               zato, ker bi menil, da so manjšine v Sloveniji ogrožene, nasprotno, s to podporo bi
               rad imel še en dodaten argument proti Avstrijcem in proti Italijanom, kako pa
               Slovenci želimo na oni strani, izven meja našim ljudem, da se jim dogodi oziroma da
               se jim dogaja vsaj približno tako, kot se Madžarom in Italijanom pri nas. Zato bom
               podprl ta predlog. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Moge.</p>
            </sp>
            <sp who="SDZ2:MogeRudolf">

               <speaker>RUDOLF MOGE:</speaker>

               <p>Hvala lepa. Jaz bom tudi podprl ta amandma, in sicer iz dveh razlogov. Prvi razlog
               je ta, da je gospod minister že dovolj dobro povedal, kaj pomeni to dopolnilo k
               stališčem. Drugič je pa tole, da to dopolnilo piše samo <q>"naj preuči"</q>. Dajmo manjšini
               možnost, da ministrstvo preuči in pogleda, kako je tudi z varstvom naravne in
               kulturne dediščine manjšine. Menda nismo s tem še prav nič prejudicirali.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospa doktor Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Še enkrat lep pozdrav! Tudi sama bom podprla predlog, kajti vesela sem, da imamo
               nekatere stvari v Sloveniji tako dobro urejene in te stvari moramo še izboljševati.
               Mislim, da je to ena redkih stvari, s katerimi smo lahko v Evropi ponosni in imamo
               prednost pred ostalimi in treba je dati možnosti, da se te stvari preučijo in če je
               potreba, tudi izboljšajo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Zmago Jelinčič. Replika, replika je bila. Sicer ni replike.
               Replike ni.</p>
            </sp>
            <sp who="SDZ2:JelinčičZmago">

               <speaker>ZMAGO JELINČIČ:</speaker>

               <p>Gospod predsedujoči je dal v razpravo te amandmaje in zdaj o njih razpravljamo,
               gospod Hvalica. Jaz samo upam, da boste vsi razpravljavci ravno tako vehementno
               zagovarjali tudi to, da se bo Slovencem na oni strani meje kaj uredilo tudi glede
               varovanja kulturne dediščine. Konec koncev na italijanski strani se o kulturni
               dediščini Slovencev skorajda ne sme govoriti. Žal, tudi na Madžarskem slovenska
               kulturna dediščina ni zavarovana. Jaz upam, da boste tako vehementno, kot zagovarjate
               tisto, kar je že urejeno v zakonih, da je treba še dodatno izboljšati, da se je treba
               še bolj pokazati, da je treba še bolj poklekniti pred sosednjimi državami, čeprav,
               kot sami pravite, imamo to urejeno najbolje v Evropi. Upam in vas bom spomnil takrat
               o tem.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister, potem pa gospod Samo Bevk.</p>
            </sp>
            <sp who="SDZ2:ŠkolčJožef">

               <speaker>JOŽEF ŠKOLČ:</speaker>

               <p>Hvala lepa. Jaz sem v svojih nastopih dvakrat povedal, da sicer lahko preučujemo,
               ampak da ne bi bilo zaradi tega nesporazumov. Glede na argumente, ki jih imamo v tem
               trenutku, bomo taki rešitvi nasprotovali iz preprostega razloga, ne zaradi financ in
               ne zaradi diskusij, ki so se v tem trenutku tukaj odprle in so povezane z morebitno
               reciprociteto in tako naprej. Ko govorimo o dediščini, dragi moji kolegi, govorimo o
               drugih stvareh. Ni se mogoče sporazumeti o tem, kdo si bo pripisal keltsko dediščino,
               kdo si bo pripisal ilirsko dediščino, kdo si bo pripisal, recimo, haldstadtsko in
               tako naprej. Dediščina je nekaj, kar je pač zatečeno na področju Republike Slovenije.
               Zato se mi zdi samo iz naslova narodnosti precej nespretno, da ne bom uporabil
               drugega termina, nekako ločevati dediščino. Dediščino Slovencev so oblikovali v
               različnih dobah različni narodi in različne kulture. Zato se mi zdi smiselno, da
               tudi, ko govorimo o področju, kjer je na dediščino pač vplivala madžarska kultura ali
               pa italijanska, ker v tem primeru gre za to, da so vsi ti zavodi organizirani tako,
               da to upoštevajo. Lahko da je kje kakšna stvar bolj ali manj poudarjena, ampak
               pripeljati spor o tem, te vrste, kot se občasno nakazuje v politiki, na področje
               dediščine, je s strokovnega vidika nesprejemljivo.</p>
               <p>Zato se mi zdi, da ni nobenega spora, če kdo hoče ustanoviti te zavode, ampak z
               nacionalnega interesa in v tem smislu ne mislim za, slovenskega, ampak res za
               nacionalnega, je smiselno pač imeti mrežo, tako kot je, ki je odprta za vsa dognanja
               iz preteklosti, za vse vplive, ki so to oblikovali. To je odgovor na te vrste težav,
               ki pa so konkretne v posameznih okoljih. Zato se mi zdi, kakorkoli boste glasovali,
               če bomo dobili še nove argumente v korist te vrste zavodov, je smiselno to
               preučevati. Na osnovi teh pobud, ki jih imamo zdaj, se mi pa zdi pošteno, čeravno bi
               lažje prišli skozi in pet minut prej, kot se rado reče v tem zboru. Stvari stojijo
               tako, da jih ni smiselno deliti, ko govorimo o dediščini in na tej osnovi. Ni pa
               problem pri drugih zavodih s področja kulture, ko gre tako za ljubiteljsko kulturo,
               ko gre za založništvo, ko gre za medije, ko gre za živo dejavnost, ko gre za
               podpiranje infrastrukture na področju kulture, ampak nekaj, kar je dediščina, je pa
               smiselno jemati, vsaj jaz to tako razumem, kot našo skupno dediščino in to peljati v
               to zakonodajo nima posebnega smisla. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Samo Bevk. Replika? Se opravičujem. Gospa Pozsonec, replika.</p>
            </sp>
            <sp who="SDZ2:PozsonecMaria">

               <speaker>MARIA POZSONEC:</speaker>

               <p>Hvala lepa. Spoštovani gospod minister! Upam, da tistih 2.000 predmetov, ki se
               prašijo gor na Lendavskem gradu<gap n="..."/> Tisti grad, ki se pogreza, bo dovolj dodaten in
               tehten problem, da lahko razmišljate o reševanju tega problema.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Samo Bevk, prosim.</p>
            </sp>
            <sp who="SDZ2:BevkSamo">

               <speaker>SAMO BEVK:</speaker>

               <p>Hvala za besedo. Spoštovani zbor! Že prej sem v imenu poslanske skupine Združene
               liste socialnih demokratov podprl amandma oziroma stališče poslanske skupine
               italijanske in madžarske narodne skupnosti. Ker pa sem tudi član komisije za Slovence
               v zamejstvu in po svetu, mi je ta manjšinska problematika zelo blizu, vendar bi dejal
               tole. V pogovoru in iz razgovorov z gospo kolegico poslanko Mario Pozsonec v dneh
               pred sprejemanjem tega zakona je predvsem vela neka nemoč pred uvrstitvijo te
               investicije in sanacije Lendavskega gradu in ureditvijo muzejske zbirke. Prav iz teh
               razlogov je nastalo to stališče oziroma ta amandma. Jaz ga vseeno še enkrat podpiram
               in upam, da ga boste tudi sprejeli. Najbrž bo pa ta diskusija v državnem zboru ob tem
               stališču tudi pripomogla k temu, da bo ministrstvo za kulturo Republike Slovenije to
               vsekakor pomembno investicijo v letošnjem ali v prihodnjih letih uvrstilo v svoj
               redni program. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Bevk. Gospod Gostiša ima besedo.</p>
            </sp>
            <sp who="SDZ2:GostišaLeon">

               <speaker>LEON GOSTIŠA:</speaker>

               <p>Hvala lepa. Mislim, da je namen predloga dober, vendar se bojim, da bo njegovo
               izvajanje povzročilo več škode kot koristi. Namreč, na ta način bi lahko prišlo celo
               do neke izolacije te kulture, ki vem, da je bogata, da se je ustvarjala desetletja in
               stoletja, vendar ustvarjala se je skupaj z več kulturami, ker to so področja, kjer so
               se mešale kulture različnih narodnosti. Prepričan sem, da s tem, če bi neke stvari
               izolirali, izgubljamo tisto pravo vrednost vseh teh vsebin, ki so nastajale na tem
               prostoru. Zato se mi zdi bolj smiselno reševati te probleme v okviru javnih zavodov -
               skupnih in na ta način jim dodajati novo vrednost. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Prehajamo na odločanje. Ugotovimo prisotnost! <stage xml:id="Redna-09-1998-06-19.stage73">(46 prisotnih.)</stage></p>
               <p>Kdo je za predlog stališča Marie Pozsonec in Roberta Battellija? <stage xml:id="Redna-09-1998-06-19.stage74">(27 poslancev.)</stage> Je
               kdo proti? <stage xml:id="Redna-09-1998-06-19.stage75">(10 poslancev.)</stage></p>
               <p>Ugotavljam, da je dodatno stališče sprejeto.</p>
               <p>Na glasovanje dajem stališča v celoti. Ugotovimo prisotnost! <stage xml:id="Redna-09-1998-06-19.stage76">(36 prisotnih.)</stage>
               Gospodje poslanci, prosim, ugotavljamo prisotnost! <stage xml:id="Redna-09-1998-06-19.stage77">(50 prisotnih.)</stage></p>
               <p>Kdo je za stališča v celoti? <stage xml:id="Redna-09-1998-06-19.stage78">(49 poslancev.)</stage> Je kdo proti? <stage xml:id="Redna-09-1998-06-19.stage79">(Nihče.)</stage></p>
               <p>Ugotavljam, da smo stališča sprejeli.</p>
               <p>Prehajamo na odločanje<gap n="..."/> <stage xml:id="Redna-09-1998-06-19.stage80">(Posvetovanje v vodstvu.)</stage><gap n="..."/> Aha, prav. Torej, stališča
               pod rimsko dva smo tudi s tem zajeli in tako tudi zaključujemo to točko dnevnega
               reda.</p>
               <p>Prehajamo na <title>41. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O ZAPOSLOVANJU IN ZAVAROVANJU ZA PRIMER BREZPOSELNOSTI.  Proceduralno,</title> gospa dr. Zbačnikova. Prosim.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Imam <title>proceduralni predlog.</title>
               </p>
               <p>Ta predlog zakona o spremembah in dopolnitvah zakona o zaposlovanju in zavarovanju
               za primer brezposelnosti v drugi obravnavi smo obravnavali na našem odboru petkrat.
               To kaže, kako je to eden od pomembnih sistemskih posegov na področju politike
               zaposlovanja, pa tudi na področju pravnih razmerij. Opozoriti moram tudi, da ta
               predlog zakona, ki ima 48 členov, h katerim je tudi sama vlada že predlagala v drugi
               obravnavi 25 amandmajev, ki pa v celoti v nekaterih točkah korenito spreminjajo
               zakon, na kar je opozoril tudi sekretariat. Naknadno je bilo še nekaj amandmajev.
               Tudi na sejah odbora, ki jih je bilo vseh skupaj pet, smo imeli veliko pripomb s
               strani sindikatov, s strani članov odbora, že med potekom seje je bilo vloženih
               veliko amandmajev. Zadnja seja, ki je bila 4.6. zaključena, s katere ste tudi že
               dobili poročilo - smo pa predvčerajšnjim ali včeraj na klop prejeli še precej
               dodatnih amandmajev in da ne bo pomote, da slučajno sumite opozicijo, da bi vas
               hotela blokirati, so to predvsem amandmaji vladajoče koalicije, poslanske skupine
               LDS, SLS, DeSUS-a, le malo Socialdemokratov, Združene liste socialnih demokratov in
               gospoda Jelinčiča.</p>
               <p>Glede na vse povedano in na tako pomembne sistemske rešitve, ki naj bi bile zajete v
               tem predlogu zakona, bi predlagala kot predsednica odbora, da se odbor ponovno
               sestane in opredeli do ostalih prispelih amandmajev po zaključeni seji zbora.
               Predlagam, da bi to točko obravnavali prihodnji teden v nadaljevanju seje državnega
               zbora, da ima matični odbor to možnost, da tudi te amandmaje dobro prouči in se do
               njih opredeli. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospa dr. Zbačnikova.</p>
               <p>Kolegice in kolegi, na podlagi 191. člena poslovnika dajem predlog gospe Zbačnikove
               na glasovanje, in sicer, da o amandmajih, ki so bili vloženi po seji odbora, zavzame
               stališče odbor, ki je matično delovno telo. Ugotavljamo prisotnost! <stage xml:id="Redna-09-1998-06-19.stage81">(58
               prisotnih.)</stage></p>
               <p>Kdo je za predlog? <stage xml:id="Redna-09-1998-06-19.stage82">(18 poslancev.)</stage> Je kdo proti? <stage xml:id="Redna-09-1998-06-19.stage83">(37 poslancev.)</stage></p>
               <p>Ugotavljam, da predlog ni sprejet.</p>
               <p>Smo v <title>drugi obravnavi.</title> Predlog zakona je zboru predložila Vlada Republike
               Slovenije. Želi predstavnik vlade besedo? Gospod minister, mag. Tone Rop. Prosim za
               mir v dvorani.</p>
            </sp>
            <sp who="SDZ2:RopAnton">

               <speaker>MAG. ANTON ROP:</speaker>

               <p>Spoštovane poslanke, spoštovani poslanci! Državni zbor Republike Slovenije je v
               januarju 1998 sprejel zakon o spremembah in dopolnitvah zakona o zaposlovanju in
               zavarovanju vprvi obravnavi. Na osnovi sklepov, predvsem sklepov državnega zbora, smo
               zakon pripravili za drugo obravnavo</p>
               <p>Na osnovi razprav na matičnem odboru, vloženih amandmajev ter pripomb in predlogov
               socialnih partnerjev smo pripravili še amandmaje vlade in tudi mnenja k vloženim
               amandmaje. Bistvo in pa temeljni cilji zakona, tudi v drugem branju, ostajajo isti.
               To so predvsem pospeševanje in povečevanje zaposlovanja, preprečevanje in
               zaposlovanje dela na črno, uvajanje sodobnih oblik zaposlovalne politike ter predvsem
               pomembno povečanje in izboljšanje vseh oblik aktivne politike zaposlovanja, še zlasti
               izobraževanja mladih, brezposelnih in tudi drugih oblik aktivne politike
               zaposlovanja, kot so na primer javna dela.</p>
               <p>Pri pripravi zakona za drugo branje, ne na vložene amandmaje in amandmaje vlade, smo
               zlasti sledili, kot sem dejal, sklepom državnega zbora, in to predvsem v zvezi z 19.
               členom zakona, kjer želimo delavcem, ki dalj časa ne prejemajo plač, dejansko
               zagotoviti ustrezno možnost prehoda na zavode za zaposlovanje in s tem ustrezno
               socialno varnost. V tem kontekstu smo tudi podprli nekatere vložene amandmaje, tudi
               tiste, ki jih je vložila opozicija. Posebej smo in dodatno urejali vprašanja v zvezi
               s podaljšanjem časa prejemanja denarne pomoči in posebno pozornost smo posvetili
               dodatnemu varstvu delavcev, starejših od 50 let, in prvih iskalcev zaposlitve.
               Predvsem pa vsem tistim rešitvam v zvezi z izboljšanjem sistema, glede aktivne
               politike zaposlovanja, ki naj dejansko postane temeljna pravica brezposelnih oseb in
               v tem kontekstu smo tudi podprli nekatere amandmaje opozicije, s ciljem, da vse
               brezposelne vključimo v enega od programov aktivne politike zaposlovanja.</p>
               <p>Spoštovane poslanke in poslanci! Vlada Republike Slovenije je na zadnji seji
               sprejela program ukrepov aktivne politike zaposlovanja, na ministrstvu za delo,
               družino in socialne zadeve pripravljamo strategijo trga delovne sile do leta 2005 in
               državni zbor sprejema predlog sprememb zakonov o zaposlovanju in zavarovanju za
               primer brezposelnosti. Prepričan sem, da vsi z namenom, da bi učinkoviteje reševali
               probleme brezposelnosti in s tem tudi socialne stiske številnih brezposelnih v
               Sloveniji. S tem bomo pomembno vplivali na preprečevanje socialne izključenosti v
               naši družbi, katerim so ravno brezposelni najbolj izpostavljeni. Dosedanja razprava o
               spremembah zakona je nedvomno pokazala veliko pripravljenost poslanskih skupin za
               sodelovanje pri izboljševanju sistema zavarovanja za primer brezposelnosti. Zato
               verjamem, da boste predlog podprli in s tem pomembno prispevali k reševanju problemov
               zaposlovanja in brezposelnosti v Sloveniji.</p>
               <p>Na koncu mi dovolite, da še povem, da je vendarle pomembno, da se zakon čim prej
               sprejme in da se nam da možnost, da začnemo izvajati boljšo in učinkovitejšo politiko
               zaposlovanja. Še zlasti je pa za nas, in to bi rad posebej poudaril, pomembno, da se
               zakon sprejme seveda čimprej na tej seji, da bi ga lahko pripravili že za julijsko
               sejo. Temeljni razlog, je predvsem v tem, da bi radi izpeljali posojila študentom že
               v naslednjem šolskem letu. Sprejem tega zakona nam bo dejansko omogočil, da bomo že v
               naslednjem šolskem letu začeli s kreditiranjem, sredstva imamo zagotovljena,
               potrebujemo pa ustrezne zakonske okvire in ta zakon je ustrezen zakonski okvir. Zato
               vas še enkrat prosim, da zakon in vse ustrezne amandmaje čimprej sprejmete. S tem se
               nam bo omogočilo, da začnemo izvajati učinkovitejšo politiko zaposlovanja. Najlepša
               hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod minister. Predlog zakona je obravnaval tudi odbor za zdravstvo, delo,
               družino in socialno politiko kot matično delovno telo. Prosim predsednico, doktor
               Zbačnikovo, za poročilo.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav! Prvo poročilo smo že prebrali. Dodatno poročilo, ki pa obsega drugo
               nadaljevanje, tretje in četrto nadaljevanje, kjer smo se opredeljevali do amandmajev,
               ki jih je vložila vlada Republike Slovenije, poslanska skupina Združene liste
               socialnih demokratov, poslanska skupina Slovenskih krščanskih demokratov in
               Socialdemokratov. Imate pred seboj vse tiste amandmaje, ki jih je odbor podprl, ki
               jih ni podprl in oblikoval in sprejel še nekaj dodatnih amandmajev. Vsega tega je
               preveč, zato jih ne bom brala, jih imate pred seboj na klopi. Bi pa prebrala še na
               koncu, da so člani odbora oblikovali in soglasno sprejeli še naslednji sklep:</p>
               <p><q>"Odbor za zdravstvo, delo, družino in socialno politiko priporoča vladi Republike
               Slovenije, da do tretje obravnave predloga zakona temeljito preuči vsebinska,
               strokovna in druga vprašanja, povezana s poglavjem o skladih dela, in o tem pripravi
               celovito informacijo za obravnavo na odboru."</q> Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa, gospa predsednica. Ali želi besedo predstavnik sekretariata za zakonodajo
               in pravne zadeve? <stage xml:id="Redna-09-1998-06-19.stage84">(Ne želi.)</stage> Prehajamo na obravnavo in na odločanje o posameznih
               členih predloga zakona. <title>Proceduralno</title>, prosim, gospod Kontič.</p>
            </sp>
            <sp who="SDZ2:KontičBojan">

               <speaker>BOJAN KONTIČ:</speaker>

               <p>Hvala lepa. Glede na to, da je bil predlog predsednice matičnega delovnega telesa
               gladko zavrnjen in glede na argumente, ki jih je sama prej naštela, glede na to, da
               je bilo vloženih kar nekaj amandmajev in glede na to, da pač državni zbor ni
               pripravljen prekiniti te točke dnevnega reda in nadaljevati naslednji teden, kar bi
               seveda pomenilo samo nekaj dni zamika pri obravnavi tega zakona, glede na to, da se
               to že dalj časa vleče in da smo pač resnično dobili kar 17, kolikor sem jaz na hitro
               preštel, novih amandmajev, o katerih se odbor ni opredelil in do katerih se tudi v
               poslanski skupini Združene liste še nismo opredelili, prosim v imenu poslanske
               skupine za eno uro odmora za posvet v poslanski skupini.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Ali lahko vprašam, gospod Kontič, da čez petnajst minut nadaljujemo z 42.
               točko? Je možno?</p>
            </sp>
            <sp who="SDZ2:KontičBojan">

               <speaker>BOJAN KONTIČ:</speaker>

               <p>S tem se strinjamo. Mi nismo za to, da zavlačujemo delo državnega zbora in če gremo
               na naslednjo točko, to točko pa prekinemo do naslednjega tedna, se seveda s tem
               strinjamo.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro, ker večina nasprotuje temu, bomo nadaljevali ob 13.10 uri.</p>
               <stage type="time">(Seja je bila prekinjena ob 12.09 uri in se je nadaljevala ob 13.15 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci, nadaljujemo s sejo državnega zbora. Prosim, da
               ugotovimo sklepčnost v dvorani. Ugotovimo prisotnost! <stage xml:id="Redna-09-1998-06-19.stage86">(48 prisotnih.)</stage> Zbor je
               sklepčen in lahko veljavno odloča. Poslanska skupina Združene liste je zaprosila za
               odmor. Prosim predstavnika Združene liste, da poroča.</p>
            </sp>
            <sp who="SDZ2:KontičBojan">

               <speaker>BOJAN KONTIČ:</speaker>

               <p>Jaz se seveda vsem prisotnim zahvaljujem za razumevanje. Omogočili ste nam eno uro
               odmora, v katerem smo sicer preleteli te amandmaje, ki so na novo vloženi. Prej sem
               rekel, da jih je 17, zdaj popravljam, jih je 18, ko smo bolj temeljito pogledali.
               Seveda opozarjam, da glede na to, da se matično delovno telo do tega ni opredelilo in
               da se bomo opredeljevale sproti tudi posamezne poslanske skupine, da bo pač ta
               razprava daljša in da bo sprejemanje zakona nekoliko dlje trajalo kot bi, če bi
               verjetno imeli željo, da skličemo to matično delovno telo in se tam že opredelimo do
               teh novih amandmajev. Obenem naj povem, da smo v Združenih listi socialnih demokratov
               veseli tudi amandmajev, ki jih vložila druga opozicijska stranke, se pravi tudi
               Socialdemokratska stranka, ker teh amandmajev do zdaj ni bilo. Zato mi je zelo všeč,
               da so ti amandmaji vloženi, ker v nekaterih primerih celo nadgrajujejo amandmaje, ki
               jih je združena lista vložila in dajejo določene pravice brezposelnim. Hvala lepa.
           </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Zboru predlagam, da skladno z drugo alineo 189. člena poslovnika razpravlja
               in glasuje o vseh tistih členih skupaj, h katerim niso bili vloženi amandmaji.
               Ugotavljamo prisotnost! <stage xml:id="Redna-09-1998-06-19.stage87">(43 prisotnih.)</stage> Bomo ponovili glasovanje o sklepčnosti!
               Ugotavljamo prisotnost! <stage xml:id="Redna-09-1998-06-19.stage88">(46 prisotnih.)</stage></p>
               <p>Kdo je za takšen predlog? <stage xml:id="Redna-09-1998-06-19.stage89">(42 poslancev.)</stage> Je kdo proti? <stage xml:id="Redna-09-1998-06-19.stage90">(Nihče.)</stage></p>
               <p>Ugotavljam, da je predlog sprejet.</p>
               <p>Prehajamo na amandmaje. Dobili ste jih v pregledu z datumom 19.6., novo besedilo
               imate vsi pred seboj. Najprej bomo odločali o predlogu amandmaja za novi 1.a člen.
               Želi kdo razpravljati? Prosim, gospod Miran Potrč.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Hvala lepa. Spoštovane kolegice in kolegi, ta člen je po svojem bistvu nepomemben in
               pravno-tehničen ali pa kaj drugega lahko rečem. Bi pa rad opozoril na naslednje.</p>
               <p>Naše prepričanje je, da spremembe in dopolnitve zakona o zaposlovanju in zavarovanju
               za primer brezposelnosti vnašajo res zelo veliko novosti v sistem zavarovanja
               brezposelnosti in tudi zelo veliko novih nalog zavodom za zaposlovanje. Ob tem naj
               povem, da je sicer naše mnenje, da prinašajo tudi zelo veliko zmanjšanih pravic.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Potrč, moram vas opozoriti - pred sabo imamo amandma za novi 1.a člen.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Gospod podpredsednik, vem, sem bil pozoren in bom o njem govoril. Lepo prosim, ne me
               na ta način opozarjati! Jaz lahko nekaj stavkov povem, preden se do njega opredelim.
           </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Prosim, prosim!</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Hvala lepa. Naše prepričanje je, da ta zakon poleg novih nalog, ki jih daje zavodom,
               vnaša tudi zelo veliko zmanjšanja pravic. Nismo prepričani, da je to zmanjšanje
               pravic utemeljeno in koristno, posebej iz razloga, ker se število brezposelnih pri
               nas leta in leta ne zmanjšuje, ker tudi napovedi za bistveno zmanjšanje brezposelnih
               ni in ker je vse več brezposelnih, ki to ostajajo dolgo časa. Ob teh mnogih nalogah,
               ki jih bosta morala opravljati zavod in država, pa gre tudi za to, da bomo spremenili
               ime zavoda; da bo država zato, da bi zagotovila ta svoj interes, porabila tudi toliko
               in toliko sredstev za spremembo imena, da bo treba tiskati nove obrazce in da bo
               najbrž to veliko dodatnega dela, da bo to pomenilo tudi nekaj dodatnih stroškov ob
               tako pomembni aktivnosti. Zato bi jaz želel, tako kot smo zahtevali tudi na seji
               matičnega delovnega telesa, da nam tudi ob tem amandmaju predstavniki vlade
               zagotovijo, da je vredno to formalno spremembo opraviti, ker gre samo za formalno
               spremembo, da je vredna sprememba tega imena iz Republiškega zavoda za zaposlovanje v
               Zavod Republike Slovenije za zaposlovanje, kar je vsebinsko ustrezno, da se razumemo.
               Zdaj v vsej tej reorganizaciji, novih nalogah, da je pomembna zdaj in da to ne bo
               bistveno vplivalo na stroške, da nam povedo, kakšni bodo ti stroški, in da zaradi
               tega tudi ne bo nobenih siceršnjih problemov pri izvajanju novih nalog. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Potrč. Prosim, gospod državni podsekretar Dejan.</p>
            </sp>
            <sp who="SDZ2:DejanVladimir">

               <speaker>VLADIMIR DEJAN:</speaker>

               <p>Hvala lepa. V zvezi z amandmajem za 1.a člen naj povemo, da smo tudi na matičnem
               odboru povedali, da bo nekaj stroškov v zvezi z zamenjavo imena Republiški zavod v
               Zavod Republike Slovenije za zaposlovanje. Na tem odboru smo povedali, da gre za
               zamenjavo tabel, zamenjavo štampiljk. Bo pa Zavod Republike Slovenije za zaposlovanje
               pri zamenjavah vseh teh nujnih stvari zelo racionalno ravnal. Na zavodu bodo
               uporabili vse tiskovine, ki jih sicer imajo, poskušali bodo prelepiti, skratka,
               opraviti tisto, kar je nujno, da se zaradi zamenjave imena povzročijo čim manjši
               proračunski stroški. S tem v zvezi bi želel povedati še to, da gre pri zamenjavah
               tabel za nekaj nad 60 tabel, za nujno potrebne štampiljke in ocenjujemo, da zamenjava
               imena v vseh letih po osamosvojitvi je ob teh spremembah utemeljena. Predvsem v tem,
               ker republiški zavod za zaposlovanje v samem izrazu pomeni neke vrste antipod bivšim
               zveznim organom in glede na to utemeljujemo, da je taka sprememba potrebna. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod državni podsekretar. Gospa dr. Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav. Tudi sama menim in v imenu poslanske skupine, da je ta strošek
               popolnoma nepotreben. Če že želimo nekaj bistveno spremeniti in izboljšati kvaliteto,
               potem se zgledujmo po Evropi, v katero želimo iti. Namreč, v Evropi obstajajo
               nacionalni sveti, nacionalni za delo, ki bili ustanovljeni tripartitno, kajti v
               Evropi je zelo pomembno tripartitno delovanje, tudi ekonomsko socialnih svetov in to
               bi bilo smiselno.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo? Če ne, zaključujem razpravo. Prehajamo na odločanje.
               Ugotavljamo prisotnost! <stage xml:id="Redna-09-1998-06-19.stage91">(46 prisotnih.)</stage></p>
               <p>Kdo je za amandma? <stage xml:id="Redna-09-1998-06-19.stage92">(39 poslancev.)</stage> Je kdo proti? <stage xml:id="Redna-09-1998-06-19.stage93">(5 poslancev.)</stage></p>
               <p>Ugotavljam, da je amandma sprejet.</p>
               <p>Smo pri 1. členu in imamo tri amandmaje. Želi kdo razpravljati? Gospod Potrč,
               prosim.</p>
            </sp>
            <sp who="SDZ2:PotrčMiran">

               <speaker>MIRAN POTRČ:</speaker>

               <p>Hvala lepa. V prvem odstavku 1. člena, glede katerega so vloženi amandmaji, je vlada
               najprej predlagala besedilo, ki pravi <q>"vključevanje brezposelnih oseb v programe
               aktivne politike zaposlovanja ima prednost pred zagotavljanjem denarnih prejemkov po
               tem zakonu"</q>.</p>
               <p>Vlada je ob opozorilih, ki smo jih imeli k taki vsebini, opozorila, da je želela
               samo poudariti poseben pomen aktivne politike zaposlovanja, čemur mi ne ugovarjamo.
               Ugovarjali pa smo takšni zelo splošni formulaciji, ki bi se dala razumeti na zelo
               različne načine, posebej v zvezi z vprašanjem zagotavljanja denarnih prejemkov.
               Posebej bi se dala na zelo različne načine sprejeti ob dejstvu, da vlada v kasnejših
               določbah zakona ni posebej precizirala, na kakšen način se bo sleherna brezposelna
               oseba vključevala v program aktivne politike, ker konec koncev vemo, da je to tudi
               zelo težko.</p>
               <p>Nam so bila sicer dana opozorila, da bo za vsakega že ob prijavi določen program
               narejen. Vemo pa, da najbrž pri takem število brezposelnih in kljub dobri volji in
               želji, ti programi ne bodo mogli biti individualizirani za vse, do te mere, da bi
               lahko rekli, to pa res pomeni nek konkreten dogovor o sposobnostih, možnostih in
               željah, ki jih ima po eni strani zavod in po drugi strani brezposelna oseba, da bi do
               realizacije zaposlitve in do vseh lastnih naporov, tudi brezposelnega, da bi do
               zaposlitve prišlo, res bilo možno zagotoviti. V tej smeri in zato smo najprej v
               združeni listi predlagali, da se ta odstavek črta, kasneje pa na podlagi tudi pripomb
               sindikatov našli v odboru za delo po našem prepričanju zelo dobre rešitve, ki
               pravijo, da naj se prvi odstavek novega 4.b člena spremeni, tako da bi se glasil:
               <q>"Temeljna pravica brezposelne osebe je vključitev v programe aktivne politike
               zaposlovanja z namenom povečanja zaposlitvenih možnosti."</q> Mi ta amandma podpiramo,
               hkrati napovedujemo, če bo amandma pod to 2. točko v zvezi s 4.b členom sprejet, da
               bo poslanska skupina združene liste svoj amandma, da naj se prvi odstavek 4.b člena
               črta, umaknila.</p>
               <p>Gospod predsedujoči, če smem samo eno obvestilo, jaz se opravičujem, ker bom zdaj
               zapustil sejo, moram iti na posvet k predsedniku države v zvezi z ustavnimi sodniki.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Potrč. Želi še kdo besedo? Doktor Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Tudi naša poslanska skupina socialdemokratov ta amandma podpira iz podobnega razloga,
               kajti potrebno je zagotoviti brezposelnim možnost aktivnega zaposlovanja, možnost, da
               se aktivno zmanjšuje brezposelnost in ne samo slediti ciljem, s katerimi mi lahko
               samo na papirju zmanjšamo število brezposelnosti. To je podobno tako kot pri nas na
               medicini, ko lahko na koncu kirurg reče: <q>"Operacija je uspela, pacient je mrtev."</q> Mi
               želimo, da operacija uspe in tudi da bolnik okreva. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Kontič.</p>
            </sp>
            <sp who="SDZ2:KontičBojan">

               <speaker>BOJAN KONTIČ:</speaker>

               <p>V bistvu je samo prošnja za pojasnilo ministru Ropu. V primeru, da ostane tako
               zapisana norma, po kakšnem kriteriju se bodo sredstva delila na sredstva za aktivno
               oziroma pasivno politiko. Jaz se seveda strinjam, da v primeru, da bodo vsi
               brezposelni vključeni v aktivno politiko, je to, kar vlada predlaga, sprejemljivo.
               Ker pa vemo, da to ne bo izvedljivo, me resnično zanima, ali ta prvi odstavek ne
               pomeni morda tega, da bi ob pomanjkanju sredstev brezposelni, ki ne bodo vključeni v
               aktivno politiko, na ta način prikrajšani.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister.</p>
            </sp>
            <sp who="SDZ2:RopAnton">

               <speaker>MAG. TONE ROP:</speaker>

               <p>Kar se tiče pasivnih ukrepov oziroma tistega, kar izhaja iz pravice, je posebej
               določeno in posebej normirano in v tisto se ne bo posebej posegalo in tudi ni
               neposredne povezave, je samo posredna v tem smislu, če bo nekdo vključen v aktivne
               oblike in bo iz tistega dela realiziral del prihodka, potem sorazmerno manj prihodka
               v pasivnem delu. Drugače je pa naš temeljni princip za vsakega brezposelnega poseben
               načrt zaposlitve, vsakemu brezposelnemu dati možnost za to, da najde službo, da se
               usposobi in aktivno deluje na trgu. To je temeljni princip in temu sledimo. Zato smo
               tudi pristali in zato podpiramo amandma, ki ga tudi vi podpirate. To je ravno to, da
               je to temeljna pravica vsakega posameznika. Seveda bomo pa morali v času, tudi skozi
               proračun, v naslednjih letih zagotavljati zadostna sredstva za te programe, pa tudi
               na ta način, da bomo med brezposelnimi lahko z učinkovitim sistemom za zavarovanje za
               brezposelnost naredili to selekcijo, da bomo tistim, ki res potrebujejo pomoč, to
               pomoč tudi nudili.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod minister. Gospod Špiletič.</p>
            </sp>
            <sp who="SDZ2:ŠpiletičBogomir">

               <speaker>BOGOMIR ŠPILETIČ:</speaker>

               <p>Jaz se zahvaljujem gospodu ministru za njegov odgovor, da si bodo izredno izčrpno
               prizadevali za vsakega brezposelnega pripraviti individualni program. Vendar moram
               reči, da so to lepe besede, ki jih je v praksi izredno težko nadzirati oziroma
               izvajati. Jaz vem, da že v primeru, ko je bilo ukinjeno avtomatsko refundiranje
               štipendij, smo večkrat komunicirali, tudi v obliki poslanskih vprašanj, z zavodi za
               zaposlovanje in so vsi rekli, tega ni več, vlada sedaj pospešuje novo zaposlovanje v
               obliki aktivne politike zaposlovanja. To je pa tako splošen pojem kot sedaj približno
               to, gospod minister, kar ste ravnokar odgovorili.</p>
               <p>Zato bi jaz prosil za nekoliko podrobnejše pojasnilo, kako si predstavljate
               realizacijo tega člena.</p>
               <p>Pa drugo, ko pravite, da bo treba že v naslednjem letu zopet v proračunu neka
               sredstva zagotavljati, predlagam, da vzamete direktorju Hita, ki zdaj dobi 2 milijona
               bruto plače, pa direktorju Nove kreditne banke Maribor, pa Nove Ljubljanske banke in
               tako naprej - o tem smo včeraj lahko brali v časopisu Večer - pa boste že letos kar
               nekaj rezerve našli. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister.</p>
            </sp>
            <sp who="SDZ2:RopAnton">

               <speaker>MAG. ANTON ROP:</speaker>

               <p>Jaz mislim, da se da zelo natančno odgovoriti na vse to, kar ste, gospod Špiletič,
               govorili. Jaz imam pri sebi program ukrepov aktivne politike zaposlovanja. Vlada je
               včeraj ta program sprejela. Na 18. strani je pregled ukrepov aktivne politike
               zaposlovanja. Jaz zdaj teh ukrepov ne bi bral, ker jih je precej, jih je več kot
               deset, so natančno razčlenjeni, s številom upravičencev, ki bodo vključeni v
               posamezne aktivnosti. Naj samo povem, da se številka tistih, za katere se bo
               poskušalo zagotoviti delovno mesto, povečuje s 34.426 v lanskem letu na 42.051, in
               tistih, kjer bomo šli s programi v posamezna podjetja, ohranjali delovna mesta in
               podobno, v letošnjem letu s 37.568 na 50.666. Za vsakega od teh programov je točno
               predvideno število udeležencev, število realizacije in tudi način ter kriteriji, kako
               prejemajo. Ta program ukrepov vam bom dal in si boste lahko ogledali. Drugače pa
               obstojijo še natančnejši programi. Program ukrepov aktivne politike zaposlovanja
               vlade temelji na dvanajstih podprogramih, ki natančno razčlenjujejo način vključitve
               v posamezne programe.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Kelemina.</p>
            </sp>
            <sp who="SDZ2:KeleminaBranko">

               <speaker>BRANKO KELEMINA:</speaker>

               <p>Hvala lepa. Spoštovani! Mene tudi izredno veselijo te besede gospoda ministra, ki jih
               je tukaj izgovoril, da bo resnično končno prišlo do tega, da bo ta aktivna politika
               zaposlovanja, o kateri se je zadnje čase toliko govorilo, resnično prišla v
               realizacijo in da bodo iz tega - vsaj pričakujem, da bo to res - tudi končni
               rezultati. Kajti jaz moram ob tem členu povedati svoja negativna zapažanja, ki sem
               jih opazil do sedaj, da so se dejansko zavodi za zaposlovanje širom po Sloveniji
               izredno zbirokratizirali in tudi kadrovsko okrepili, učinkov pa takorekoč ni bilo
               nobenih. Dosti poznam te zavode in nisem bil zadovoljen z njihovim delom. Šlo je tudi
               v veliko primerih še za razne negativne pojave - o njih ne bom tukaj govoril - in
               zato absolutno podpiram te določbe, da bo zavod kot tak moral prevzeti neke
               odgovornosti, da ne bodo mogli več s tem denarjem, ki so ga dejansko dobivali od
               države, tako neodgovorno razpolagati. Pravim, da so velikokrat razpolagali z njim
               neodgovorno in ni bilo tistih uspehov in rezultatov, za katere je država vložila
               sredstva in od katerih je tudi pričakovala neke rezultate.</p>
               <p>Sicer imam tudi nekoliko dvomov v zvezi s tem členom, pa tudi, da bodo - kaj vem, če
               ostane ta verzija - davčni organi morali sodelovati in da se bo verjetno ugotavljalo
               premoženjsko stanje vseh teh upravičencev, ki bi bili upravičeni do teh nadomestil
               ali pa vseh drugih pravic, tako da sem nekoliko sicer skeptičen, če ne bo sprejet
               tale amandma k 1. členu, vendar upam, da ne bo prišlo do nekih nepotrebnih zlorab.
               Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Kelemina. Gospa Zbačnikova.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Hvala. Gospod minister, zopet en razlog več, da sem imela prav, ko sem želela, da bi
               se odbor ponovno sestal. Zelo sem vesela tega vašega poročila o aktivni politiki
               zaposlovanja in bi bila zelo vesela, če bi to lahko dobili tudi člani odbora, se
               seznanili in potem tudi lahko bolj konstruktivno odločali, če se, gospod minister,
               niste premislili, da bi dali možnost odboru, da se opredeli in seznani z vašim
               poročilom oziroma s poročilom vlade o aktivni politiki, vas pa vseeno zaprosim, če mi
               poročilo dostavite za odbor. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod minister želi besedo.</p>
            </sp>
            <sp who="SDZ2:RopAnton">

               <speaker>MAG. ANTON ROP:</speaker>

               <p>Dr. Zbačnikova, z veseljem vam bom dal ta program ukrepov; v skladu z zakonom
               program ukrepov sprejema vlada in vlada je to tudi v skladu z zakonom naredila. Če
               obstoji interes na matičnem odboru, da pogleda ta program in ga obravnavamo tudi
               skupaj s predstavniki zavoda, bomo to z velikim veseljem naredili na eni od
               prihodnjih sej. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Špiletič, replika.</p>
            </sp>
            <sp who="SDZ2:ŠpiletičBogomir">

               <speaker>BOGOMIR ŠPILETIČ:</speaker>

               <p>Že večkrat sem opozoril izza te govornice, da se poslanci v tej dvorani delimo na
               dve skupini - tiste, ki pripadajo opozicijskim strankam in tiste, ki pripadajo
               pozicijskim strankam. Namreč, slednji so gotovo bolje obveščeni, saj sodelujejo pri
               pripravi vseh tovrstnih predlogov, medtem ko mi ostali lahko zgolj ugotavljamo, kaj
               je v teh predlogih. Ker je pa gospod minister izza te govornice že veliko stvari
               obljubil, tudi to, da bo znižal tiste prevelike plače v skladih in ne vem kje, pa
               tega vse do danes ni naredil, ker tudi do danes ni odgovoril na moje poslansko
               vprašanje v zvezi s tem, mu tudi tokrat ne verjamem in podpiram pobudo gospe
               Zbačnikove, ker menim, da so nastopili dodatni predlogi. Prosim, da ponovno daste na
               glasovanje predlog, da se pred nadaljevanjem te razprave o vseh in tudi o tem
               navodilu vlade, opredeli matično delovno telo.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Špiletič, žal. Odbor je o tem že sklepal danes. Gospod minister želi še
               besedo. Trenutek, gospod minister. Proceduralno vprašanje je bilo. Torej <title>proceduralni</title> predlog je, da prekinemo to točko dnevnega reda in da se sestane
               matično delovno telo, ker so nastali novi momenti s tem vprašanjem. Ugotavljamo
               prisotnost! <stage xml:id="Redna-09-1998-06-19.stage94">(45 prisotnih.)</stage> Nekdo je pozabil. Bomo še enkrat ponovili. Ugotavljamo
               prisotnost! <stage xml:id="Redna-09-1998-06-19.stage95">(40 prisotnih.)</stage> Kolegice in kolegi, očitno danes ni več volje, da bi še
               teh 20 minut delali.</p>
               <p>Dovolite samo nekaj obvestil predno zaključimo sejo. V torek nadaljujemo ob 14.00
               uri, in sicer s to 41. točko, ki je danes prekinjena. Potem se bomo vrnili na 25.
               točko, to je točka o financiranju občin, materiali so prišli. Nato bomo šli na točko
               42. in naprej po dnevnem redu.</p>
               <p>Pred zaključkom še gospa Zbačnikova želi neko obvestilo.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Gospod minister! Z veseljem sprejemam vašo ponudbo in bomo, mislim, da 8. julija
               imamo sejo odbora in bom prosila kot vsebinsko točko, če lahko damo to aktivno
               zaposlovanje.</p>
            </sp>
            <sp who="SDZ2:RopAnton">

               <speaker>MAG. ANTON ROP:</speaker>

               <p>Rad bi samo to opozoril! Če zakon ne bo sprejet pravočasno, se tega programa ne bo
               dalo izvajati. Zato bi prosil, da čim prej obravnavamo in tudi sprejmemo te nujne
               sistemske spremembe. Lep prosim!</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Minister! Mislim, da do takrat bo zakon že sprejet. Samo ne glede na to, bi jaz
               prosila, če pod vsebinsko točko sprejmete 8. julija na odboru. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Samo trenutek prosim. Jaz sem napovedal točke dnevnega reda. Ali ima kdo kakšen
               drugačen predlog za delo v torek? Prosim gospod Kopač.</p>
            </sp>
            <sp who="SDZ2:KopačJanez">

               <speaker>MAG. JANEZ KOPAČ:</speaker>

               <p>Hvala za besedo. Najprej je bil predlog, da prestavimo to, kar bi se odbor moral
               opredeliti do amandmajev, ki jih je dala poslanska skupina Socialdemokratske stranke.
               To je bilo izglasovano, da ne. Ampak jaz se takrat nisem vključeval. Rad bi pa
               povedal, da ti amandmaji so bili že vsi prediskutirani, samo da takrat formalno niso
               bili vloženi, ker so jih napisali na sindikatih in so jih sedaj prepisali v
               Socialdemokratski stranki. Zato se ni treba nič posebej opredeljevati. Ampak dobro.
               Bil je namen zavlačevati. To potem ni uspelo, sedaj pa slučajno je uspelo.</p>
               <p>Če ima gospa predsednica odbora za zdravstvo željo, iskreno željo, da odbor to
               obravnava, naj odbor skliče v torek dopoldan. Če te želje nima, potem razumem, da gre
               samo za nagajanje, da bi to čim dlje prestavljali.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Kolegice in kolegi! Ne bom več pustil te razprave. Mi smo glasovali, pa nismo bili
               sklepčni in s tem prekinjam današnje zasedanje. Ampak sem napovedal točke dnevnega
               reda. Ali želi kdo kaj k temu dodati za spremembo točke dnevnega reda? Prosim, gospod
               Bajc.</p>
            </sp>
            <sp who="SDZ2:BajcJosip">

               <speaker>JOSIP BAJC:</speaker>

               <p>Hvala, gospod podpredsednik, pa za popestritev odhoda na vikend, predlagam, da je v
               torek ob 14.00 uri nadaljevanje prekinjene točke dnevnega reda, nato preidemo k 17.
               točki - zakon o spremembi zakona o denacionalizaciji in potem 25. točka - zakon o
               financiranju občin in potem po dnevnem redu, mislim da je 42. točka dnevnega reda.
           </p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro. Ali kdo nasprotuje temu predlogu? <stage xml:id="Redna-09-1998-06-19.stage96">(Nihče.)</stage> Torej v torek ob 14.00 uri
               nadaljujemo s točko 41., potem gremo na 17. in 25. točko itd. Hvala lepa. Zaključujem
               sejo. Obvestilo? Samo še obvestilo gospe doktor Zbačnikove, verjetno za člane odbora.
           </p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Jaz bi imela samo eno pojasnilo, da ta vsebinska točka, ki jo želimo v juliju
               obravnavati, ni povezana s sprejemom zakona.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Zaključujem sejo. Nasvidenje. <stage type="time">(SEJA JE BILA PREKINJENA 19. JUNIJA 1998 OB
                  13.43 URI.)</stage>
               </p>
            </sp>
         </div>
      </body>
   </text>
</TEI>