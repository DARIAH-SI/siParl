<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-05-1997-05-30">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|3A57028426E2C8E0C12564D100469BD7</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=II&amp;type=sz&amp;uid=3A57028426E2C8E0C12564D100469BD7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-05-1997-05-30.DZ" n="05">
               <name>Redna</name>
               <date when="1997-05-30"/>
            </setting>
         </settingDesc>
         <particDesc>
            <listOrg>
               <org xml:id="Redna-05-1997-05-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="2" notBefore="1996-11-28" notAfter="2000-10-27">
                        <label>2. mandat (1996-2000)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 5. seje</stage>
            <stage type="date">(30. maj 1997)</stage>
            <stage type="chairman"> Sejo je vodil Andrej Gerenčer, podpredsednik Državnega zbora.</stage>
            <stage type="time"> Seja se je začela ob 10.11 uri.</stage>


            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Spoštovane kolegice poslanke in kolegi poslanci, gospe in gospodje! Pričenjam
               nadaljevanje 5. seje Državnega zbora Republike Slovenije. Obveščen sem, da so
               zadržani in se današnje seje ne morejo udeležiti naslednje poslanke in poslanci:
               Peter Hrastelj, Marjan Schiffrer, Janez Kramberger, Franc Kangler, Franc Čebulj,
               Branko Kelemina, Janez Janša, Ivan Kebrič, Ivan Božič, Andrej Fabjan, Jožef Košir,
               Vili Trofenik, Vincencij Demšar, Franci Rokavec, Franc Jazbec, Bojan Kontič, Branko
               Tomažič, Maria Pozsonec, Miroslav Luci, Jurij Malovrh, Franc Potočnik, Eda
               Okretič-Salmič, Darinka Mravljak, Janko Veber, Franc Pukšič, Tone Partljič, Jože
               Avšič in Jože Lenič.</p>
               <p>Prosim, da ugotovimo prisotnost v dvorani! <stage xml:id="Redna-05-1997-05-30.stage5">(37 prisotnih.)</stage> Prosim, da še enkrat
               ponovimo glasovanje o prisotnosti! <stage xml:id="Redna-05-1997-05-30.stage6">(41 prisotnih.)</stage></p>
               <p>Prosim vodje poslanskih skupin in sekretarje, da zagotovimo sklepčnost, da bi lahko
               danes normalno delali. Čez 10 minut ugotavljamo ponovno sklepčnost.</p>
               <stage type="time">(Seja je bila prekinjena ob 10.14 uri in se je nadaljevala ob 10.27 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci! Prosim, zasedite svoja mesta. Ugotovimo
               sklepčnost! <stage xml:id="Redna-05-1997-05-30.stage8">(51 prisotnih.)</stage></p>
               <p>Ugotavljam, da je zbor sklepčen in lahko odloča.</p>
               <p>Na sejo sem vabil predstavnike Vlade Republike Slovenije. Vse lepo pozdravljam!</p>
               <p>Današnje nadaljevanje 5. seje bomo pričeli z včeraj prekinjeno 37. točko dnevnega
               reda - z vprašanji in pobudami poslank in poslancev. Potem bomo prešli na obravnavo
               prekinjene 25. točke - predloga zakona o pospeševanju turizma ter po dnevnem redu
               dalje.</p>
               <p>Prehajamo na prekinjeno <title>37. TOČKO DNEVNEGA REDA - VPRAŠANJA IN POBUDE POSLANK
                  IN POSLANCEV</title>. Naslednji je najavil svoje vprašanje oziroma pobudo poslanec
               Jože Jerovšek. Prosim.</p>
            </sp>
            <sp who="SDZ2:JerovšekJožef">

               <speaker>JOŽE JEROVŠEK:</speaker>

               <p>Hvala lepa. Spoštovani! Moje vprašanje se nanaša na poizkus sovražnega prevzema
               podjetja Domel d.d. Železniki s strani družbe Ametek. Družba Domel zaposluje 990
               ljudi z letnim obsegom prometa 91 milijonov mark. 84% proizvodnje izvozijo in pokriva
               20% evropskega trga elektromotorjev za sesalnike - letna proizvodnja 3 milijone
               motorjev. Po teh kazalcih se uvršča med najuspešnejša večja slovenska podjetja, ker
               dvomim, da še pri kakšnem proizvodu obvladujemo 20% evropskega trga. Podjetje se je
               lastninilo z večinskim notranjim odkupom in je bilo vpisano v register dne
               17.12.1996. Skladi in pidi imajo 40% delnic, ostalo pa notranji lastniki, vendar pa
               firma Domel d.d. še nima konstituiranih legalnih organov opravljanja, skupščina
               delničarjev še ni bila sklicana, obstaja zgolj začasni nadzorni svet. Takšno stanje
               so izkoristili nekateri člani ožjega vodstva podjetja. Za njimi, kot izgleda, stojijo
               nekatere osebe iz nekdanjega vodstva sistema Iskra, ki so se odločili za prodajo
               oziroma delujejo za prevzem Domela s strani konkurenčne ameriške firme Ametek in to
               po mnenju večine malih delničarjev in vsega strokovnega kadra, ki vsi nasprotujejo
               prodaji po znatno podcenjeni vrednosti.</p>
               <p>Ker imajo med institucionalnimi lastniki delnic 22,32% delnic pokojninski sklad,
               odškodninski sklad in sklad za razvoj republike Slovenije in sta prva dva nameravala
               prodati delnice v tem aranžmaju sprašujem, kako ukrepa vlada.</p>
               <p>Seznanjen sem sicer, da je posredoval minister Dragonja in začasno zaustavil to
               transakcijo s strani skladov, ker tudi on meni, da interesi vseh dosedanjih lastnikov
               niso zaščiteni, prav tako pa cena ponudbe po njegovem ni realen odraz ekonomskih
               koristi, ki jih bo deležen prevzemnik.</p>
               <p>O tem je obvestil in opozoril tudi predsednika vlade, gospoda Drnovška, med njegovim
               predzadnjim obiskom v ZDA, ker je tam imel v zvezi s tem predviden sestanek s
               podpredsednikom družbe Ametek, gospodom Kramerjem.</p>
               <p>Sprašujem vlado, kaj je bilo storjenega in kaj se je dogovoril gospod Drnovšek, ker
               to zanima več kot 1000 delničarjev, ki so vsi proti prevzemu.</p>
               <p>V pogodbi o prodaji in nakupu delnic, ki so jo podpisali nekateri člani ožjega
               kolegija družbe Domel, sta dva člena 8. in 9., ki kažeta na podpis škodljive pogodbe
               za družbo Domel.</p>
               <p>Zato sprašujem, ali je Ministrstvo za notranje zadeve uvedlo preiskavo v zvezi z
               sumom podpisa škodljive pogodbe.</p>
               <p>Izdane so bile namreč poslovne skrivnosti konkurenčni firmi, prav tako pa so se
               podpisniki obvezali, da brez soglasja Ameteka ne bodo sklepali dolgoročnih pogodb za
               Domel, kar se že negativno odraža v tekočem poslovanju Domela. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa! Gospod minister Bandelj.</p>
            </sp>
            <sp who="SDZ2:BandeljMirko">

               <speaker>MIRKO BANDELJ:</speaker>

               <p>Spoštovana poslanka, poslanke in poslanci! Na drugi del vprašanja lahko odgovorim.
               Kriminalistična služba Ministrstva za notranje zadeve ne razpolaga s podatkom,
               oziroma sumom sklenitve škodljive pogodbe. Tudi sicer mislim, da te pogodbe, tega
               kaznivega dejanja ne bi bilo mogoče storiti, kajti kazenski zakonik veže storitev
               kaznivega dejanja, sklenitve škodljive pogodbe na upravljanje z družbenimi sredstvi
               oziroma da je bilo to storjeno na škodo družbenega premoženja ali kapitala.</p>
               <p>Podjetje Domel pa je, kot smo tudi slišali, v celoti olastninjeno. Zato pa
               kriminalistična služba obravnava to problematiko, ki je bila sedaj izpostavljena, kot
               sum poskusa storitve kaznivega dejanja, zlorabe položaja ali pravic po 244. členu
               kazenskega zakonika. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala! Še kdo v odgovoru, gospod Jerovšek.</p>
            </sp>
            <sp who="SDZ2:JerovšekJožef">

               <speaker>JOŽE JEROVŠEK:</speaker>

               <p>Moje vprašanje se nanaša na več resorjev vlade in bi prosil za pismeni odgovor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Dobro, hvala lepa. Besedo ima dr. Ciril Ribičič.</p>
            </sp>
            <sp who="SDZ2:RibičičCiril">

               <speaker>DR. CIRIL RIBIČIČ:</speaker>

               <p>Spoštovani! Že pred časom me je profesor Jože Beslič, eden od pobudnikov ideje šole
               v naravi, opozoril na to, da se po njegovem mnenju izkrivlja ta ideja.</p>
               <p>Jaz ne vem, koliko je med poslanci ali pa med vašimi sorodniki pa gotovo, tistih, ki
               so se naučili plavati ali smučati v šoli v naravi in ki so lahko spremljali pozitivne
               učinke, tako vzgojne kot te rekreacijske in druge, šole v naravi.</p>
               <p>Kaj je tisto, kar zaskrbljuje v zadnjem času? Zaskrbljuje to, da ni dovolj sredstev
               za izvajanje takšnih programov, da potem plačujejo šolo v naravi samo starši in v tem
               primeru seveda si lahko zagotovijo te vrste rekreacijo in dodatnega pouka in vzgoje
               samo tisti, ki imajo premožnejše starše. Zaradi tega sprašujem Ministrstvo za šolstvo
               in šport, ministra dr. Slavka Gabra; morda je tudi srečna okoliščina, da ga tukaj
               zastopa danes gospod Janko Strel, ker gre tukaj tudi za te vidike, ki so povezani s
               športom in rekreacijo. Kaj je mogoče storiti, da bi se te deformacije odpravile, da
               bi šola v naravi zaživela v svoji izvirni obliki oziroma, da bi z drugimi sredstvi na
               druge načine lahko dosegali v večji meri tiste cilje, tiste ideale, zaradi katerih je
               do te ideje prišlo. Hvala lepa za odgovor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima državni sekretar dr. Janko Strel.</p>
            </sp>
            <sp who="SDZ2:StrelJanko">

               <speaker>DR. JANKO STREL:</speaker>

               <p>Spoštovani predsedujoči, spoštovane poslanke in poslanci! Šola v naravi, katere
               pobudnik je bil v 60 letih gospod Jože Beslič in se je kot oblika vzgojno
               izobraževalne dejavnosti močno razširila, v slovenskih šolah ni bila nikoli del
               rednega programa šole. S smernicami za delo osnovnih šol Zavoda za šolstvo iz leta
               1984, sta bila kot del razširjenega programa vključena tečaj plavanja in tečaj
               smučanja, kot možna organizacijska oblika za izvedbo pa je bila opredeljena šola v
               naravi, ki naj bi poleg realizacije teh tečajnih oblik zasledovala tudi druge cilje,
               povezovanje s poukom življenja v naravi, življenjem v skupnosti in podobno. Šola v
               naravi se je v slovenskih šolah zaradi svojih pozitivnih učinkov uveljavila in
               praktično ni osnovne šole, ki ne bi organizirala vsako leto, vsaj za učence enega
               razreda, mnoge pa organizirajo dve ali pa tudi več šol v naravi z višjimi oblikami
               dejavnosti. Financiranje šole v naravi do sprejetja zakona o organizaciji in
               financiranju vzgoje in izobraževanja <stage xml:id="Redna-05-1997-05-30.stage9">(Uradni list št. 12/96)</stage>, ni bilo nikoli zakonsko
               urejeno. Odvisno je bilo od posluha in možnosti posameznih občin, ko so sredstva v ta
               namen oblikovale v svojih proračunih ali pa tudi ne, od sponzorjev, ki so jih
               pridobile šole, predvsem pa od staršev, ki so praviloma plačevali večji del stroškov.
               Novi zakon o osnovni šoli v 20. členu opredeljuje šolo v naravi kot razširjeni del
               programa, zakon o organizaciji in financiranju vzgoje in izobraževanja pa ureja
               financiranje šole v naravi v 81. členu, ki določa, da se iz sredstev državnega
               proračuna zagotavljajo tudi plače oziroma osebni prejemki za delavce, ki izvajajo
               program šole v naravi, na podlagi 83. člena zakona se iz državnega proračuna
               zagotavljalo tudi sredstva za stroške šole v naravi učencem, ki ne morejo v celoti
               plačati prispevka. Ministrstvo torej v skladu z zakonom in kolektivno pogodbo
               zagotavlja šolam sredstva za plačilo strokovnega kadra, ki izvaja program šole v
               naravi ter tečaja plavanja, in sicer za en razred oziroma eno generacijo učencev v
               šolskem letu. Stroške prehrane in bivanja krijejo starši oziroma jih šole lahko
               pridobijo tudi iz drugih sredstev. Eden od možnih virov še vedno ostaja občinski
               proračun, seveda če se občinski svet tako odloči. Vlada Republike Slovenije je leta
               1992 z namenom, da bi se čimveč učencev pod čim ugodnejšimi pogoji vključilo v
               program šole v naravi in primerjalno podobne oblike preživljanja oziroma
               izobraževanja v naravi, ustanovila Center šolskih in obšolskih dejavnosti, ki ima
               trenutno 10 domov ter 2 domova v najemu na različnih lokacijah v Sloveniji s
               strokovno usposobljenimi delavci za vodenje dejavnosti, vezanih na šolo v naravi
               oziroma druge podobne programe. Starši učencev, ki se vključujejo v šolo v naravi v
               okviru ŠOD, plačujejo le materialne stroške prehrane in bivanja, kar je trenutno
               7.000,00 tolarjev za 5-dnevni program. V prostorskem razvoju Ministrstva za šolstvo
               in šport je v naslednjih letih načrtovano, da se še obnovi ali posodobi ustrezno
               število kapacitet, tako da bo mogoče vsem učencem v osnovni in srednji šoli
               zagotoviti pod enakimi pogoji in sistemsko organizirano in s šolskim procesom
               povezano šolo v naravi oziroma poletne tedne vsaj enkrat v času šolanja. Ob tem je
               potrebno izpostaviti, da ne gre samo za vidik financiranja s strani države oziroma z
               občin, gre tudi za vidik osveščanja. Šola v naravi je obvezna za šolo, ni pa obvezna
               za slehernega učenca. Torej se prostovoljno odloča. Tukaj pa gre dostikrat za problem
               predsodkov zlasti pri učenju plavanja, ker mnogokrat nimamo problema z organizacijo,
               s strokovnim kadrom in tudi z denarjem, gre seveda za to, da nekateri starši iz
               različnih razlogov otrok ne pustijo v to obliko dejavnosti. Potrebno se je zavedati,
               da v Sloveniji 50% odraslih občanov ne zna plavati in teh 50% različno odreagira na
               to, kako otroke usmeri v ta proces. V tem trenutku realiziramo 75-odstoten uspeh
               učenja plavanja po končani osnovni šoli.</p>
               <p>Vidim še en drug problem, ki je bistveno večji, kot je ta finančni, in sicer da
               postopoma dvigujemo prag osveščenosti in vendarle dosežemo tisto, kar si kot nacija
               zaslužimo.</p>
               <p>Kot naslednje je treba izpostaviti, da beležimo iz leta v leto porast števila
               učencev, ki se vključujejo v šolo v naravi in mislim, da bo mogoče s tem tempom,
               zlasti z letošnjim letom, ko tudi iz državnega proračuna za sleherno šolo
               zagotavljamo sredstva v šoli v naravi, ta proces še pospešiti in povečati. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, dr. Strel. Gospod Ribičič, ste zadovoljni z odgovorom? Prosim.</p>
            </sp>
            <sp who="SDZ2:RibičičCiril">

               <speaker>DR. CIRIL RIBIČIČ:</speaker>

               <p>Z odgovorom sem zadovoljen, želel pa bi pisno, če je mogoče, lahko tudi v daljšem
               času. Mislim, da bi to lahko prispevalo tudi k temu, da se poiščejo kakšne nove
               ideje, nekaj več o tem, kaj storiti, da bi čim bolj razbremenili starše in da se ne
               bi dogajalo to, da nekateri iz finančnih razlogov ne morejo obiskovati šole v naravi.
               Drugače se pa strinjam zlasti s temi pozivi na eni strani državi, na drugi strani pa
               občinam, ki so tukaj zastopane preko svojih županov, da storijo več, da bo omogočena
               šola v naravi tudi novim generacijam. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Besedo dajem gospe Kregelj-Zbačnik.</p>
            </sp>
            <sp who="SDZ2:Kregelj-ZbačnikMajdaAna">

               <speaker>MAJDA ANA KREGELJ-ZBAČNIK:</speaker>

               <p>Lep pozdrav vsem skupaj. Temeljna pravica evropske socialne listine je pravica do
               dela. Nadzor nad uporabo listine v državah podpisnicah je mednaroden. Upravljajo ga
               štiri evropska nadzorna telesa. Vsake dve leti pa je treba predložiti poročilo o
               zagotavljanju socialnih in ekonomskih pravic državljanom Svetu Evrope.</p>
               <p>Vlado Republike Slovenije sprašujem, kakšno poročilo bo dala Slovenija Svetu Evrope
               o uresničevanju osnovnih pravic ob naslednjih določilih evropske socialne listine.
               Prvi del evropske socialne listine, točka 4: Vsi delavci imajo pravico do pravičnega
               plačila, ki zadošča njim in njihovim družinam za dostojno življenje. Praksa: V mnogih
               podjetjih so plače tako nizke, da niti dve plači, ki jih prejmeta oba zakonca
               zaposlena v takem podjetju, ne zadoščata za dostojno življenje. Poleg tega je namera
               države in delodajalcev, da nivo plač še zniža.</p>
               <p>Drugi del, točka 1: V njem se pogodbene stranke zavezujejo, da bodo določile razumno
               trajanje dnevnega in tedenskega delovnega časa. Praksa: Delavci morajo mnogokrat
               delati vse sobote in nedelje, ker delodajalci ne znajo organizirati poteka dela.
               Slaba organizacija dela niso izredne razmere.</p>
               <p>Drugi del evropske socialne listine 4. člena, 2. točka: Delavcem prizna le pravico
               do višjega plačila za nadurno delo. Praksa: Delavci se morajo odpovedati terjatvam do
               podjetij, med katerimi so tudi plačila za nadure, da so banke voljne dati posojilo za
               poslovanje podjetja.</p>
               <p>Drugi del 16. člena: Da bi zagotovile potrebne pogoje za polni razvoj družine, ki je
               temeljna enota družbe, se pogodbene stranke zavezujejo, da bodo pospeševale pravno in
               socialno varstvo družinskega življenja s socialnimi in družinskimi dajatvami,
               finančnimi ukrepi, spodbujanjem gradnje stanovanj, primernih za potrebe družin, z
               ugodnimi za mladoporočence in z drugimi ustreznimi ukrepi. Praksa: Sedaj zelo malo
               sprejetih ukrepov za zagotavljanje teh pravic.</p>
               <p>In dodatni protokol k Evropski socialni listini, prvi del, 2. točka: Delavci imajo
               pravico biti obveščeni in pravico, da se z njimi posvetujejo v okviru podjetja,
               največkrat pa se na to odgovarja, da bi to moral zagotoviti sindikat. Vendar je
               sindikat zastopnik samo članstva, država pa se je obvezala, da bo obveščanje
               zagotovila za vse delavce.</p>
               <p>Prosila bi tudi za pisni odgovor. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospa državna sekretarka Nataša Belopavlovič.</p>
            </sp>
            <sp who="SDZ2:BelopavlovičNataša">

               <speaker>NATAŠA BELOPAVLOVIČ:</speaker>

               <p>Hvala. Mogoče bom bolj na hitro odgovorila, zato ker sem slišala, da pričakujete
               daljši oziroma popolnejši pisni odgovor.</p>
               <p>V zvezi s 1. točko glede pravičnega plačila, ki zadošča družinam za dostojno
               življenje. Moram reči, da pri nas poznamo institut minimalne plače od leta 1995
               dalje, to je bil tisti minimalni znesek, za katerega so se socialni partnerji
               dogovorili, da je ta znesek oziroma da je tisti minimum, ki ga morajo delodajalci
               plačevati delavcem za polni delovni čas in za opravljanje njihovih normalnih delovnih
               obveznosti. Se pravi minimalna plača kot kategorija, ki jo tudi druge države poznajo,
               jo pri nas poznamo na podlagi socialnega sporazuma in se vsako leto v socialnem
               sporazumu tudi določa. Letos dogovori še niso končani, pogovarja se o znesku 56.000
               tolarjev in seveda o eskalaciji potem tudi te plače v naprej.</p>
               <p>Glede določenega razumnega trajanja delovnega in tedenskega delovnega časa moram
               povedati, da imamo omejitev delovnega časa, določeno v zakonu o delovnih razmerjih na
               42 ur. Da smo na 40 ur spremenili pravzaprav ta delovni čas s kolektivnima pogodbama,
               obema, s tisto za gospodarske dejavnosti in s tisto za negospodarske dejavnosti, in
               da je nadurno delo tudi omejeno na 8 ur tedensko, mesečno in pa potem tudi na 180 ur
               letno. Skratka, da te omejitve imamo. Imamo pa tudi druge varovalke, ki zagotavljajo
               delavcem dnevni, tedenski in pa letni počitek.</p>
               <p>Glede pravic plačila za nadurno delo je treba povedati, da veljajo tu kolektivne
               pogodbe, da je nadurno delo pač v okviru teh kolektivnih pogodb nagrajeno oziroma
               tudi določeno, kakšni so dodatki oziroma kakšno je plačilo, kadar gre za nadurno
               delo. Glede pravice do pospeševanja pravne, socialne varnosti družinskega življenja s
               socialnimi in družinskimi dajatvami lahko omenim, da imamo zakon o družinskih
               prejemkih z vsemi ustreznimi dajatvami, ki iz tega zakona seveda izhajajo. Moram pa
               povedati tudi, da sigurno eden od pomembnih mehanizmov, ki pri nas je in ni urejen
               pravzaprav na zelo nizkem nivoju, je pravica do porodniškega dopusta, enoletnega
               dopusta, ki je plačan pravzaprav v celoti, skratka starši imajo pravico do
               nadomestila za čas porodniškega dopusta oziroma dopusta za nego in varstvo otrok v
               100- odsotnem znesku od osnove, osnova je pa njihova plača.</p>
               <p>Glede pravice do obveščenosti in pravice do sodelovanja oziroma posvetovanja v
               državnih podjetjih, je parlament sprejel pred leti zakon o sodelovanju delavcev pri
               upravljanju prek svetov delavcev, prek delavskih predstavnikov imajo delavci v skladu
               s tem zakonom možnosti sodelovanja. Res pa je, da je to fakultativen organ,
               delodajalci ga morajo priznati, morajo pomagati oziroma ga ne smejo ovirati pri delu.
               Seveda pa delavci niso zavezani, da ga oblikujejo. Če želijo, ga lahko oblikujejo in
               v marsikaterih podjetjih so ga in moram reči, da ugotavljamo, da ravno v teh
               podjetjih je bistveno manj konfliktov kot drugje.</p>
               <p>Jaz govorim zdaj seveda, boste rekli, o teoriji oziroma o zakonodaji, vi ste rekli v
               praksi oziroma o težavah v praksi. Z vidika kršitev seveda poznamo tiste mehanizme,
               ki so v pravnih državah obstoječi. Mi kontroliramo to zakonodajo prek Inšpekcije za
               delo, preko Inšpektorata za delo in prek ukrepov, ki jih ima ta inšpektorat. Veste,
               da te ukrepe poskušamo dopolnjevati in jih tudi zaostrovati. Ravno eden od njih na
               tem področju oziroma sprememb je bil pred kratkim sprejet v tem državnem zboru. Ko pa
               gre za kršitve še naprej, potem prihaja do normalne sodne poti, do sodnih postopkov
               pred delovnimi sodišči. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Miroslav Luci je dal pisno vprašanje, prav tako gospod Janez Mežan.
               Besedo ima gospod Petan.</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>Hvala, gospod podpredsednik. Spoštovani! V zvezi z izdajo knjige Od Pomurja do
               Trianona, v kateri avtor trdi, da se jezik Prekmurcev bistveno razlikuje od jezika
               drugih Slovencev in da so le v sorodu s Slovenci onkraj Mure, to se pravi na naši
               strani in se pravi z nami, torej, da niso isti narod. To je zame očiten napad na
               slovensko narodno in državno integriteto. Knjigo je izdal Zavod za kulturo madžarske
               narodnosti v Lendavi tudi s podporo proračuna Republike Slovenije. Ta knjiga, če je
               to res, je zame navaden pamflet, ki dokazuje in v knjigi tako piše, da je nepravična
               in nasilna pridružitev slovenskega Prekmurja Sloveniji in odcepitev od Madžarske in
               trditev, da so Prekmurje proti volji prebivalstva nasilno priključili Sloveniji. Takšna knjiga, če je to res, potem je
               zame pamflet, ker je še nisem uspel prebrati ali dobiti, je bila izdana leta 1996 in
               predstavljena aprila v Sombateju, izdana s podporo države Republike Slovenije in
               blati državo Slovenijo. Pridružil bi se misli prof. dr. Vilka Novaka, ki pravi, da je
               knjigo potrebno umakniti iz prodaje in uvesti pravni postopek proti izdajatelju in
               tistim, ki so to omogočili. Sprašujem, ker do sedaj nisem zasledil nobenega mnenja in
               stališča vlade do te knjige in mislim, da ni tako nepomembna, kaj vlada meni o tem in
               pa kaj meni do tega, zame presedenčnega dejanja. To je eno vprašanje. Drugo, ker
               včeraj nismo dobili zadovoljivega odgovora; zakaj vlada ni potrdila sporazuma med
               centralnim stavkovnim odborom železničarjev in pa Ministrstvom za promet in zveze? V
               teh 7-ih točkah bi želel tudi še odgovor na to vprašanje vlade. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Prosim, predstavniki vlade, najprej o knjigi. Minister Bandelj.</p>
            </sp>
            <sp who="SDZ2:BandeljMirko">

               <speaker>MIRKO BANDELJ:</speaker>

               <p>Težko je komentirati to vprašanje. Rekel bi, da na žalost vlade nimamo dovolj časa,
               da bi tudi leposlovno gradivo brali oziroma redkokdaj se nam to zgodi. Vsekakor pa
               mislim, da je izhajalo iz tega vprašanja toliko čudnih tonov in čudnih idej, da me je
               kar malo strah postalo. Težko si predstavljam, kam bi prišla demokracija in ta
               družba, če bi vlada ocenjevala knjige, ki se izdajajo in polemizirala s trditvami v
               teh knjigah. Če boste želeli natančnejši odgovor, bomo sicer nekoga našli, da to
               knjigo prebere oziroma da to knjigo najde, da jo mogoče tudi vam da, da jo boste
               prebrali, vendar kaj več v tem trenutku ne morem povedati. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Vsekakor pričakujemo pisni odgovor vlade. Hvala. Promet in zveze. Gospod državni
               sekretar Zajec.</p>
            </sp>
            <sp who="SDZ2:ZajecJanez">

               <speaker>JANEZ ZAJEC:</speaker>

               <p>Hvala lepa, gospod predsedujoči. Rad bi povedal, da bistvenih sprememb od sedme ure
               zvečer ni bilo. Razgovori potekajo. Kar se tiče suspenzov, ste bili že včeraj
               obveščeni, da so umaknjeni. Razgovori potekajo znotraj slovenskih železnic, vezani na
               sankcije, ki naj bi bile, vendar bi prosil, če mi daste toliko časa, da bi poizkušal
               pridobiti najnovejšo informacijo in bi se oglasil, ko bi bil za to primeren čas.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Petan.</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>Hvala. Torej moti me oziroma ni zadovoljiv odgovor na tisto prvo vprašanje o knjigi,
               in sicer, da se leposlovje tudi v vladi ne čita, to namreč zame ni nikakršno
               leposlovje. Poleg tega, tule imam fotokopijo iz Večera, ki postaja že verjetno kar
               največji slovenski dnevnik, in je zadevo lepo opisal in menim, da bi verjetno tudi
               vlada morala malo pogledati to knjigo, pa si jo nabaviti, pa prebrati, če gre za
               blatenje države in to ne na tako enostaven način. Poleg tega imam tu tudi časopisni
               članek čez celo stran: Obtožujem, in verjetno tudi to bi lahko pomenilo, da bi bilo
               potrebno vsaj imeti svoje stališče.</p>
               <p>Kar se pa tiče železničarjev, bi pa rekel, da sem vesel, da pogovori potekajo, tako
               kot verjetno vsi ostali, tako poslanci kot ostali Slovenci in pa še posebej
               gospodarstveniki, da se zadeva premakne in tudi s tem se strinjam, da še kasneje
               dobimo odgovor in pa poročilo, kaj se dogaja. Ker pa se to vleče in nimamo nekih
               jasnih predstav, kaj se dogaja in kaj se bo iz tega izcimilo, predlagam, da na osnovi
               29. člena poslovnika prvi odstavek, da se o tem opravi temeljita razprava in da tudi
               vlada pripravi svoje gradivo in da ne bi to delali na vrat na nos in pa na pamet,
               predlagam, da bi se to opravilo v četrtek naslednji teden. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Mislite železnice?</p>
            </sp>
            <sp who="SDZ2:PetanRudolf">

               <speaker>RUDOLF PETAN:</speaker>

               <p>To vsekakor, vendar predlagam razpravo na osnovi prvega odstavka 29. člena. Včeraj
               smo imeli razpravo na osnovi drugega odstavka kot poslanske skupine, danes pa
               predlagam kot poslanec.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Včeraj smo se dogovorili, da bo razprava o železnici v četrtek. Hvala lepa.
               Obravnavali bomo, ko dobimo poročilo vlade.</p>
               <p>Prehajamo na vprašanje gospoda Pavla Ruparja. Ga ni v dvorani. Besedo dajem gospodu
               Bogomiru Špiletiču.</p>
            </sp>
            <sp who="SDZ2:ŠpiletičBogomir">

               <speaker>BOGOMIR ŠPILETIČ:</speaker>

               <p>Hvala lepa. Moje vprašanje bo kratko, in sicer Vlado Republike Slovenije oziroma
               Agencijo za sanacijo bank in hranilnic sprašujem naslednje.</p>
               <p>Prvič. Kdo so člani nadzornega odbora Agencije za sanacijo bank in hranilnic?</p>
               <p>Drugič. Koliko so se banke v sanaciji, to sta Nova Ljubljanska banka in pa Nova
               kreditna banka Maribor, v obdobju sanacije zadolžili v tujini? Pri katerih finančnih
               institucijah? Kdaj in kdo je odobril zadolževanje?</p>
               <p>Prosil bi, da se v odgovoru ne navede zgolj skupni podatek, temveč posamezni podatki
               in pa prosil bi tudi za pisni odgovor. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Želi predstavnik vlade odgovoriti? Državni sekretar gospod Simonič.</p>
            </sp>
            <sp who="SDZ2:SimončičAndrej">

               <speaker>ANDREJ SIMONIČ:</speaker>

               <p>Spoštovane poslanke in poslanci! Ne vem, če bom lahko v celoti odgovoril na
               vprašanje. Vprašanji sta bila pravzaprav dve, in sicer kdo so člani nadzornega odbora
               Agencije za sanacijo bank in hranilnic in pa za koliko sta se banki v sanaciji v
               obdobju sanacije zadolžili.</p>
               <p>Glede prvega vprašanja odgovor ni problem in ga bom sedaj poskušal pojasniti.
               Agencija za sanacijo bank in hranilnic ima svoj svet, ki je organ lastnika, ki odloča
               o strateških vprašanjih in o strateških odločitvah same agencije. Člani so: mag.
               Mitja Gaspari, dr. Marjan Senjur, gospod Metod Dragonja, dr. France Arhar in pa
               Alenka Selak. To so člani Sveta Agencije za sanacijo bank in hranilnic. Agencija ima
               prav tako upravni odbor, ki odloča o vseh pomembnejših odločitvah agencije. Člani
               tega upravnega odbora so: Božo Jaševič, Stanislav Valant, Milan Marolt, France Balanč
               in Jože Užmah. To je torej organ, ki odloča o vseh pomembnejših odločitvah agencije
               in hkrati tudi predstavlja skupščino bank v sanaciji, torej delničarja bank v
               sanaciji. Potem pa ima znotraj Agencija za sanacijo bank in hranilnic še nadzorni
               odbor, ki je pa bolj strokovna skupina, ki nadzoruje delo uprave in o svojem delu
               poroča upravnemu odboru, ki potem na njihov predlog ali pa sam sprejema odločitve.</p>
               <p>Kar se tiče samega upravljanja bank je pa pravno gledano, skupščina, to pomeni organ
               lastnika, upravni odbor Agencije za sanacijo bank in so potem organi znotraj banke
               tisti, ki nadalje predstavljajo upravljavske strukture v banki, nadzorni odbor
               Agencije za sanacijo bank pa ni neposredni organ bank.</p>
               <p>Glede drugega dela vprašanja pa smo mi pridobili podatke, vendar so označeni kot
               poslovna skrivnost, zato jih v tem trenutku ne moremo povedati, na voljo so pri
               Agenciji za sanacijo bank, kjer jih lahko dobite, v skladu z njihovimi internimi
               akti, to je statutom. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Gospod Špiletič, prosim.</p>
            </sp>
            <sp who="SDZ2:ŠpiletičBogomir">

               <speaker>BOGOMIR ŠPILETIČ:</speaker>

               <p>Ugotavljam, da še vedno nisem izvedel, kdo so člani nadzornega odbora, predvsem pa
               kar se tiče poslovne skrivnosti. Jaz mislim, da dokler so banke v sanaciji, so v
               bistvu to državne banke in gre za potencialni javni dolg. Jaz ne vem, od kdaj so
               pravzaprav javne finance kar naenkrat v tej državi postale poslovna skrivnost. Veliko
               potujete po tujini in veste, da celo v državah, kot so ZDA, na semaforjih lahko sredi
               mesta vsak hip preberete, kakšen je javni dolg države, v Sloveniji so pa ti podatki
               kar naenkrat poslovna skrivnost. Potem kar naenkrat recimo, da so vse javne finance
               poslovna skrivnost in potem bo res v tej državi, pač oblast bo lahko trošila, kolikor
               bo hotela, davkoplačevalci bomo pa vse to plačevali, če nam bo prav ali ne.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Simonič.</p>
            </sp>
            <sp who="SDZ2:SimončičAndrej">

               <speaker>ANDREJ SIMONIČ:</speaker>

               <p>Kratko pojasnilo. Javne finance seveda niso poslovna skrivnost, ampak banke v
               sanaciji pa so organizirane v obliki delniške družbe, ne glede na to, da so v
               sanaciji, prej ko slej tudi v njej ne bodo več in bodo privatizirane, ampak to ne bo
               vplivalo na dejstvo, da so banke delniške družbe. Zadolževanje delniških družb, torej
               tudi bank, pa je lahko poslovna skrivnost in je urejeno v skladu s statuti teh
               delniških družb. To pa ni neposredno povezano z javnimi financami, gre za stanje v
               sami delniški družbi. Če pa se vprašanje nanaša na javne finance, pa ga treba drugače
               postaviti, ne pa kot direktno vprašanje o obveznostih oziroma zadolževanju delniške
               družbe. Rad bi poudaril to distinkcijo, da to niso javne finance, v kolikor gre za
               zadolževanje delniške družbe. Na področje javnih finance se pa pride kot lastniška
               naložba države, ki je lahko v okviru svoje pristojnosti kot lastnika, torej izve take
               podatke, uporabi pa jih lahko v skladu s predpisi o poslovnih skrivnostih, ki so
               delno tudi v zakonu o gospodarskih družbah jasno opredeljeni. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo dajem dr. Jožetu Zagožnu.</p>
            </sp>
            <sp who="SDZ2:ZagoženJože">

               <speaker>DR. JOŽE ZAGOŽEN:</speaker>

               <p>Imam dve vprašanji, vprašanje dvema ministrstvoma.</p>
               <p>Prvo. V časopisih je bilo napisano in bivši minister za obrambo je na Odboru za
               obrambo potrdil, da je bilo v okviru Ministrstva za obrambo izločenih okrog 260 ton
               zastarelih eksplozivnih snovi - artificij. Gre za snovi, ki jim je potekel rok
               uporabe. Znano je, da se pri starejših eksplozivnih snoveh zelo poveča nevarnost, da
               pride do eksplozije zaradi samovžiga, statične elektrike, temperaturnih razlik,
               razlik vlažnosti prostora, udarcev strel in podobno. Sprašujem, ali je res, da je
               bilo teh 260 ton proti vsem predpisom prepeljanih na eno mesto in da ni skladiščeno
               tako, da bi bilo ločeno na več manjših enot? Ali je zaradi tega res močno ogrožen
               kraj z okrog 3.000 prebivalci, ki ga lahko eksplozije izbrišejo iz zemlje? Kaj bo
               ukrenjeno s temi eksplozivnimi snovmi in kdaj?</p>
               <p>Drugič. Zakaj ne deluje za vojaške potrebe obrat za namensko proizvodnjo, ki je bil
               zgrajen v okviru javnega podjetja Snežnik kot tako imenovana podružnica Grosuplje?
               Kaj se tam sedaj dela? Katero podjetje je podružnico kupilo ali jo ima v najemu? Kaj
               je sploh z namensko proizvodnjo in z njenimi načrti pri Ministrstvu za obrambo?</p>
               <p>Tretjič. Ali je res vojaška obveščevalno varnostna služba zbirala podatke o meni kot
               o civilistu in je na tej osnovi oblikovala dosje, ki je bil na podlagi posebnega
               ukaza dva meseca pred državnozborskimi volitvami prestavljen na novo lokacijo? Če je
               to točno, sprašujem, kdo je ukazal zbiranje podatkov o meni, na kakšni osnovi in kje
               ter kdaj se lahko ta dosje ogledam, ker mi zakon omogoča?</p>
               <p>In še vprašanje Ministrstvu za notranje zadeve. Prebivalci okolice Tacna se v moji
               poslanski pisarni pritožujejo, da jih moti streljanje v bližini policijske šole. Gre
               menda za skladišče v bližini naselja. Prosim pojasnilo o tem in o ukrepih. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Prosim, predstavniki vlade. Minister Bandelj.</p>
            </sp>
            <sp who="SDZ2:BandeljMirko">

               <speaker>MIRKO BANDELJ:</speaker>

               <p>Se opravičujem gospodu poslancu, ker ne bo dobil celovitega odgovora, lahko mu
               obljubim pisni odgovor na vsa vprašanja. Glede prvega bi pa lahko rekel, da vlada ni
               seznanjena z nobeno informacijo, ki bi potrjevala predpostavke oziroma navedbe, s
               katerih je vprašanje izhajalo. Celo nasprotno, vlada je seznanjena z informacijo
               obrambnega ministrstva, da obrambna moč slovenske vojske ni ogrožena, kot rečeno pa
               celovita informacija bo podana pisno. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Zadovoljen? Besedo dajem Mirku Zamerniku.</p>
            </sp>
            <sp who="SDZ2:ZamernikBogomir">

               <speaker>MIRKO ZAMERNIK:</speaker>

               <p>Lep pozdrav vsem, ki ste še tu. Če bo odgovor tako kvaliteten, kot so bili zdajle
               nekateri, ga ustno niti ni treba dajati. Bi pa seveda prosil, da se dobi ekzakten
               pisni odgovor. V dnevnem časopisju smo pred nedavnim lahko prebrali, da so se
               postopki za postavitev radarjev na Menini planini na pobudo dveh poslancev Slovenske
               ljudske stranke pri podpredsedniku vlade ustavili. Nekaj dni po tem pa smo v istih
               medijih lahko zasledili izjavo ministra za obrambo, da je lokacija na Menini planini
               preveč dragocena, da bi se ji odpovedali in da radar, vsaj eden od dveh tam bo.
               Prosim za natančno pojasnilo.</p>
               <p>In pa naslednje. V ponedeljek sem bil pri medobčinski zvezi gluhih, sekcija staršev
               gluhih in naglušnih otrok in v njihovem imenu postavljam sledeče vprašanje. Zakaj je
               poklicno usmerjanje gluhih možno samo v smereh - kovinarska, mizarska, grafična?
               Večina otrok se usposobi samo za opravljanje teh del, vendar pa zaradi neprimernega
               šolanja ostanejo nepismeni in neusposobljeni za samostojno življenje. Zaradi tega
               tudi nadpovprečno inteligentni otroci nimajo možnosti napredovanja. Poleg tega pa
               status otrok, ki se z okvaro rodijo, ni invalidnost, za razliko od odraslih, ki so
               sluh izgubili kasneje. Starši teh otrok ne morejo dobiti statusa rejništva za svoje
               otroke, medtem kot tuja družina tak status lahko dobi. Nekateri starši bi bili
               pripravljeni pustiti službe in se posvetiti težki, verjetno pa bolj kvalitetni vzgoji
               svojih otrok, kateri so, upoštevaje počitnice, vikende in praznike, že tako približno
               160 dni v letu pri njih. Za odgovore hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Prosim. Državni sekretar, gospod Blaganje.</p>
            </sp>
            <sp who="SDZ2:BlagajneDušan">

               <speaker>MAG. DUŠAN BLAGANJE:</speaker>

               <p>Hvala lepa. Spoštovani gospod predsedujoči, gospe poslanke, gospodje poslanci! Ker
               je bil zaprošen pisni odgovor, ga bomo seveda dali. Čisto preliminarno v zvezi z
               radarji lahko odgovorim. Za enega od obeh radarjev je bil v skladu s predpisi sprožen
               postopek priprave lokacijskega načrta, ustrezno je bil dopolnjen program priprave
               prostorskih izvedbenih aktov, ki so v pristojnosti Vlade Republike Slovenije in v
               zvezi s tem, torej s prometnim radarjem, je Ministrstvo za okolje in prostor
               odgovorno za pripravo prostorskih izvedbenih aktov prejelo pobudo pristojnega
               ministra za promet in zveze, da se s postopkom priprave lokacijskega načrta začasno
               preneha in na tej podlagi je bila priprava tudi začasno ustavljena.</p>
               <p>V zvezi z radarjem za obrambne namene pa je položaj drugačen. Ta je v prostorskih
               planskih aktih predviden, zanj je tekel upravni postopek za izdajo dovoljenja,
               stranka v postopku je Republika Slovenija, ki jo v tem primeru zastopa Ministrstvo za
               obrambo, in da bi se ta postopek nehal, mora stranka v postopku sama zahtevati
               prekinitev upravnega postopka v skladu z zakonom o upravnem postopku. Ali je to bilo
               do tega trenutka, ko odgovarjam, storjeno, ne vem, v pisnem odgovoru bo pa to
               natančno pojasnjeno. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod sekretar. Še odgovor na drugo vprašanje. Dr. Strel, državni
               sekretar.</p>
            </sp>
            <sp who="SDZ2:StrelJanko">

               <speaker>DR. JANKO STREL:</speaker>

               <p>Spoštovane poslanke in poslanci! Glede šolanja otrok z motnjami sluha, in sicer s
               šolanjem otrok z motnjami v razvoju, je oblikovana posebna mreža šol. Glede možnosti
               nadaljnjega vključevanja v druge poklice, vam bomo pa pripravili pisno poročilo in
               tudi o možnostih, ki nastopajo v okviru šolanja skupaj s programi tistih otrok, ki
               normalno lahko spremljajo takšen pouk.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Zamernik.</p>
            </sp>
            <sp who="SDZ2:ZamernikBogomir">

               <speaker>MIRKO ZAMERNIK:</speaker>

               <p>Zahvaljujem se gospodu Blaganji za delni odgovor, dodatno pa sprašujem, ali je
               stranka v postopku tudi občina, na katere lokaciji naj bi stal ta radar.</p>
               <p>V primeru pritrdilnega odgovora sprašujem, kako je možno, da postopki še potekajo,
               če pa vemo, kakšne burne reakcije so bile tam na terenu v zvezi s tem, ker se občina
               ne po svoji kaprici, ampak po prisili ljudi, ki tam živijo, s to postavitvijo radarja
               ni strinjala?</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Gospod Blaganje, državni sekretar.</p>
            </sp>
            <sp who="SDZ2:BlagajneDušan">

               <speaker>MAG. DUŠAN BLAGANJE:</speaker>

               <p>Domnevam, da se vprašanje nanaša na upravni postopek. V tej zvezi moram pojasniti,
               da upravni postopki tečejo in potekajo v skladu z zakonom in ne po politični volji
               tistega, ki je trenutno v tej ali oni veji oblasti. Tu upravni delavci nimajo
               posebnih možnosti, občina je stranka v postopku pod pogojem, če je lastnica
               nepremičnin, na katere bi utegnil seči vpliv določenega posega v prostor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. S tem smo opravili z vsemi prijavami. Imamo predlog. Zahvaljujem se
               predstavnikom vlade za odgovore in upam, da bomo tako sodelovali tudi v
               prihodnje.</p>
               <p>Kolegice poslanke, kolegi poslanci, glasovati moramo o predlogu Rudija Petana, da
               razpravo o razmerah v slovenskih železnicah opravimo v četrtek 5. junija. V zvezi s
               stavko seveda. Ugotovimo prisotnost! Kolegice poslanke, kolegi poslanci, prosim
               pridite v dvorano! Ugotovimo sklepčnost! <stage xml:id="Redna-05-1997-05-30.stage10">(41 prisotnih.)</stage> Ugotovimo sklepčnost! <stage xml:id="Redna-05-1997-05-30.stage11">(40
               prisotnih.)</stage> Ugotovimo sklepčnost! Spoštovane poslanke in poslanci, več nas je v
               dvorani, kot je videti tu na ekranu. Gre za to, da glasujemo o predlogu. Lepo prosim,
               če še enkrat ugotovimo sklepčnost! Dobro, ker so še nekateri prišli,da bo vse v redu,
               bomo še enkrat ugotavljali sklepčnost! Čez 10 minut nadaljujemo.</p>
               <stage type="time">(Seja je bila prekinjena ob 11.19 uri in se je nadaljevala ob 11.29 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci, da bi lahko nadaljevali delo, najprej ugotovimo
               sklepčnost. <stage xml:id="Redna-05-1997-05-30.stage13">(48 prisotnih.)</stage> Po 29. členu poslovnika, lahko poslanec, ki je postavil
               poslansko vprašanje, predlaga, da se o odgovoru vlade opravi razprava v Državnem
               zboru. Državni zbor brez razprave in obrazložitve glasu odloči o tem, ali se razprava
               opravi ali ne. Gospod Rudi Petan, je dal pobudo - dajem njegov predlog na glasovanje
               - da opravimo razpravo o razmerah v Slovenskih železnicah <stage xml:id="Redna-05-1997-05-30.stage14">(glede stavke)</stage>, in to v
               četrtek, 5. junija. Prosim.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Spoštovani! Pred tem moramo ugotoviti, ali bomo začeli spoštovati
               terminski plan dela Državnega zbora, ki ne predvideva do 17. junija nobenih sej
               Državnega zbora. Res je da nismo zaključili te seje, ampak, treba se je vprašati,
               kdaj bomo začeli spoštovati ta terminski plan. Zaradi tega predlagam naslednje: da ob
               tem, jaz sicer sem za to, da se razprava opravi v četrtek, ampak naj bi to bila
               izjema. Vodstvo Državnega zbora naj jasno pove, ali se bo držalo terminskega plana,
               kako bodo potekale seje v prvi polovici junija - redne seje Državnega zbora, da se
               bomo vedeli ravnati, da bomo sploh vedeli, ali bodo lahko seje delovnih teles
               potekale v nekih normalnih časovnih razmerah, ker to, kar se sedaj dogaja, ko se
               sklicujejo odbori ob 8. uri zjutraj in potem se hiti in se nedorečeno prekine ob 10.
               uri, potem se nadaljuje ob 18. uri, to ne vodi nikamor, to vodi v totalno anarhijo,
               ki je že zajela to hišo.</p>
               <p>Predlagam, da ob tem, ko to izglasujemo, se tudi pove, da je to izjema in da naj
               Državni zbor najprej pove, če misli nadaljevati z redno sejo Državnega zbora, in kdaj
               bodo ti dnevi, da bomo vedeli, kdaj bomo lahko delali v delovnih telesih. Hvala
               lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Kolegij predsednika Državnega zbora si je že zadal, da bo o tem razpravljal
               na prvi svoji seji. Mi seje še nismo končali. Imamo še vedno 5. redno sejo in prosim,
               da to nadaljujemo in jo tudi dokončamo. Nadaljevanje je v torek ob 10.00 uri. Danes
               pa delamo do 14.00 ure. Ugotovimo sklepčnost! <stage xml:id="Redna-05-1997-05-30.stage15">(51 prisotnih.)</stage> Se opravičujem. Prosim,
               da še enkrat ugotovimo sklepčnost! <stage xml:id="Redna-05-1997-05-30.stage16">(47 prisotnih.)</stage></p>
               <p>Dajem na glasovanje predlog poslanca Rudija Petana, da v razmerah v slovenskih
               železnicah zaradi stavke razpravljamo v četrtek 5. junija.</p>
               <p>Kdo je za? <stage xml:id="Redna-05-1997-05-30.stage17">(19 poslancev.)</stage> Je kdo proti? <stage xml:id="Redna-05-1997-05-30.stage18">(26 poslancev.)</stage></p>
               <p>Ugotavljam, da sklep ni sprejet.</p>
               <p>S tem zaključujemo to točko dnevnega reda. Proceduralno dajem besedo gospodu
               Hvalici.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Spoštovani! Predlagam predsedujočemu, da da na glasovanje predlog, da se
               Državni zbor drži sprejetega terminskega plana in da tako drugi teden ne zaseda na
               plenarnih sejah. Prosim, da daste na glasovanje. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Na glasovanje bom dal ta predlog, gospod Hvalica, ko dobimo predlog kolegija
               predsednika Državnega zbora, ki je pristojen za to zadevo.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa, gospod predsedujoči. Kolegij je zgolj posvetovalni organ. Povejte mi,
               kje je kolegij v poslovniku Državnega zbora ta, ki o tem odloča. Lepo vas prosim, če
               mi to poveste, potem pristanem na vašo razlago. Kolegij je zgolj in samo posvetovalni
               organ predsednika Državnega zbora. Še enkrat vas prosim, da daste na glasovanje
               predlog, ali Državni zbor sprejema in se bo v bodoče držal sprejetega terminskega
               plana, to pomeni, da bo zasedal v dnevih, ki so bili predvideni za seje Državnega
               zbora in v rezervnih terminih, ker danes je že rezervni termin. Ostali termini so
               predvideni za seje delovnih teles, ki so prav tako delo Državnega zbora, ki se morajo
               odvijati v nekih normalnih razmerah, pa ne v nekih izjemnih razmerah. Prosim, da
               daste predlog na glasovanje. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Gospod Hvalica, kolegij predsednika je že razpravljal in je zaradi tega, ker
               imamo toliko zaostanka, tudi predvidel prihodnji sklic 6. seje za četrtek 26. junija.
               To se pravi, da moramo dokončati to delo, ki ga imamo s 5. sejo.</p>
               <p>Predlagam, da gremo po dnevnem redu naprej.</p>
               <p>Prehajam na <title>25. TOČKO DNEVNEGA REDA - PREDLOG ZAKONA O POSPEŠEVANJU TURIZMA -
                  PRVA OBRAVNAVA.</title> Vlada je že predstavila predlog zakona. Besedo dajem
               predstavniku Sekretariata za zakonodajo in pravne zadeve, ker je tudi matični odbor
               že poročal. <stage xml:id="Redna-05-1997-05-30.stage19">(Ne želi.)</stage> Želijo besedo predstavniki poslanskih skupin? Gospod
               Henigman.</p>
            </sp>
            <sp who="SDZ2:HenigmanBenjamin">

               <speaker>BENJAMIN HENIGMAN:</speaker>

               <p>Hvala za besedo. Spoštovani! Poskušal bom zelo na kratko, ker je zakonska materija
               taka, da je danes oziroma jutri bo ravno eno leto, ko je bil zakon objavljen v
               Poročevalcu Državnega zbora in mislim, da je že čas, da Državni zbor vsaj za prvo
               obravnavo tudi odloča.</p>
               <p>Poslanska skupina Krščanskih demokratov v celoti podpira idejo predlagatelja, se
               pravi vlade oziroma Ministrstva za gospodarske dejavnosti, da se zakon o pospeševanju
               turizma čimprej sprejme. Podpiramo rešitve, ki so navedene v zakonu, hkrati se pa
               pridružujemo tudi k poročilu matičnega delovnega telesa Odbora za gospodarstvo.
               Bistveno se nam zdi, da sistemsko uredimo vprašanje turizma v Republiki Sloveniji
               tako, kot do sedaj še ni bilo urejeno. Ocenjujemo, da je turizem, ki je ena izmed
               gospodarskih panog, tisti, ki nam lahko bistveno pomaga k boljšemu, hitrejšemu
               razvoju tudi ostalih panog, k izboljšanju infrastrukture in je ozko povezano tudi z
               razvojem v lokalnih skupnostih. Hkrati k tem predlogom stališč in sklepov matičnega
               delovnega telesa pa predlagamo tudi dva dodatna sklepa, in sicer kot prvo, da naj se
               v zakonu posebej opredeli lokalna turistična taksa, ki je vir financiranja, in ostane
               v celoti občinam za zagotavljanje razvojnih in promocijskih aktivnosti v okviru
               profesionalnih lokalnih turističnih organizacij.</p>
               <p>Najprej želimo poudariti, da se definira pojem lokalne turistične takse in se
               natančno opredeli za drugo obravnavo. Kot vemo, je bil sprejet zakon o igralnicah in
               ta zakon se ne uresničuje v svojem 74. členu, kjer je predvidena koncesijska dajatev
               v okviru 48% za porabo v lokalnih skupnostih, se pravi v občinah, vendar se ta
               sredstva nalagajo v proračunu Republike Slovenije in se ne porabljajo tako, kot bi
               bilo potrebno oziroma se sploh ne porabljajo. Razlogi so nam poznani, problem je v
               nesprejeti sistemski zakonodaji lastninjenja igralnic in dokler ta sistemski vir ni
               zagotovljen, predlagamo, da se v prehodnih določbah natančno opredeli poraba teh
               sredstev za razvoj turizma v občinah in za razvoj vseh tistih drugih zadev, ki
               vplivajo na izboljšanje infrastrukture v lokalnih skupnostih. Predlagam, da ta dva
               dodatna sklepa Državni zbor potrdi in omogoči predlagatelju, da zakon za drugo
               obravnavo pripravi s stališči Odbora za gospodarstvo in s temi predlogi.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima Feri Horvat, poslanska skupina Združene liste.</p>
            </sp>
            <sp who="SDZ2:HorvatFranc">

               <speaker>FRANC (FERI) HORVAT:</speaker>

               <p>Hvala za besedo, gospod podpredsednik. Spoštovane kolegic in kolegi! Turizem je
               perspektivna dejavnost, vendar istočasno tudi dejavnost z najmanj izkoriščenimi
               možnostmi in verjetno je malo dejavnosti, kjer je tako veliko neskladje med
               deklarativnim izražanjem simpatije do turizma. Če smo pogledali programe strank, so
               vse stranke, ki so v tem parlamentu, pokazale zelo pozitiven odnos do turizma, to
               izhaja tudi iz drugih raznih dokumentov, vendar če pa pogledamo praktično politiko
               vlade, pa vidimo, da je ravnanje prav v nasprotju s tem in zato je seveda predvsem
               tudi to dejavnost neizkoriščenih možnosti. Mislim, da predvsem v tem, kar se dogaja v
               našem gospodarstvu in kar nas čaka jutri, tudi v odnosu na prihodnje članstvo v
               Evropski uniji, da je skrajni čas, že pet po dvanajsti, da se tako na zakonodajnem
               področju kot tudi v razvojni in ekonomski politiki naredi več, da se možnosti, ki jih
               imamo v turizmu, bolje izkoristijo. Naj navedem le nekaj razlogov za to.</p>
               <p>Turizem lahko bistveno prispeva k hitrejšemu gospodarskemu razvoju, kar je eden
               glavnih ciljev strategije gospodarskega razvoja Slovenije. Lahko pripomore k
               skladnejšemu razvoju območij oziroma regij. To je ena od glavnih ekonomskih funkcij
               turizma, ki jo priznavajo tudi drugje v svetu. Lahko bistveno pripomore k
               zaposlovanju, vidimo iz praktičnih primerov, da je marsikje prav turizem glavni
               generator odpiranja novih delovnih mest. Lahko pripomore k hitrejšemu razvoju
               podeželja, kar je še posebej aktualno pri nas, seveda v povezavi z drugimi
               dejavnostmi in drugimi politikami. Tu mislim zlasti na kmetijstvo, podjetništvo in
               podobno.</p>
               <p>In pa ne nazadnje, kar postaja tudi pri nas vse bolj aktualno, prispevek turizma k
               plačilni bilanci. Rad bi spomnil na to, da turizem tudi sedaj z deviznim prilivom
               pokriva približno dve tretjini trgovinskega primanjkljaja glede na to, da se
               trgovinski primanjkljaj dramatično povečuje, je vloga oziroma pomen turizma v tem
               smislu vse večji.</p>
               <p>Jeseni lansko leto je bila v Indoneziji svetovna konferenca o turizma, ki sta jo
               organizirala medparlamentarna unija in svetovna turistična organizacija. Prisotna sva
               bila tudi kolegica iz prejšnjega mandata Mihaela Logar in jaz in dovolite mi, da
               štiri glavna sporočila s te konference prenesem.</p>
               <p>Prvič, in to je bil sestavni del deklaracije, ki jo je ta konferenca sprejela.
               Turizem se šteje za vse pomembnejši dejavnik skladnejšega regionalnega razvoja in
               zaposlovanja v svetu.</p>
               <p>Drugič, kar je pomembno, in je pogoj za hitrejši razvoj turizma: zagotovaljanje,
               povezovanje in sodelovanje zasebnega in javnega sektorja. To je tudi državni sekretar
               včeraj omenjal in je pri nas problem.</p>
               <p>Tretjič, pomembno je povezovanje in sodelovanje dejavnosti in politik na lokalni in
               regionalni in državni ravni. Države, ki so v turizmu uspele, so uspele z zelo
               koordinirano politiko in dejavnostjo, tako horizontalno kot vertikalno v vse
               strukturah.</p>
               <p>In četrtič, pomembna je vloga države, in to bolj kot pri kateri koli drugi
               dejavnosti, vloga vlade, nevladnih organizacij in pa tudi vloga parlamentov.</p>
               <p>Evropska unija v svojih priporočilih za razvojno in ekonomsko politiko, tako članic
               Unije kot tudi pridruženih članic, daje velik poudarek razvoju turizma, zato tudi
               zagotavlja znaten del sredstev tako v okviru Phare programa kot tudi v okviru
               strukturnih skladov, v regionalnem pospeševalnem skladu in v drugih skladih unije.
               Priporoča tudi v odnosu na Slovenijo povezovanje z drugimi politikami, politiko
               regionalnega razvoja kmetijstva, kar je še posebej aktualno v naši posestni strukturi
               in neugodnih pogojih za kmetijstvo, zaposlovanja, podjetništva in podobno.</p>
               <p>Tako lahko mirno trdimo, da je večji poudarek razvoja turizma pri nas hkrati
               pomemben sestavni del prilagajanja gospodarske strukture prihodnjemu članstu Unije in
               tudi pravzaprav eden od pogojev, da se hitreje pripravimo na Unijo.</p>
               <p>Zakon je zaradi vsega povedanega več kot potreben pogoj ali pa eden glavnih pogojev
               za to, da se ta razkorak med lastnostmi turizma in možnostmi in pa dejansko
               razvitostjo, odpravi.</p>
               <p>Mi imamo strategijo v gospodarskem razvoju, ki smo jo tudi obravnavali tukaj v tem
               državnem zboru, kjer je velik poudarek dan turizmu, vendar praktična izvedba ne
               poteka.</p>
               <p>Podobno velja tudi za strategijo razvoja turizma, ki smo jo sprejeli v tem državnem
               zboru skupaj s programom, vendar vidimo, da vse te lepe usmeritve ostajajo bolj ali
               manj na papirju in da kljub temu, da so pomembni rezultati, ampak je to še daleč od
               tistega, kar bi lahko bilo.</p>
               <p>Vprašanje se postavlja, kaj je treba narediti. Prav tu pridemo do te specifike
               turizma, ki zahteva tak zakon, kot je sedaj pred nami.</p>
               <p>Narava dejavnosti turizma je taka, da se ne samo po sebi ne zagotavlja, da bi se
               možnosti izkoristile in tudi sam trg tega ne more zagotoviti. Trg je nepogrešljiv,
               ampak ni zadosten pogoj za to, da bi se turizem lahko uspešno razvijal.</p>
               <p>To kažejo izkušnje iz naše zgodovine kot tudi izkušnje v tujini. Predvsem glede na
               veliko število dejavnikov, ki se vključujejo ali ki bi se morali vključevati in
               gospodarski in negospodarski in zasebni, javni in državni in ne vladni. Zato tudi
               poslanska skupina združene liste podpira predlog zakona in tudi vse predlagane sklepe
               matičnega delovnega telesa in mislimo, da se je zakon skoncentriral na dve bistveni
               vprašanji, to je vprašanje financiranja, tako razvoja, kakovostne ponudbe kot
               promocije in pa drugo področje, področje organiziranosti, ki je ves čas bila in je še
               vedno šibka točka našega turizma. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa gospod Horvat. Besedo ima predstavnik poslanske skupine slovenske ljudske
               stranke gospod Brenčič.</p>
            </sp>
            <sp who="SDZ2:BrenčičStanislav">

               <speaker>STANISLAV BRENČIČ:</speaker>

               <p>Hvala lepa gospod podpredsednik. Spoštovani zbor! Zakon o pospeševanju turizma, ki
               ga je pripravila in tudi v proceduro Državnem zboru predložila vlada, je perspektivni
               zakon za razvoj našega gospodarstva in je vsekakor dobrodošel in tudi nujno potreben.
               Zakaj je nujno potreben? Zato, ker predvsem zaradi velikih naravnih danosti, ki jih
               ima Slovenija na področju turizma s to gospodarsko panogo tržimo izredno malo in kar
               je še bolj pomembno, na to gospodarsko panogo navezujemo vse premalo ljudi.</p>
               <p>Pospeševanje turizma in s tem bogatenje turistične ponudbe je tudi močna spodbuda in
               navsezadnje tudi vzvod za razvoj slovenskega podeželja. Z vključitvijo lokalnih
               turističnih organizacij v skupno nacionalno turistično mrežo omogočamo dodaten vir
               dohodka podeželju. Tukaj prvenstveno mislim na to, da ima naše podeželje neverjetne
               možnosti za vključitev predvsem rekreativnega turizma. Mi smo v občini Logatec
               nedavno predali namenu kolesarsko transferzalo, na katero bi povabili tudi angleškega
               ambasadorja. Neverjetno, kako se je ta ambasador v pozitivnem pogledu odzval na
               takšen način turistične ponudbe in zatrdil je eno: <q>"To je turistična ponudba, ki je
               nekako evropsko primerljiva."</q> Zakaj evropsko primerljiva? Zato, ker je v interesu
               našega turizma, da skozi turistično gospodarstvo tkemo povezovalne niti z Evropsko
               skupnostjo. Dejstvo pa je, da bo skupaj z izvajanjem tega zakona, ko bo seveda stopil
               v veljavo, potrebno še z dodatnimi, bi rekel, sistemskimi zakoni omogočiti nujno
               potrebna vlaganja v cestno komunalno infrastrukturo in pa seveda tudi v
               infrastrukturo, ki zagotavlja varnost in čistost našega okolja. Ker sta to dva
               segmenta, ki sta seveda neobhodno potrebna za razvoj celotne turistične ponudbe. Prav
               zato poslanska skupina Slovenske ljudske stranke podpira sprejem zakona v prvi
               obravnavi in seveda tudi poziva vlado, ki je izredno intenzivno in uspešno pripravila
               to prvo branje, da z vključitvijo stališč, ki jih bo seveda danes potrdil Državni
               zbor, predvsem stališč, ki jih je v intenzivni obravnavi zakona obravnaval Odbor za
               gospodarstvo in pa tudi dodatnih stališč poslancev čimprej pripravi zakon za drugo
               obravnavo. V Državnem zboru bo pa dosti pomembno, da ga uvrstimo tudi na dnevni red,
               kar bo mogoče hitro. Spoznati moramo, da je gospodarska panoga, ki ji lahko rečemo
               turizem, za slovensko gospodarstvo resnično lahko perspektivna. In kot tako jo moramo
               z vso odgovornostjo vzeti. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Brenčič. Besedo ima mag. Žnidaršič, v imenu demokratične stranke
               upokojencev.</p>
            </sp>
            <sp who="SDZ2:ŽnidaršičFranc">

               <speaker>FRANC ŽNIDARŠIČ:</speaker>

               <p>Gospod predsednik, hvala za besedo. Spoštovane poslanke in poslanci! Šele ko je
               nekdo v pokoju, ima čas za potovanja in zganjanje turizma, pri vsakdanjem delu je
               tega časa manj in se omejuje le na letni dopust, tako da upokojensko stranko še kako
               zadeva problem turistične ponudbe v naši državi, ki ima sorazmeroma velike naravne
               danosti v primerjavi s tako velikimi drugimi deželami. Naša stranka misli, da je
               zakon prišel v zadnjem trenutku, v zadnjem času, ob škripajočem našem gospodarstvu
               utegne pomagati podpreti nekaj delovnih mest, za katera smatramo, da je na tem
               področju vlaganje sorazmeroma manjše in mislimo, da je ideja zakona zagotovo tisto,
               kar bo to pospešilo.</p>
               <p>Mislimo, da je ta zakon potrebno sprejeti z vsemi sklepi, ki jih bo sprejel današnji
               zbor. Pridružujemo se predlogom in stališčem odbora, ki je to materijo že obravnaval
               in naša stranka bo zakon v celoti podprla. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima Branko Janc, poslanska skupina LDS.</p>
            </sp>
            <sp who="SDZ2:JancBranko">

               <speaker>BRANKO JANC:</speaker>

               <p>Hvala za besedo. Kolegice in kolegi! Poslanska skupina Liberalna demokracija seveda
               podpira zakon o pospeševanju turizma istočasno pa tudi ugotavlja, da zakon zamuja v
               proceduri. Namreč, glede na gospodarsko situacijo v Sloveniji, bi bilo prav, da tudi
               ob današnjem sprejemanju stališč in sklepov sprejmemo priporočilo, da vlada čim prej
               pripravi zakon za drugo branje in po možnosti glede na dosežen velik konsenz, vsaj v
               okviru Odbora za gospodarstvo, združimo drugo in tretjo obravnavo predlaganega
               zakona.</p>
               <p>Mi utemeljujemo tak predlog tudi s tem, da v primeru, če želimo, da zakon pride v
               funkcijo 1.1.1998, potem je nujno treba pripraviti vse podzakonske akte oziroma vsa
               organizacijska dejanja, ki so za uveljavitev zakona potrebna.</p>
               <p>Liberalna demokracija se strinja s konceptom organizacije pospeševanja turizma,
               istočasno pa opozarja in to že v Odboru za gospodarstvo, posebej pa še danes polagamo
               na srce predlagateljem zakona, da v 20. členu v celoti upošteva stališče in sklepe
               matičnega odbora. Vprašanje pospeševanja turizma ni samo organizacijsko vprašanje,
               ampak je predvsem vprašanje obsega in namembnosti sredstev, ki naj bi bila za ta
               namen porabljena. Gre namreč za višino, in to samo iz koncesijske dajatve, od
               posebnih iger na srečo, 3 milijarde tolarjev, od katerega naj bi 2,2 milijarde
               namenili za gospodarski razvoj turizma in 800 milijonov za organizacijska vprašanja,
               funkcioniranja, pospeševanja turizma na lokalni in nacionalni ravni. In če govorimo o
               2,2 milijardi tolarjev, potem je namembnost, ki je določena v 20. členu tega zakona,
               in sicer žičničarstvo, gostinski obrati s prenočitvenimi zmogljivostmi in
               prenočitvene zmogljivosti na turističnih kmetijah, po našem mnenju preozko
               zastavljena. V prvi vrsti postavlja v priviligiran položaj del slovenskega
               turističnega območja, ki pa zajema med 10 do 15% teritorija in postavlja v
               neenakopraven položaj ostali predel Slovenije, od Primorja, Dolenjske, Štajerske in
               Prekmurja, ki v večinskem deležu nimajo teh naravnih danosti. Zaradi tega je seveda
               tudi Odbor za gospodarstvo predlagal, da se razširi namembnost porabe sredstev
               gospodarskega razvoja turizma v 20. členu, predvsem na turistično infrastrukturo, ki
               pa naj jo zajema seveda celovito, od komunalne do drugih namenov. Po našem mnenju je
               sprejetje tega zakona v najkrajšem času z gospodarskega vidika ob vseh rezultatih
               upadanja industrijske proizvodnje pomembno dejanje, ki bi ga storil ta državni zbor.
               Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še katera poslanska skupina? Prosim, gospod Čebulj,
               Socialdemokratska stranka.</p>
            </sp>
            <sp who="SDZ2:ČebuljFranc">

               <speaker>FRANC ČEBULJ:</speaker>

               <p>Hvala lepa, gospod podpredsednik. Spoštovani kolegi, kolegice! Kolega Henigman je
               predlagal že svoje stališče, pa bi ga samo podkrepil, ker sem jih tudi pripravil in
               ne bi filozofiral. Naša poslanska skupina podpira ta zakon in predlaga še sledeče.
               Predlagatelj naj pripravi zakon za drugo obravnavo, preuči možnost uvedbe lokalne
               turistične takse, ki bi jo občina lahko predpisala gospodarskim družbam in
               podjetnikom, posameznikom, dodal sem še: ki trži na račun turizma. Želel bi, da se to
               stališče tudi sprejme. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. S tem smo izčrpali razprave predstavnikov poslanskih skupin. Prehajamo
               na razpravo poslank in poslancev. Prvi se je prijavil gospod Izidor Rejc. Prosim.</p>
            </sp>
            <sp who="SDZ2:RejcIzidor">

               <speaker>IZIDOR REJC:</speaker>

               <p>Spoštovani gospod podpredsednik, gospe in gospodje! Zakon o pospeševanju turizma je
               gotovo izjemno pomemben, predvsem zaradi tega, ker je to področje tudi izjemno
               pomembna gospodarska panoga. Mi lahko v zvezi s sprejemanjem tega zakona veliko
               govorimo o specifičnem, se pravi o posameznih drobnih variantah in rešitvah, ki so
               predvidene v zakonu, kar je seveda prav, ne smemo pa mimo tega, da moramo imeti,
               nekako bom temu rekel, en splošen odnos, ki mora biti izjemno pozitiven.</p>
               <p>Kdor spremlja turizem po svetu, ve, da je turizem prihodnostna gospodarska panoga,
               vse gre v tej smeri in tudi mi se temu ne bomo mogli izogniti. To namenoma poudarjam,
               ker nam bo sicer nekaj pomagalo, da bomo to organiziranost, ta mrežni sistem, ki je
               dobro zamišljen v predlogu zakona, uveljavili, vendar ob tem, da ne bo asistence
               določenih sredstev, bo ta zadeva spet siromašna in spet prepuščena tisti dobri
               milijardi, ki se nam vedno nekako prikazuje ob koncu poslovnega leta.</p>
               <p>Tu dajem kritiko na vlado, ki bo morala, ker je to dokazljivo, imeti mnogo več
               razumevanja. Dokazljivo pa je predvsem s tem, ker vemo, da je zakon, ki je govoril o
               igrah na srečo, že pred dvema letoma in pol točno določil, da se bodo določena
               posebna sredstva namenila za razvoj turizma, ko bo sprejet zakon o posebnih igrah na
               srečo in od tedaj naprej, ko bodo seveda te koncesije podeljene. Denar, ki je že
               prihajal v proračun, se ni namenjal za potrebe pospeševanja turizma, ampak je ostal v
               obračunskih postavkah in se tam seveda prerazporedil kdove kam. Gre za temeljni odnos
               vlade in vseh nas do tega problema, ki ga ne bomo razrešili, če ne bomo imeli
               posluha. Ta posluh pa je gotovo, da to Slovenijo predstavimo, da vedo, kje je in
               kakšna je.</p>
               <p>Danes smo na primer imeli nemško delegacijo, ki se seveda ukvarja z Evropsko
               skupnostjo, ki je dobesedno rekla, da malo nemških parlamentarcev ve, kje je
               Ljubljana. Mi bi pa želeli, da bi vsaj parlamentarci vedeli; seveda pa je poleg teh
               parlamentarcev v Nemčiji še nekaj drugih ljudi. Tako, da bi bilo dobro, da bi o
               Sloveniji, o Ljubljani, predvsem pa o Sloveniji kot državi mnogo več vedeli po svetu
               in predvsem v Evropi. Pravim, da je turizem izjemno pomembna gospodarska panoga.</p>
               <p>Če bomo to sprejeli kot del našega odnosa do posameznih dejavnosti, potem seveda smo
               plot podrli. Če je to izjemno pomembno, potem vemo in smo tudi lahko prepričani in
               seveda bili včeraj tudi priča, ko je državni sekretar, lahko rečem zelo <q>"navdušljivo"</q>
               govoril o osnovah zakona in o smereh tega zakona in menim, da je to prav. Vsi tisti,
               ki smo bili deležni podobne predstavitve in še določenih predstavitev določenih
               drugih sodelavcev, ki delajo na tem področju, na Odboru za gospodarstvo, smo
               spoznali, da je sedanji pristop mnogo bolj strokoven, da ne bom govoril o
               profesionalizmu, na višji ravni in gotovo spogledljiv z avstrijskim in evropskim.
               Torej vzemimo to navdušenost in to dobro voljo in to ekipiranost, ki je usmerjena v
               prave poteze, in ki se tudi zagotavlja s čimprejšnjim sprejemanjem tega zakona.
               Pridružujem se vsem tistim in tudi nazadnje kolegu Branku, ki je tudi rekel, da bi
               bilo dobro, da se ta zakon čimprej sprejme. Zakaj? Zato, ker je sezona tukaj, sezona
               je celo leto in ne moremo reči, sedajle pa junija do septembra je sezona, potem pa
               spanje, ker vemo, da je ta zakon tisti, ki pokriva celoletno dogajanje, in da se ne
               bom spuščal v podrobnosti, to je področje, kjer mi lahko čez celo leto ponudimo
               premnoge zanimive reči, bodisi domačim gostom, predvsem pa tudi tujim. Ker je bilo
               prej govora o tem, da je predvsem veliko starejših turistov; moram povedati, da je
               potrebno gledati tudi na to, da bodo tudi mladi, ker ko bodo mladi postali starejši,
               bodo že vedeli, kam je treba iti. To mislim, da je bistveno sporočilo, da se tudi
               mlademu rodu, ne samo pri nas, ampak tudi v tujini, pokaže, kaj je zanimivega pri
               nas. To kaže na določeno povezavo med turizmom in športom. Šport je pri nas zelo
               izpostavljena in zelo vidna panoga našega uveljavljanja in zelo velike stvari
               dosegamo. Menim, da je tu še posebna možnost, ki jo je treba izkoristiti.</p>
               <p>Ne bom govoril o možnostih, ki jih nudi v smislu boljšega zaposlovanja. Menim pa
               nekaj, kot se kaže v tem, da mnogi kraji, mnoga območja, ki imajo izjemne pogoje, se
               včasih bolj ležerno obnašajo do svojih možnosti, mnogi kraji in mnoga območja, kjer
               imajo pa manj možnosti, pa se izjemno dinamično odzivajo in iščejo variante in
               možnosti, da bi pridobili goste. Sedaj bolj govorim o tistih in menim, da je treba
               tiste pozvati, ki imajo izjemne danosti, ki jim je bilo že takorekoč položeno v
               zibelko, da lahko v svojem kraju ponujajo neverjetne ugodnosti za vsakršne turiste.</p>
               <p>Ko je bil lansko leto naš parlament oziroma gospodarska delegacija v hrvaškem
               saboru, je bilo bistveno dogovarjanje o gospodarjenju. Presenetilo pa je to, da so
               nas takoj postregli z izjemno kvalitetnim turističnim materialom. Tako prisrčnim, da
               človek nese celo domov in doma to obrača, gleda in tako naprej. Skratka, tu so še
               posebne možnosti, kot je danes ta delegacija, kot vsak dan sprejemamo veliko
               delegacij v parlamentu, menim, da je treba pripraviti vse mogoče, dobre, prisrčne in
               kvalitetne materiale, na osnovi katerih se bo vse to razneslo po svetu, nehote,
               spotoma. Tudi mnogo naših ljudi potuje na vse konce in kraje. Menim, da bi bilo prav,
               da bi imeli na voljo to dobro gradivo, ki bi res predstavilo to deželo v pravi luči.
               Velja pa predvsem, ker smo tu v parlamentu, da parlament poskrbi, da se čim bolj vsi
               ljudje, ki pridejo k nam, spoznajo z našo slovensko turistično ponudbo.</p>
               <p>Ena od specifičnih stvari, ki mi vedno pade v oči, ko se vozim po slovenski deželi,
               je izjemno slaba označenost. Včasih zgleda kot, češ, glavno da ne vedo za nas. Če ne
               poznaš kraja in vasi, enostavno ne veš, kje si in koliko kilometrov te še čaka. Na
               tak način gotovo ne bomo pritegnili gostov, ki bi radi šli, pa ne vedo, kam bi šli,
               kaj je tipično, kaj je tisto posebno. Menim, da je v tem pokrivanju informacij, kje
               je, kam pelje, kje je ta, ono, tretje, četrto mesto, mesto, naselje, vas in podobno,
               kaj je zanimivega<gap n="..."/> Če tega ne bomo označili ob cesti, potem smo zelo nerodni. To je
               gotovo najbolj poceni.</p>
               <p>Kot sem že prej povedal, je bistveno to, da ob vsej tej povedani doronamernosti,
               dobri volji, bi bilo potrebno, da vlada res pohiti z upoštevanjem stališč in sklepov,
               ki jih bomo sprejeli, in seveda da da v drugo obravnavo in po možnosti združi drugo
               in tretjo, da je ta zakon čim prej pod streho. Gotovo je tisti, ki je bistveno
               posegel v organizacijsko, v sistem financiranja, v sistem zagotavljanja, v sistem
               informiranja, v sistem oživljanja in umeščanja te izjemno pomembne dejavnosti v naše
               gospodarstvo.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala, gospod Rejc. Besedo imajo poslanke in poslanci. Gospod Hvalica.</p>
            </sp>
            <sp who="SDZ2:HvalicaIvo">

               <speaker>IVO HVALICA:</speaker>

               <p>Hvala lepa. Spoštovani! Zakonski predlog, ki ga imamo v prvi obravnavi pred seboj,
               zasluži izjemno pozornost. Tu je prilika, da lahko končno malo drugače pristopimo k
               neki primerjalni prednosti, kar nedvomno je turizem za našo državo in še prej za našo
               republiko, ki je pa nismo izkoristili.</p>
               <p>Ko govorimo o turizmu, je najprej treba ugotoviti to, da mora priti država, ki hoče
               razvijati tujski turizem, ko govorimo o turizmu mislimo predvsem oziroma tri četrtine
               na ta del, ker je ta tisti, ki prinaša največ dohodka. Torej, ko govorimo o tem
               turizmu, potem jasno ne moremo mimo tega, da se ne zavemo, koliko je neka država,
               neka pokrajina, neka regija umeščena v podzavesti ljudi, potencialnega turističnega
               potrošnika.</p>
               <p>Če govorimo o Sloveniji, moramo priznati, odkar se je osamosvojila, da je v
               turistični ponudbi na tujih trgih sorazmerno zmedeno predstavljena. Kdor je bil
               pozoren in je poslušal dobre in slabe kritike sejmov, kjer smo nastopali kot
               turistična dežela, mi bo pritrdil. Mi se ukvarjamo z elementarno zadevo, najprej
               moramo povedati ljudem, kje je Slovenija, pa če nam je to všeč ali ne. Mi pogosto
               namreč tega ne znamo enostavno povedati.</p>
               <p>Kolega Rejc je prej rekel, da nemški parlamentarci ne vedo, kje je Slovenija.
               Poglejte, tudi v Bruslju ne vedo, kje je Slovenija. Letalske vozovnice, ki nam jih
               pošiljajo kot parlamentarcem za odhod na simpozije, kongrese, ki jih organizira Nato,
               nam pošiljajo na način, ki kaže na to, da ne vedo, kje je Slovenija. Ker če ti
               pošljejo letalsko karto, ki te iz Ljubljane preko Dunaja ali preko Münchna pošlje v
               Rim, pomeni, da ne vedo. Obstaja namreč neka elementarna napaka, zakaj nas pogosto
               zamenjujejo tudi s Slovaško. Da nas zamenjujejo s Slovaško, o tem ni nobenega
               razloga. Meni je poštar iz neke manjše pošte povedal, da tedensko desetine pisemskih
               pošiljk odnese na domove, ki prihajajo iz Južne Amerike, iz Združenih držav Amerike,
               ki imajo dodaten žig Bratislava. Prej je to romalo na Slovaško, potem je pa prišlo v
               Slovenijo. Mi smo si sami krivi tudi za to. Mi non-stop to našo slovensko državo, ne
               smem reči državice, ker enkrat sem bil zato kregan, ker sem uporabil pomanjševalnico,
               mi non-stop to našo malo slovensko državo umeščamo tja nekam ob Dunaj. To ni prava
               navezava. To ni prava relacija. Je lahko v kulturnem smislu, je lahko v diplomatskem,
               je lahko v zgodovinskem, ampak mi moramo Slovenijo umeščati na Jadran, jo vezati na
               Benetke. Benetke so kraj, ki jih poznajo vsi na tem svetu. Slovenija je 100
               kilometrov od Benetk, to je prava definicija. Vsi bodo vedeli, kje je to, 100
               kilometrov od Benetk. Za Benetke vedo tako Japonci kot Peruanci. Pojdite v Benetke,
               samo en dan in boste to ugotovili, da vsi vedo. Slovenijo je treba promovirati
               predvsem kot mediteransko državo, pa čeprav ima samo teh skromnih manj kot 40
               kilometrov obale. To je predvsem mediteranska država, če je komu všeč ali ne.
               Navsezadnje govorimo, da smo na sončni strani Alp in tudi veliko slabega vremena nam
               te Alpe zadržijo, torej smo le, bi rekel, mediteranska, značilna mediteranska država,
               saj vplivi morja segajo precej globoko tudi v notranjost Slovenije. Govorim o trti,
               govorim o južnem sadju itd. in ne nazadnje, če vam je všeč ali ne, tudi o
               temperamentu ljudi. Torej rekel bi, da moramo spremeniti našo strategijo umeščanja
               Slovenije kot geografskega pojma v podzavest in kasneje v zavest potencialnih kupcev,
               potrošnikov našega turizma. Govorim o tujih potrošnikih, na katere predvsem mislimo,
               ko govorimo o turističnem prihodku in tudi o turističnem modelu. Poglejte, v ciljih
               in načelih zakona je navedenih nekaj alinei, najbolj me zanima o varovanju okolja,
               varovanje okolja v globalnem oziroma v mikropoimovanju, to varovanje okolja je pri
               nas silno zanemarjeno.</p>
               <p>Turizem je sestavljen iz veliko drobnih stvari. Poenostavljeno povedano, tudi
               počivališče ob cesti ali avtocesti je ogledalo našega turizma.</p>
               <p>Mogoče celo ne tako majhno, kot si včasih predstavljamo, da ne govorimo o
               sanitarijah, tu je veliko sorazmerno drobnih stvari, ki bi se dale urejati brez
               velikih besed, pa se tu nič ne naredi.</p>
               <p>Stranišča v lokalih ob naši avtocesti so ogabna, mislim da smo si v tem edini. Pa ne
               gre samo za ljudi, ki to uporabljajo, ne gre za tiste, ki so jih sprojektirali, ki
               pojma nimajo, da JUS standardi, JUS - Jugoslovanski standardi o 90 cm širokem WC so
               že zdavnaj preživeli.</p>
               <p>To je za balkanske potrebe, kjer pač to delaš tako, da to delaš, kot se tam dela, ne
               pa v normalnem svetu. Stranišče, ki je tako ozko ni neuporabno samo zaradi
               elementarne funkcije, je neuporabno tudi zaradi tega, ker ga čistilka enostavno ne
               more očistiti, ker se v njem ne more obrniti in zaradi tega ga ne očisti, zaradi tega
               zabriše samo malo vode. Zakaj ne bi spregovoril o teh zelo važnih detajlih, ki ne vem
               zakaj, da se jih sramujemo in nočemo govoriti. Ne, to so neizpodbitna dejstva. Tu se
               predvsem razlikujemo od modela, ki ga zakon navaja in mi je všeč, da je navedel, pač
               obe državi, ki imata najbolj razvit turizem, to je Avstrijo in Italijo, o tem nihče
               ne dvomi.</p>
               <p>Ampak zanimivo je tudi to, da sta ti dve državi naši dve sosednji državi, da je to
               isti prostor, navsezadnje tudi ista srednjeevropska kultura, če govorimo o severni
               Italiji in odmislimo malo jug, in o Avstriji.</p>
               <p>Zakaj potem takšna razlika? Zakaj? Mi se velikokrat ponašamo, da Slovenci preberejo
               več knjig, kot recimo Avstrijci, absolutno pa trdim in vem tudi, da več kot
               Italijani. Ampak kaj to pomaga, če tega ne znamo izraziti na WC.</p>
               <p>Ja oprostite, oprostite, knjiga zaradi knjige nima nikakršnega smisla. Ima smisel,
               če to potem v življenju uporabiš.</p>
               <p>Kot se zdi ta zadeva banalna, verjemiti mi, da je še kako važna. Jaz grem v lokal in
               najprej grem tja, kamor gre tudi cesar peš in če tam najdem zatečeno stanje takšno,
               kakršno ni za moj nos, v tem lokalu sigurno ne jem, ker če je to tako na WC-ju, je to
               isto tudi v kuhinji. Paralela je silno enostavna, ne more biti drugače. Gre za to,
               ali imaš smisel za to, da je normalno čisto nekaj ali pa ne.</p>
               <p>Skratka, hotel sem uporabiti to priliko, da bi opozoril na te stvari, ki so še kako
               važne, kot vse velike stvari, so tudi tu drobne stvari, navidezno drobne stvari, ki
               še kako pogojujejo turizem. Če bodo tisti, ki, bi rekel, verjamem, da so z veliko
               dobre volje predlagali ta predlog zakona, razmišljali tudi o teh stvareh, razmišljali
               tudi o tem, kako bi vplivali na projektante, da bi začeli adekvatno evropsko,
               turistično sodobno projektirati turistične in spremljajoče sanitarne objekte, potem
               sem prepričan, glede na to, da smo rekli, da kulturo imamo, da naravne danosti imamo,
               avtoceste gradimo, torej, če bomo pa še na področju higiene sanitarij uredili te
               stvari, verjemite mi, da bo to en velik korak naprej. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Besedo ima doktor Jože Zagožen.</p>
            </sp>
            <sp who="SDZ2:ZagoženJože">

               <speaker>DR. JOŽE ZAGOŽEN:</speaker>

               <p>Spoštovani gospod podpredsednik, drage kolegice in kolegi! Ne bi želel na tem mestu
               kakorkoli ponavljati tistega, kar sem povedal že kot predsednik odbora. Moram tudi
               reči, da je bilo na odboru z veliko stopnjo soglasnosti diskutirano o teh vprašanjih
               in je večina tega, kar sem hotel povedati, tudi že v stališčih odbora. Bi pa vendarle
               na tem mestu opozoril na dve, tri stvari. Poglejte, naslov zakona je <q>"Zakon o
               pospeševanju turizma"</q>. To ni zakon o turizmu. To pomeni, da turizem seveda ni državni
               organ, ki bi ga lahko z nekim zakonom kakorkoli uredili, ampak s tem zakonom mi
               ustvarjamo pogoje, da se bo turizem na Slovenskem pospeševal kot pomembna gospodarska
               panoga. Tu imamo v bistvu opravka z enim sestavljenim poslovnim sistemom, če bi lahko
               tako strokovno rekel, kjer so elementi sistema hoteli, gostišča, športni,
               rekreacijski objekti, žičničarji, turistične kmetije, muzeji, kino dvorane, kulturne
               ustanove in seveda potem občine s svojo skrbjo za čistočo, ceste, razsvetljavo in
               predvsem smo tu ljudje s svojim odnosom, s svojim nasmehom. Skratka, vse to skupaj
               predstavlja ta turizem in v resnici je problem, ki se postavlja pred nas, kako vse te
               elemente smotrno povezati, ciljno usmeriti, motivirati, dati ustrezne pogoje in tudi,
               kakšna je tu vloga države, da bo te pogoje vzpostavila. Mislim, da so to tista
               vprašanja, ki bi jih morali v tem zakonu še posebej poudariti in gre predvsem za to,
               da vsi tisti, ki imajo koristi od turizma, bi morali k turizmu tudi prispevati.
               Dostikrat se pa zgodi, da neki gostilničar ali pa nek lastnik športnega objekta želi
               imeti goste, želi nekaj imeti od tega, ne želi pa se vključiti v sistemska
               prizadevanja za razvoj turizma. V tem smislu bi kazalo podpreti tiste predloge, ki
               pravijo, da bi se naj turistična taksa delila, en del neposredno v tisti kraj, kjer
               se ta turistični dogodek zgodi, drugi del pa potem za infrastrukturo na tisti ravni,
               kjer ta infrastruktura nastaja, na primer ali je to na občini ali pa mogoče še višje.
               Se pravi, postavlja se vprašanje, kakšno turistično oblast bomo imeli na Slovenskem
               in kakšna bo ta relacija med društveno organiziranostjo oziroma vlogo v društveni
               dejavnosti in pa med turističnimi organizacijami, ki bi morale biti kot enakopravna
               partnerja, in to, kar je danes na področju turizma, je po oceni nekaterih preveč
               zbirokratizirano in bi se v resnici moralo bolj vpeti v interese ljudi. Predvsem pa
               je potrebno odpraviti monopole. Nekje po Sloveniji se že pojavljajo ideje o povezavi,
               zapiranjih tudi vzporedno s procesi lastninjenja, tako da bi ta zakon moral te
               monopolne situacije izločiti in v resnici zmotivirati vse ljudi v tej isti smeri.
               Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa dr. Zagožen. Besedo ima gospod Zoran Lešnik.</p>
            </sp>
            <sp who="SDZ2:LešnikZoran">

               <speaker>ZORAN LEŠNIK:</speaker>

               <p>Spoštovani podpredsednik, kolegice in kolegi! Morda bom malo nasprotujoč, pa ne bom
               polemiziral z dr. Zagožnom. Glede na to, da je naslov tega zakona zakon o
               pospeševanju turizma, mislim, da to ni samo vprašanje pospeševanja ponudbe, ampak
               zame, če gledam s kmečkega stališča, ko smo govorili o pospeševanju kmetijstva, o
               preusmerjenju kmetij, je to zelo širok pojem. Zato bi rad kratko in jedrnato, da vas
               ne bi zadrževal, rekel naslednje. V nekaterih evropskih deželah, zlasti pri naših
               sosedih, so na primer pred 30 leti zelo načrtno in seveda s pomembnimi sredstvi
               podpirali razvoj kmečkega turizma in tako so imeli posamezna območja, kjer je bila
               najmanj vsaka četrta kmetija turistično usmerjena. Seveda tudi pri nas nismo držali
               povsem križem rok, ampak prizadevanja vendarle niso obrodila tiste sadove, kot smo si
               vsi skupaj želeli. Na posameznih območjih, na primer na Koroškem, v zgornji Savinjski
               dolini, na škofjeloškem območju so si kar pošteno zavihali rokave in želeli čim več
               narediti, vendar uspeh zdaleč ni bil takšen, kot smo vsi skupaj pričakovali.
               Poudarjam, število registriranih turističnih kmetij - pri tem mislim tudi na
               vinotoče, ne samo na tiste, ki nudijo celovito ponudbo, od hrane, prenočišča in tako
               naprej - pravzaprav ne narašča, ampak bi lahko rekel, da stagnira. Ko se človek
               pogovarja z ljudmi, pravijo, da sta dva osnovna vzroka. Prvič, prestrogi predpisi, ki
               določajo, kako mora biti ta turistična kmetija urejena, in drugič, neugodni pogoji
               financiranja, pri tem mislim na kredite.</p>
               <p>Menim, da je nemogoče zagovarjati poenostavitve in tega tudi ne bom naredil. Sem pa
               tudi proti pretiravanju. Zagovarjam pa to, kar je rekel kolega Hvalica, da en red
               mora biti, tako da človek potem tudi z užitkom je, na tistem turističnem področju,
               tistem turističnem kraju, kamor se je namenil.</p>
               <p>Predlagal bi, ker smo sedaj v prvem branju, da bi za drugo branje predlagatelj
               nekoliko bolj, kot je sedaj določeno v 20. členu, poudaril materialno plat razvoja
               turizma, predvsem kmečkega turizma. Z urejanjem turističnih kmetij pod ugodnimi
               pogoji ne bi povečali samo turistične ponudbe na našem podeželju, ampak bi omogočili
               številnim slovenskim kmetijam, dodatni vir dohodka, kot je to predvideno v strategiji
               slovenskega kmetijstva. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa! Gospa Lavtižar-Bebler.</p>
            </sp>
            <sp who="SDZ2:LavtižarBeblerDarja">

               <speaker>DARJA LAVTIŽAR-BEBLER:</speaker>

               <p>Hvala gospod podpredsednik! Spoštovani zbor, sama prihajam iz Kranjske Gore, se
               pravi iz turističnega kraja, za katerega ne dvomim, da bo tudi po tem novem zakonu
               dobil status turističnega območja.</p>
               <p>Ampak berem tukaj v trendih, ki jih je predlagatelj zelo prijazno tudi nanizal, ki
               veljajo v razvitem turističnem svetu, in tukaj je posebej izpostavljeno, da zaradi
               vedno večje konkurence na turističnem trgu in čedalje večje prepletenosti celotnega
               gospodarstva s turizmom, se pojavljajo rešitve, po katerih vse profitne družbe
               sodelujejo pri ustvarjanju skupnih programov in aktivnosti in pri pokrivanju
               stroškov.</p>
               <p>Se pravi tukaj, poudarek je na tem, da se razviti turistični svet usmerja v
               prepletenost, v sodelovanje. Potem je še en odstavek, ki pa govori o tem, da se
               hkrati razviti turistični svet opredeljuje za deregulacijo. To je vse lepo, krasno in
               prav, jaz to podpiram, ampak se bojim, da pri nas razmere še niso take, da smo že v
               tej situaciji, ko bi mi z vsemi štirimi podpirali deregulacijo na tem področju.</p>
               <p>Predstavljam si, da mora ta zakon tudi vgraditi neke spodbujevalce k temu, da bo na
               nek način tudi zavezal dejavnike turizma na nekem območju.</p>
               <p>Če jaz pogledam kar situacijo v Kranjski Gori, doslej se tam niso uspeli <q>"spraviti
               skupaj"</q>, kot se reče grdo. Ne žičničarji, ne hotelirji pa tudi občina ne, da bi
               recimo uskladili načrtovanje na tem področju. Potem se ti zgodi, da sredi najlepše
               turistične vasi ali turističnega naselja naletiš na nekega posameznika, ki na
               zanemarjenem dvorišču zbira staro železo ali pa greš po eni od najlepših turističnih
               vasi, pa so tam kar tri ali pa štiri hiše, ki imajo tako fasado, da misliš, da si
               zašel v Bosno.</p>
               <p>Hočem reči, jaz podpiram intenco tudi ostalih kolegov, ki se zavzemate za to, da bi
               čim več te turistične takse oziroma kar vsa lokalna turistična taksa ostala v kraju,
               kjer se pač pobira, v tistem turističnem kraju, kjer se vse to odvija.</p>
               <p>Zavzemam se tudi za to, da bi velik del denarja od prihodka tistih, ki se ukvarjajo
               z igro na srečo, ostal tudi v teh občinah. Mislim pa, da mora ta zakon potem po drugi
               plati zavezati občino in tamkajšnje dejavnike, da morajo ta denar uporabiti tudi
               strogo namensko za stvari, ki koristijo razvoju turizma, ne pa morebiti za zvišanje
               plač občinskih uradnikov in morebiti za dodatno zaposlovanje uradnikov na občini.</p>
               <p>Vem, da je to zakon o pospeševanje turizma, ampak mislim, da bi morali na nek način
               tudi druge dejavnike, ki ne sodijo v strogo turistično ponudbo nekako pritegniti, da
               bi se bili bolje pripravljeni povezovati z dejavniki turizma.</p>
               <p>Recimo predstavljam si, da planinska zveza oziroma planinsko društvo mora biti
               zainteresirano za zelo tvorno sodelovanje s turističnim društvom oziroma turistično
               zvezo, kajti saj so vsi med seboj v končni fazi trdno povezani.</p>
               <p>Tako da bi se jaz zavzemala za to, da bi se čim večji del dohodka, ki se ustvari v
               kraju turizma, namenil tudi za razvoj turizma v teh krajih, ampak da bi vendarle
               imeli neke bolj stroge usmeritve, na kakšen način in za katere namene se mora potem
               tak denar tudi uporabiti. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo? Gospod Džuban.</p>
            </sp>
            <sp who="SDZ2:DžubanGeza">

               <speaker>GEZA DŽUBAN:</speaker>

               <p>Hvala lepa, gospod predsedujoči. Štirje poslanci smo vložili dva dodatna sklepa k
               predlogu zakona o pospeševanju turizma. Ocenjujem, da naši predlogi povzemajo delno
               nekatere predloge sklepov, ki so jih vložili kolegi, recimo Henigman. Potem vidimo v
               predlogih Odbora za gospodarstvo tudi neke dodatne predloge, ki obravnavajo področje
               v zakonu, ki zadeva turistično takso.</p>
               <p>Področje izpostavljamo v tem delu, in sicer, koriščenje turistične takse, tudi v
               smislu, kot je opozarjala kolegica Beblerjeva, da bi se natančneje lociralo, kje se
               naj turistična taksa koristi in kolikšen delež se koristi v tistem delu, kjer se
               zbere in potem en del, približno tretjina, da se koristi za oživljanje in razvoj
               turizma tudi na drugih lokacijah iz teh sredstev.</p>
               <p>Ta zakon nekoliko bolj natančno že ureja, v katere namene se naj ta turistična taksa
               koristi. Mi smo pa poskušali potem v izogib nekaterim nesmislom in nepravilnostim, ki
               se dogajajo v določenih okoljih, to takso na nek način locirati, tako da bi se
               dejansko koristila v namene, za katere je zbrana.</p>
               <p>Drugi del ureja oprostitve, in sicer v tistem delu, ki govori o oprostitvi plačila
               turistične takse, tako da bodo oproščena plačila tudi društva in organizacije, ki
               organizirajo, taborjenja in kolonije.</p>
               <p>Vi veste, da je bil že lansko leto s strani nekaterih poslancev podan predlog
               sprememb zakona o turistični taksi. Ta zakon dokaj dobro povzema področje urejanja
               tudi na področju turistične takse in da smo že v tisti spremembi zakona predlagali,
               da bi uredili nekatere zadeve, o katerih danes govorim, potem da bi opredelili
               nadzorni sistem nad pobiranjem turistične takse in predvsem sankcije, ki zavežejo ene
               in druge, ki so obvezni in zadolženi za pobiranje.</p>
               <p>Mislim, da ta zakon v svojem poglavju turistične takse te zadeve dokaj dobro ureja.
               Mi smo zadeve, če bodo ti dodatni sklepi sprejeti, nekoliko precizirali. Upam, da bo
               z ozirom na razpoloženje in tudi diskusije, predloge, ki jih imamo v materialih, tudi
               stališče vlade, sprejeti, in da bomo rešili nekatero področje, ki do sedaj ni bilo
               urejeno. Ko bo ta zakon sprejet, bo prenehal veljati, kot vemo oziroma kot smo
               informirani zakon o turistični taksi. Tisti, ki smo predlagatelji sprememb zakona o
               turistični taksi, upajmo, da bomo imeli srečo, da bomo tisti zakon v kratkem
               pripeljali do konca in da bo že urejal ta področja do časa, ko bo stopil v veljavo ta
               novi zakon o pospeševanju turizma in da bomo tudi to področje, to poglavje turistične
               takse, ki je v tem trenutku dokaj neurejeno, na neki način uredili. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Želi še kdo besedo? Gospod Bevk.</p>
            </sp>
            <sp who="SDZ2:BevkSamo">

               <speaker>SAMO BEVK:</speaker>

               <p>Hvala za besedo. Spoštovani zbor! Rad bi opozoril samo na eno pomembno področje v
               okviru turizma. Menim, da bi morali še pred sprejetjem tega zakona v parlamentu,
               namreč zakon je komaj v prvi obravnavi, nujno v državnem proračunu povečati sredstva
               za promocijo Slovenije, tako na turističnem kot tudi na drugih področjih. Kot župan
               pa lahko rečem tudi to, da ne samo na državnem nivoju, tudi v okviru lokalnih
               skupnosti v občinah, na področju tako imenovane zagotovljene porabe, nimamo
               sistemskih virov za promocijo naših znamenitosti in naše turistične ponudbe v
               občinah, v slovenskih krajih, mestih, na podeželju itd. Naj omenim samo dva pomembna
               dosežka na področju kulturne dediščine, ki bi jo lahko izkoristili v ta namen, pa
               država Slovenija in tudi občine, nimajo sistemsko zagotovljenih sredstev za njuno
               promocijo. Omenil bi izjemno, v svetovnem merilu pomembno arheološko odkritje v
               Divjih babah na Cerkljanskem, v dolini Idrijce, ko so arheologi pred več kot letom
               dni izkopali in našli neandertalčevo piščal kot najstarejše, več kot 40.000 let staro
               človeško glasbilo, pa se na primer TV Slovenija niti zganila ni, da bi posnela
               dokumentarno oddajo o tej zadevi, o kateri pišejo vsi svetovni časopisi in poročajo
               revije itd. Ali pa to, da je mestni muzej Idrija aprila letošnjega leta v švicarski
               Lozani prejel nagrado kot najboljši tehniški muzej na stari celini v letu 1997. Žal
               ne na državnem in ne na občinskem nivoju nimamo sredstev, ki bi bila sistemska
               sredstva in s katerimi bi lahko te stvari promovirali v svetu. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi besedo še kdo od poslank in poslancev? Gospod Jakič.</p>
            </sp>
            <sp who="SDZ2:JakičRoman">

               <speaker>ROMAN JAKIČ:</speaker>

               <p>Hvala za besedo. Jaz bom zelo kratek. Spoštovani! Jaz bi pri tem prvem branju
               opozoril na problematiko pospeševanja mladinskega turizma. Jaz se veselim, da se je
               ta razprava začela v tem državnem zboru, kljub temu, da je besedilo vlada določila že
               18.4. lansko leto. Želel bi povedati, da če je cilj pospeševanja turizma, kar je
               zapisano v tem zakonu, pridobiti določene trge oziroma skupine potrošnikov s pomočjo
               različnih promotivnih dejavnosti in če je za uspešno prodajo turistične ponudbe
               potrebno pri njenem oblikovanju izhajati iz navad in potreb ter pričakovanj
               potrošnikov turistov in ob dejstvu, da po nekaterih informacijah je letno teh mladih
               popotnikov tam okoli 80 milijonov, predlagam predlagatelju, da za drugo obravnavo
               upošteva predloge zagovornikov mladinskega turizma. Dejstvo je, da mladinski turizem
               v Sloveniji ni tako razvit, če upoštevamo to, da celo Ljubljana, ki je prestolnica,
               nima nekega konkretnega <q>"jouth hostla"</q>, kamor bi mladi počitnikarji lahko prišli na
               počitnice. Predlagam, da se predlogi upoštevajo, in da se seveda v drugi obravnavi
               kaj napiše tudi na temo pospeševanja mladinskega turizma. Mislim, da je to za
               promocijo Slovenije izrednega pomena, ker tudi statistični podatki pravijo, da mladi,
               ki v svoji mladosti pač preko tega mladinskega turizma obiščejo državo, se ponavadi,
               tudi ko so starejši, in ko imajo denarnice malo težje, tudi vrnejo v to državo.
               Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa. Želi še kdo besedo? Gospod državni sekretar. <stage xml:id="Redna-05-1997-05-30.stage20">(Ne.)</stage> Prosim. Po tako
               bogati razpravi je prav, da tudi damo še besedo državnemu sekretarju.</p>
            </sp>
            <sp who="SDZ2:VesenjakPeter">

               <speaker>PETER VESENJAK:</speaker>

               <p>Zahvaljujem se za besedo ob koncu razprave. Želel bi samo poudariti, da bomo kot
               predlagatelji stališča, ki so bila podana s strani odbora in tudi nekatera še
               poudarjena s strani posameznih poslanskih skupin in posameznih poslancev v pripravi
               za drugo obravnavo upoštevali. Bi pa si upal predlagati v razmislek pri sprejemu
               sklepov ob obravnavi tega zakona, da bi glede na pozitivno voljo, ki sem jo lahko
               zasledil pri vseh poslanskih skupinah in poslancih o sprejemu tega zakona, Državni
               zbor že danes mogoče izkazal voljo na način, ki je možen po poslovniku, da bi drugo
               in tretjo obravnavo združili in zakon tudi čimprej uvrstili v to drugo in tretjo
               fazo. Hvala lepa.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala. Še kdo želi besedo? <stage xml:id="Redna-05-1997-05-30.stage21">(Ne želi.)</stage> Zaključujem splošno razpravo. Matično delovno
               telo predlaga zboru stališča, ki ste jih prejeli ob poročilu z datumom 11.4. Odpiram
               razpravo o predlogu teh sklepov in stališč. Želi kdo razpravljati? <stage xml:id="Redna-05-1997-05-30.stage22">(Ne želi.)</stage> Potem
               prehajamo na glasovanje, in sicer o prvem sklepu, ki se glasi: <q>"Predlog zakona o
               pospeševanju turizma, prva obravnava, je primerna osnova za pripravo predloga zakona
               za drugo obravnavo."</q> Ugotovimo sklepčnost! <stage xml:id="Redna-05-1997-05-30.stage23">(47 prisotnih.)</stage></p>
               <p>Kdo je za? <stage xml:id="Redna-05-1997-05-30.stage24">(45 poslancev.)</stage> Je kdo proti? <stage xml:id="Redna-05-1997-05-30.stage25">(Nihče.)</stage></p>
               <p>Ugotavljam, da je prvi predlog sprejet.</p>
               <p>Ker ni bilo pripomb na stališča odbora od 1 do 11, predlagam, da glasujemo o vseh
               naenkrat. Ugotovimo sklepčnost! <stage xml:id="Redna-05-1997-05-30.stage26">(46 prisotnih.)</stage></p>
               <p>Kdo je za? <stage xml:id="Redna-05-1997-05-30.stage27">(48 poslancev.)</stage> Je kdo proti? <stage xml:id="Redna-05-1997-05-30.stage28">(Nihče.)</stage></p>
               <p>Ugotavljam, da smo sprejeli tudi stališča od 1 do 11.</p>
               <p>Imamo še dodatna stališča. Najprej bomo glasovali o predlogu dodatnih sklepov, ki so
               jih predložili Stanislav Brenčič, Janez Per, Peter Petrovič, Geza Džuban, z datumom
               29. maj. Dobili ste jih na posebnem listu. Gre za dva predloga. Jih preberemo? <stage xml:id="Redna-05-1997-05-30.stage29">(Ne.)</stage>
               Predlagam, da glasujemo o obeh naenkrat. Ugotovimo sklepčnost! <stage xml:id="Redna-05-1997-05-30.stage30">(47 prisotnih.)</stage></p>
               <p>Kdo je za? <stage xml:id="Redna-05-1997-05-30.stage31">(43 poslancev.)</stage> Je kdo proti? <stage xml:id="Redna-05-1997-05-30.stage32">(Nihče.)</stage></p>
               <p>Ugotavljam, da sta ta dva predloga dodatno sprejeta.</p>
               <p>Imamo prvo stališče gospoda Henigmana in pa dodatno stališče gospoda Franc Čebulja,
               ki se prekrivata in če izglasujemo gospoda Henigmana, potem je tudi Čebulju zadoščeno
               in se v bistvu ne glasuje.</p>
               <p>Ugotovimo sklepčnost za glasovanje o prvem predlogu gospoda Henigmana. Ugotovimo
               sklepčnost! <stage xml:id="Redna-05-1997-05-30.stage33">(47 prisotnih.)</stage></p>
               <p>Kdo je za? <stage xml:id="Redna-05-1997-05-30.stage34">(43 poslancev.)</stage> Je kdo proti? <stage xml:id="Redna-05-1997-05-30.stage35">(Nihče.)</stage></p>
               <p>Ugotavljam, da je prvi predlog sklepa sprejet.</p>
               <p>O stališču gospoda Čebulja ni potrebno glasovati, ker je že tu povzet in gremo na
               glasovanje o drugem predlogu gospoda Henigmana. <stage xml:id="Redna-05-1997-05-30.stage36">(44 prisotnih.)</stage> Ponavljamo še enkrat
               ugotavljanje sklepčnosti! <stage xml:id="Redna-05-1997-05-30.stage37">(48 prisotnih.)</stage></p>
               <p>Kdo je za predlog sklepa? <stage xml:id="Redna-05-1997-05-30.stage38">(39 poslancev.)</stage> Je kdo proti? <stage xml:id="Redna-05-1997-05-30.stage39">(Nihče.)</stage></p>
               <p>Ugotavljam, da je tudi ta sklep sprejet.</p>
               <p>Glasovali bomo še o dodatnem sklepu odbora. Na 7. strani, če imate pred seboj.
               Ugotovimo sklepčnost! <stage xml:id="Redna-05-1997-05-30.stage40">(48 prisotnih.)</stage></p>
               <p>Kdo je za ta dodatni sklep? <stage xml:id="Redna-05-1997-05-30.stage41">(41 poslancev.)</stage> Je kdo proti? <stage xml:id="Redna-05-1997-05-30.stage42">(Nihče.)</stage></p>
               <p>Ugotavljam, da je dodatni sklep sprejet.</p>
               <p>S tem zaključujemo to točko dnevnega reda.</p>
               <p>Prehajamo na <title>26. TOČKO DNEVNEGA REDA - DRUGA OBRAVNAVA PREDLOGA ZAKONA O
                  PRIZNANJU REPUBLIKE SLOVENIJE ZA KAKOVOST.</title> Predlog zakona je v obravnavo
               zboru predložila Vlada Republike Slovenije. Želi predstavnik vlade besedo? Prosim,
               državna sekretarka dr. Verica Trstenjak.</p>
            </sp>
            <sp who="SDZ2:TrstenjakVerica">

               <speaker>DR. VERICA TRSTENJAK:</speaker>

               <p>Spoštovani predsedstvo, spoštovane poslanke in poslanci! Zakon, ki ga je vlada
               predložila v obravnavo, je v drugi obravnavi. Gre za zakon, ki uvaja državno
               priznanje za kakovost in s tem zakonom naj bi uvedli priznanje, ki bo spodbujalo
               pravne osebe in državne organe k sodobnemu in celovitemu doseganju kakovosti ter k
               izvajanju sodobnega procesa poslovanja.</p>
               <p>Zakon predlaga vlada kot nekako nujen zakon. Priporočamo tudi, da ga v naslednji
               obravnavi prednostno obravnavate, saj gre za zakon, ki niti strokovno, niti politično
               ni sporen, menimo pa, da je to ukrep, ki bi v veliki meri res spodbujal k večjemu
               doseganju kakovosti.</p>
               <p>Naj omenim še to, da je bil zakon v prvi obravnavi sprejet že leta 1995, tako ima že
               zelo dolgo proceduro, je pa zelo kratek in enostaven zakon.</p>
               <p>Samo še mnenje o amandmajih. Vloženi so bili trije amandmaji, in sicer vlada podpira
               amandma matičnega odbora glede mandatov članov odbora za priznanje, tako da se
               zagotavlja kontinuiteta dela v odboru. Nadalje, vlada podpira tudi amandma Janeza
               Kopača glede števila zaposlenih v teh subjektih, ki lahko dobijo nagrado, in sicer se
               povečuje število zaposlenih v pravnih osebah oziroma tudi v državnih organih, ki
               lahko dobijo to priznanje.</p>
               <p>Poslanec Kopač je predlagal tudi amandma, s katerim bi spremenili naziv nagrade,
               tako da bi se glasila nagrada za poslovno odličnost. Vlada temu ne nasprotuje, vendar
               pa menimo, da je ustrezneje, da ostane priznanje takšno, kot ga je predlagala vlada
               in tako je tudi mnenje matičnega odbora.</p>
               <p>Torej predlagam, da zakon sprejmete skupaj z amandmaji, ki jih podpira vlada in ki
               jih podpira tudi matični odbor.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa državna sekretarka! Predlog zakona je obravnaval tudi odbor za znanost in
               tehnologijo kot matično delovno telo, prosim poročevalca, da predstavi mnenje odbora
               o predlogu, če želi seveda. Prosim, gospod Boris Sovič.</p>
            </sp>
            <sp who="SDZ2:SovičBoris">

               <speaker>BORIS SOVIČ:</speaker>

               <p>Cenjene dame, spoštovani! Naš odbor je ta tekst predlagal, obravnaval, predlaga, da
               ga Državni zbor sprejme.</p>
               <p>Potrdili smo tudi amandma iz prejšnjega sklica tega državnega zbora, amandma iz tega
               odbora in podpiramo tudi amandma, ki ga je vložil poslanec gospod Janez Kopač k 3.
               členu, v zvezi z njegovim amandmajem, da bi se pa spremenil naslov, pa odbor ni
               soglašal s tem amandmajem.</p>
               <p>Tudi mi predlagamo, da Državni zbor ta zakon sprejme. Hvala.</p>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Hvala lepa! Želi besedo predstavnik Sekretariata za zakonodajo in pravne zadeve? <stage xml:id="Redna-05-1997-05-30.stage43">(Ne
               želi.)</stage></p>
               <p>Prehajamo na obravnavo in odločanje o posameznih členih predloga zakona.</p>
               <p>Zboru predlagam, da skladno z zadnjo alineo 189. člena poslovnika razpravlja in
               glasuje skupaj o vseh tistih členih, kjer niso bili vloženi amandmaji. Želi z tem v
               zvezi kdo besedo? <stage xml:id="Redna-05-1997-05-30.stage44">(Ne želi.)</stage></p>
               <p>Ugotovimo sklepčnost! <stage xml:id="Redna-05-1997-05-30.stage45">(42 poslancev.)</stage> Prosim poslanske skupine<gap n="..."/></p>
               <stage type="time">(Seja je bila prekinjena ob 12.57 uri in se je nadaljevala ob 13.10 uri.)</stage>
            </sp>
            <sp who="SDZ2:GrenečerAndrej">

               <speaker>PODPREDSEDNIK ANDREJ GERENČER:</speaker>

               <p>Kolegice poslanke, kolegi poslanci! Prosim, da začnemo. Ugotovimo sklepčnost! <stage xml:id="Redna-05-1997-05-30.stage47">(44
               prisotnih.)</stage> Kolegice in kolegi, mislim, da bo strokovna služba ugotovila neopravičeno
               odsotnost ljudi in potem tudi ukrepala. Komisija za volitve in imenovanja ima to
               nalogo. Danes bomo zaključili. Nadaljujemo v torek ob 10.00 uri s to točko dnevnega
                  reda. <stage type="time">(SEJA JE BILA PREKINJENA 30. MAJA 1997 OB 13.17 URI.)</stage>
               </p>
            </sp>
         </div>
      </body>
   </text>
</TEI>