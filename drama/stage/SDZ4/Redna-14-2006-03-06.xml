<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-14-2006-03-06">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|E01D587234A7AFA8C1257133002FDA30</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=sz&amp;uid=E01D587234A7AFA8C1257133002FDA30</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-14-2006-03-06.DZ" n="14">
               <name>Redna</name>
               <date when="2006-03-06"/>
            </setting>
         </settingDesc>
         <particDesc>
            <listOrg>
               <org xml:id="Redna-14-2006-03-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 14. seje</stage>
            <stage type="date">(6. marec 2006)</stage>
            <stage type="chairman">Sejo je vodil Sašo Peče, podpredsednik državnega zbora.</stage>
            <stage type="time">Seja se je pričela ob 10.01 uri. </stage>


            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Dobro jutro, dober dan! Spoštovane kolegice poslanke, kolegi poslanci, gospe in
               gospodje! Pričenjam nadaljevanje 14. seje državnega zbora Republike Slovenije.</p>
               <p>Obveščen sem in tudi vas obveščam, da so zadržani in se današnje seje ne morejo
               udeležiti naslednje poslanske in poslanci: Samo Bevk od 12. ure naprej, Feri Horvat,
               Jožef Horvat od 13. ure naprej, Ivan Jelen, Franc Kangler, Martin Mikolič, dr. Marko
               Pavliha, Milan Petek, mag. Majda Potrata, Franc Pukšič, mag. Borut Sajovic, dr. Mitja
               Slavinec, Janko Veber in poslanec Davorin Terčon.</p>
               <p>Prehajamo na <title>14. TOČKO DNEVNEGA REDA - TO JE NA OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O OBVEZNIH ZAVAROVANJIH V PROMETU, PO SKRAJŠANEM
                  POSTOPKU.</title> Obveščam vas, da je za skupen čas razprave predviden čas v dolžini
               1 ure in 50 minut. Predlog zakona je v obravnavo zboru predložila vlada Republike
               Slovenije, zato besedo dajem predstavniku vlade za dodatno obrazložite. Izvolite
               prosim.</p>
            </sp>
            <sp who="SDZ4:LavričŽiga">

               <speaker>MAG. ŽIGA LAVRIČ:</speaker>

               <p>Gospod predsednik, spoštovane poslanke in poslanci!</p>
               <p>Vlada predlaga zakon o spremembah in dopolnitvah zakona o obveznih zavarovanjih v
               prometu. Največji del sprememb v tem zakonu je posledica sprejetje uredbe evropske
               skupnosti št. 785/2004, ki določa minimalne zahteve glede zavarovanje za letalske
               prevoznike in operaterje v zvezi s potniki, prtljago, tovorom in tretjimi osebami.
               Ker je bila ta uredba sprejeta, kot veste uredba velja tudi v našem pravnem redu
               neposredno. Vseeno pa smo bili prisiljeni zaradi sprejema te uredbe spremeniti zakon,
               da bodo vse določbe v skladu s to uredbo.</p>
               <p>Tako vlada predlaga, da preneha veljati nacionalna ureditev, ki ni v skladu z
               uredbo. Skladno z uredbo se na novo predpisuje obvezno zavarovanje lastnika
               zrakoplova proti odgovornosti za škodo, povzročeno potnikom, prtljagi, tovorom in
               tretjim osebam, tako, da je zavarovalna pogodba skladna z določbami že prej omenjene
               uredbe. Predvideva se tudi ukinitev zakonsko predpisanega obveznega nezgodnega
               zavarovanja potnikov, ki bi poleg obveznih zavarovanj, ki so že predpisana z uredbo,
               pomenila za domače zavezance strožje zahteve od zahtev, ki veljajo za tuje zavezance.
               Poleg tega pa so v zakonu še nekatere druge spremembe. Z novelo zakona se določa tudi
               vnaprejšnji način poravnave škod, ter višina pavšalne odškodnine, ki jo zavarovalnice
               namenjajo zavodu za zdravstveno zavarovanje Slovenije za pokrivanje škod iz škodnih
               dogodkov, nastalih s prometnimi nesrečami. Predlaga se pavšal v višini 6,5% od
               obračunane kosmate zavarovalne premije za obvezno avtomobilsko zavarovanje.</p>
               <p>Z dopolnitvami zakona se tudi slovenskemu zavarovalnemu združenju, zavarovalnicam
               omogoča vodenje ustreznih zbirk podatkov, iz katerih bo ministrstvo za notranje
               zadeve za potrebe elektronske registracije in podaljševanja registracije motornih
               vozil lahko preko interneta oziroma preko portala e-uprave pridobivalo podatke o
               sklenjenih zavarovanjih osebnih motornih vozil. Prav tako pa smo dodali v ta zakon
               določbo, ki zavezuje zavarovalnice, da vzpostavijo sklepanje pogodbe v zavarovanje
               avtomobilske odgovornosti preko interneta, pri čemer bo vlada podrobnejši način
               identifikacije strank še določila. Na koncu zakon prinaša tudi določeno uskladitev
               kazenskih določb z zakonom o prekršku. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Sprašujem predstavnike vlade, glede na to, da naj bi bili danes prisotni s
               strani ministrstva za finance in s strani ministrstva za promet, če želi še kdo drug
               podati mnenje v skladu s časovno najavo. Ne. Potem nadaljujemo.</p>
               <p>Predlog zakona je v okviru zakonodajnega postopka obravnaval odbor za finance in
               monetarno politiko kot matično delovno telo. Prosim predsednika odbora, gospoda
               Bojana Starmana, da predstavi poročilo odbora. Izvolite.</p>
            </sp>
            <sp who="SDZ4:StarmanBojan">

               <speaker>BOJAN STARMAN:</speaker>

               <p>Hvala lepa za besedo, gospod podpredsednik. Spoštovani!</p>
               <p>Odbor državnega zbora za finance in monetarno politiko je na svoji 14. seji, dne
               15.2., kot matično delovno telo obravnaval predlog zakona o spremembah in dopolnitvah
               zakona o obveznih zavarovanjih v prometu, ki ga je državnemu zboru Republike
               Slovenije v obravnavo in sprejem predložila vlada Republike Slovenije. Kolegij je
               odločil, da se obravnava po skrajšanem postopku. Na seji odbora so kot predlagatelji
               prisostvovali predstavniki finančnega in prometnega ministrstva, potem predstavnica
               zakonodajno-pravne službe državnega zbora in predstavnika slovenskega zavarovalnega
               združenja. Posredovano je bilo mnenje zakonodajno-pravne službe, ki je podala
               pripombe k nekaterim členom predlaganega zakona.</p>
               <p>Izmed kvalificiranih predlagateljev so do izteka poslovniškega roka poslanske
               skupine koalicije vložile amandma k 31. členu in do 10.2. je bil odbor seznanjen še s
               predlogom za amandmiranje 32. člena zakonskega predloga s strani slovenskega
               zavarovalnega združenja. Odbor je oblikoval na podlagi mnenja zakonodajno pravne
               službe tudi predloge za amandmaje odbora.</p>
               <p>Slišali smo, kakšen je namen tega zakona, ki je spadal v tako imenovane tehnične
               zakone oziroma uskladitvene zakone, kjer usklajujemo našo zakonodajo z uredbami
               evropskih direktiv. V razpravi je predstavnica zakonodajno-pravne službe poudarila,
               da predlagani amandmaji odbora skoraj v celoti razrešujejo oziroma odgovarjajo na
               pripombe, ki so bile podane v predhodni obravnavi in smo jih seveda, te amandmaje
               odbora tudi sprejeli na samem odboru. Potem smo obravnavali še predlog amandmaja,
               amandma poslanskih skupin koalicije, ki je bil tudi sprejet. Ni bil pa sprejet
               predlog amandmaja, za amandmiranje 32. člena s strani slovenskega zavarovalnega
               združenja, ta pa ni bil sprejet.</p>
               <p>Na osnovi sprejetih amandmajev je na podlagi prvega odstavka 133. člena poslovnika
               bilo pripravljeno besedilo dopolnjenega predloga zakona, v katerega so vključeni
               sprejeti amandmaji in dopolnjen predlog iz zakona je sestavni del tudi tega poročila
               in predlagamo, da odbor ta predlog zakona tudi sprejme. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala, vam. Prehajamo na predstavitev stališč poslanskih skupin. Prvo bomo slišali
               stališče poslanske skupine SDS, kolega Srečko Hvauc. Izvolite.</p>
            </sp>
            <sp who="SDZ4:HvaucSrečko">

               <speaker>SREČKO HVAUC:</speaker>

               <p>Hvala lepa, za besedo. Lep pozdrav vsem skupaj. V Slovenski demokratski stranki bomo
               predlog zakona o spremembah in dopolnitvah zakona o obveznih zavarovanjih v cestnem
               prometu podprli. Gre za to, da se podpre uskladitev z uredbo Evropske unije.</p>
               <p>Drugo, kar je, pozdravljamo uvedbo pavšala, ki bo poenostavil in skrajšal postopke
               glede poravnave škod. Prav tako pa pozdravljamo možnost sklepanja pogodb preko
               interneta, kar pomeni, da pač naredimo še eden korak naprej pri razvijanju
               elektronskega poslovanja in k bolj prijazni upravi.</p>
               <p>Zaradi navedenega bomo predlog zakona v Slovenski demokratski stranki podprli.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine Nove Slovenije. Poslanec Ciril
               Testen. Izvolite.</p>
            </sp>
            <sp who="SDZ4:TestenCiril">

               <speaker>CIRIL TESTEN:</speaker>

               <p>Hvala za besedo, gospod predsedujoči. Predstavniki vlade, poslanke in poslanci.</p>
               <p>Poslanska skupine Nove Slovenije - Krščansko ljudske stranke bo podprla predlog
               zakona o spremembah in dopolnitvah zakona o obveznih zavarovanjih v prometu. Razlog
               za spremembo zakona je uskladitev z uredbo 785/2004 Evropskega parlamenta in sveta, z
               dne 21.4.2004. Drugi razlog za spremembo je slovenskemu zavarovalnemu združenju
               omogočiti vodenje ustreznih zbirk podatkov, iz katerih bo ministrstvo za notranje
               zadeve za potrebe elektronske registracije motornih vozil preko interneta oziroma
               preko e-uprave pridobivalo podatke o sklenjenih zavarovanjih obveznega zavarovanja
               motornih vozil. V skladu z navedeno uredbo se predlagajo spremembe členov, ki se
               nanašajo na zavarovanje za letalske prevoznike, operaterje v zvezi s potniki,
               prtljago, tovorom in tretjimi osebami. Urejuje se tudi odgovornost za škodo, ki je
               povzročena potnikom, prtljagi, tovorom ali tretjim osebam. Spremembe zakona
               predvidevajo tudi ukinitev obveznega nezgodnega zavarovanja potnikov, ki bi pomenila
               za domače zavezance strožje zahteve od zahtev, ki glede na uredbo veljajo za tuje
               zavezance in s tem poslabšujejo konkurenčno sposobnost naših letalskih prevoznikov.</p>
               <p>V novem predlogu zakona je tudi 30-dnevni rok, v katerem je zavarovalnica dolžna
               obvestiti ustrezen organ o poteku zavarovanja. Predlog zakona določa tudi vnaprej
               način poravnave škode ter določa pavšalne odškodnine, ki jo zavarovalnice namenjajo
               zavodu za zdravstveno zavarovanje za pokrivanje škod iz škodnih dogodkov, nastalim s
               prometnimi nesrečami. Predlaga še 6.5% od zavarovalne premije iz obveznega
               avtomobilskega zavarovanja, to bi nadomestilo dosedanjo ureditev, ki je temeljila na
               sporazumu. Podatki, ki jih bo zbiralo zavarovalno združenje in zavarovalnice, bodo
               služili v kasnejši fazi tudi zavarovalnicam, saj so ti podatki pomembni za presojo
               zavarovalnega kritja. Zavarovalnicam se na ta način daje tudi direktno možnost
               pridobivanja podatkov o prometnih nesrečah, pri čemer pa mora biti zagotovljena
               možnost preverjanja pravne podlage in namen posredovanja osebnih podatkov.</p>
               <p>Prav tako se v poglavju o prekrških predlaga dokončno uskladitev kazenskih določb z
               zakonom o prekrških. Namesto dosedanjega izraza <q>"kazni"</q> se uporablja izraz <q>"globe"</q>.
               Zakon na novo ureja tudi razpone denarnih kazni za pravno osebo, samostojne
               podjetnike in odgovorno osebo.</p>
               <p>V poslanski skupini Nove Slovenije bomo predlog zakona podprli, kot bomo tudi
               podprli amandma, ki ga je vložila koalicija. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Poslanski kolega Josip Bajc bo predstavil stališče poslanske skupine
               Slovenske ljudske stranke. Izvolite.</p>
            </sp>
            <sp who="SDZ4:BajcJosip">

               <speaker>JOSIP BAJC:</speaker>

               <p>Hvala, gospod podpredsednik. Kolegice in kolegi, spoštovani predstavniki vlade!
               Zakon o obveznem zavarovanju v prometu se spreminja zlasti zaradi uskladitve naše
               zakonodaje z uredbo 785/2004, ki se nanaša na obvezno zavarovanje na področju
               letalskega prometa. Gre za prilagajanje zakonodaje EU. Omenjena uredba določa
               minimalne zahteve glede zavarovanja za letalske prevoznike in operaterje v zvezi s
               potniki, prtljago, tovorom in tretjimi osebami.</p>
               <p>Sedaj veljavna ureditev zavarovanja na področju letalstva pri nas je vsaj v delu, ki
               se nanaša na obvezno nezgodno zavarovanje potnikov širša oziroma je strožja, kot to
               predvideva uredba EU za to področje. Na ta način so naši domači zavezanci v
               primerjavi s tujimi v neenakopravnem položaju. Zato podpiramo ureditev tega področja
               na način, ki bo izboljšal izhodišče oziroma konkurenčne zmožnosti domačih zavezancev
               v primerjavi s tujimi zavezanci na področju obveznega zavarovanja v letalstvu.</p>
               <p>Predlog zakona pa poleg tega ureja tudi področje elektronskega urejanja registracije
               oziroma določa potrebne evidence in druge pogoje, ki jih morajo izpolnjevati
               zavarovalnice in so predpogoj za vzpostavitev elektronskega sistema urejanja
               obveznega zavarovanja. S tem se še dodatno širi področje e-uprave, ki naj bi
               omogočila posameznikom hitrejše in predvsem bolj učinkovito urejanje upravnih zadev.
               Kot smo že večkrat poudarili, so te spremembe oziroma modernizacija upravnega
               poslovanja zelo dobrodošle na vseh področjih, tudi na tem. Na odboru za finance in
               monetarno politiko smo nekoliko podaljšali roke, ki so določeni za vzpostavitev
               elektronskega urejanja obveznih zavarovanj.</p>
               <p>V poslanski skupini Slovenske ljudske stranke se nam zdi zelo pomembno, da
               sprejemamo take zakone, ki jih je mogoče tudi učinkoviti izvajati neposredno v
               praksi. Tudi roki, ki so določeni, morajo biti realni in omogočiti, da odgovorni v
               teh rokih lahko izvedejo določene naloge, ki jih zahteva posamezna zakonodaja.
               Menimo, da je predlog zakona tudi s tega vidika ustrezen.</p>
               <p>Predlagan zakon torej prinaša dobre rešitve, zato ga bomo poslanci Slovenske ljudske
               stranke podprli skupaj z amandmaji odbora. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Kolega Bogdan Borovič bo predstavil stališče poslanske skupine Slovenske
               nacionalne stranke. Izvolite.</p>
            </sp>
            <sp who="SDZ4:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospod podpredsednik, kolegice, kolegice, predstavniki vlade.</p>
               <p>V šestih leti dela v državnem zboru nisem srečal še bolj zavajajočega zakona, kot je
               ta. Zavajajočega. Zakon naj bi nastal zaradi uredbe 785/2004, ki določa minimalne
               zahteve glede zavarovanja za letalske prevoznike in operaterje. V predstavitvi
               predstavnikov vlade smo slišali stavek, <q>"poleg tega so nekatere druge spremembe"</q>. V
               bistvu so te druge spremembe bistvene s strani predlagatelja, ki je hotel te
               spremembe pripeljati skozi druga vrata na osnovi uredbe. In da ne boste rekli, da
               govorim na pamet. Gremo po vrsti.</p>
               <p>V ciljih piše, širitev pooblastil zavarovalnicam, ki so zasebne družbe, da bo
               ministrstvo za notranje zadeve od njih pridobivalo podatke. Če ste prebrali, pa vem,
               da ga niste, tega zakona, je resnica obratna. Obratna, ker bo s tem zakonom in s
               spremembami zavarovalnica, ki je delniška družba ali pa družba z omejeno
               odgovornostjo, ker sem lastnik zasebnik jaz, ali pa kdorkoli, lahko imela več
               pristojnosti in več dostopa do podatkov kot policija in sodstvo. Poglejte si 7., 8.,
               9. člen. Poglejte si ga.</p>
               <p>Naprej. Določitev doseči uskladitev kazenskih določb z zakonom o prekrških. Veste
               kaj to pomeni, če ste prebrali člen, da bo zdaj sodna veja oblasti neka
               zavarovalnica, ne pa sodišče. Ali se sploh zaveda ta državni zbor, kaj sprejema.
               Poglejte si te člene. Jih bom citiral. EMŠO in davčna številka, z njimi se razširi
               baza podatkov o zavarovancih. In zdaj smo pri 38. členu ustave. Koliko mora ta
               državno-zborna komisija, ki je ustanovljena za preiskavo tega drugega ali tretjega
               primera, koliko poti in vrat odpreti, da pride do podatkov kot so davčna številka,
               EMŠO in tako naprej. Tukaj jih bomo dali osebi, ki je delniška družba, ki je družba z
               omejeno odgovornostjo kar takole. Pritisni gumb in boš dobil kar hočeš. Zdaj pa zelo
               konkretno. 9. člen novega zakona širi pravico vedenja zavarovalnicam za vsakega
               posameznika v tej državi, njegov EMŠO in DDV. Povejte mi razlog, zakaj pa? Zakaj pa?</p>
               <p>Gremo naprej. Širi zbirko podatkov v petem odstavku v šesti točki o prekrških in
               kazenskih postopkih stranke. Kaj mora vedeti zavarovalnica o prekrških in na splošno,
               ne tako kot je bilo rečeno samo o prometnih in drugih, o kazenskih in prekrškovnih
               zadevah. Kaj mora zavarovalnica vedeti, s kakšno pravico zavarovalnica sme to vedeti?
               Šesti odstavek, tretja točka širi pooblastila, da lahko pride zavarovalnica v vse
               podatke DURS-a za vsakega posameznika. V vse podatke družbe, DURS-a. Peta točka širi
               pravice zavarovalnicam, da dobi podatke od ministrstva za pravosodje, iz kazenske
               evidence, iz evidence prekrškov in evidence kazenskih točk in evidenc vseh vrst. Čemu
               pa? Povejte mi razlog zakaj, ali je zavarovalnica kot delniška družba in družba z
               omejeno odgovornostjo več kot ministrstvo za notranje zadeve, več kot pravosodna veja
               oblasti, več kot sodna veja oblasti?</p>
               <p>Oprostite, ali pa ne. Počutim se kot Judje v Hitlerjevem času. Postopki so natančno
               določeni, če je nekdo kriv v kakršnemkoli prekršku in krivdo prizna, da bon iz
               zavarovalne police. S tem bonom je krivdo priznal in od tu naprej zavarovalnica
               ukrepa. Zakaj ji je treba vedeti, kakšne druge, kakršnekoli prekrške je kdorkoli med
               nami storil, kdorkoli? Osmi odstavek, zavarovalnica lahko brez posebne zahteve
               pridobi vse podatke in vpogled v policijske zapise.</p>
               <p>In zdaj vam bom prebral, če ne poznate ustave, na žalost, 38. člen. Zagotovljeno je
               varstvo osebnih podatkov, prepovedana uporaba osebnih podatkov v nasprotju z namenom
               njihovega zbiranja, zbiranje, obdelovanje, namen in uporabo, nadzor in varstvo
               tajnosti osebnih podatkov določa zakon. Seveda, zelo krasno je to narediti. Zdaj bomo
               v vse zakone zapisali, da ima vsakdo pravico do dostopa vseh podatkov vseh vas<gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Barovič, čas.</p>
            </sp>
            <sp who="SDZ4:BarovičBogdan">

               <speaker>BOGDAN BAROVIČ:</speaker>

               <p><gap n="..."/>in bomo ukinili 38. člen ustave. Prav. Slovenska nacionalna stranka, vsaj jaz bom
               sprožil ustavno presojo<gap n="..."/><stage xml:id="Redna-14-2006-03-06.stage5">/izklop mikrofona./</stage><gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Jaz sem dolžen vsakega govornika, ki prekorači 15 minut časa prekiniti, 15 sekund
               časa, prekiniti. Jaz prosim, da ne zahtevate tega, da to storim jaz. Prosim vas, da
               toliko spoštujete poslovnik državnega zbora, da to storite sami. Kolega Barovič, za
               drugič vas prosim, da upoštevate določbe poslovnika, ki veljajo za vse, ne samo za
               vas.</p>
               <p>Nadaljujemo s predstavitvijo stališč poslanskih skupin. Na vrsti je predstavnik
               poslanske skupine DeSUS. Kolega Vili Rezman, izvolite. Dovolite pa, da ta čas
               pozdravim najmlajše obiskovalce v državnem zboru, ki so se nam pridružili na balkonu,
               lep pozdrav.</p>
            </sp>
            <sp who="SDZ4:RezmanVili">

               <speaker>VILI REZMAN:</speaker>

               <p><gap n="..."/> stališč poslanskih skupin in predlagatelja zakona niso bile v istih frekvencah
               predstavljene in mi v poslanski skupin DeSUS tudi ne vidimo pretiranih razlogov za
               to, da bi morali širiti strah pred tem zakonom. Prav je, da se o njem razmišlja, prav
               je, da smo tudi kritični, vendar sami tovrstnih strahov, kot so bili predstavljeni,
               nismo videli. Gre pa za to, da se spreminja zakon in dopolnjuje zakon o obveznih
               zavarovanjih v prometu in gre za to, da je to pravzaprav nadaljevanje nečesa, kar smo
               v lanskem letu že sprejemali, dopolnjevali in spreminjali. Kaže na to, da je naš
               način življenja takšen, da ga je treba, kadar nimamo dovolj tehtno premišljenih vseh
               morebitnih posledic in ambicij nekega zakona, pogosto dopolnjevati. To najbrž ni
               najbolje, ampak zdaj ga imamo pred sabo in treba je storiti to, kar nam predlagatelj
               predlaga in mi to podpiramo predvsem zavoljo tega, da bomo usklajeni med drugim tudi
               z evropsko regulativo.</p>
               <p>Naš način življenja je pač takšen, da je ena izmed temeljnih značilnosti silna
               mobilnost v različnih oblikah in ta mobilnost, razen takšne kvalitete, ki nam jo
               prinaša, prinaša tudi celo vrsto hib, slabosti in opozarja na to, da moramo biti
               previdni. Sami se ne moremo zmeraj kot individumi postaviti v bran ali pa zaščititi
               pred nevarnostmi, ki preže, zato je prav, da je to zavarovalniško področje urejeno
               tako, da nam bo vlivalo zaupanje tudi takrat, kadar bomo potovali. Ker gre za to, da
               bo zaščiteno razen nas tudi naše siceršnje blago, da bo prtljaga zaščitena.</p>
               <p>Skratka zato, da bi bilo celostno urejeno tudi to področje, bomo mi pristavili svoje
               glasove k sprejemu tega zakona. Predvsem sodimo, da to bo zlasti na tistem, sedaj
               najbolj problematiziranem področju, namreč dostopa do informacij, do zbiranja
               informacij, do obdelave informacij, pomenilo to neko večjo učinkovitost. Verjetno za
               zavarovalnice tudi večjo varnost pred morebitnimi zlorabami ali kakšnimi tovrstnimi
               poizkusi in mi mislimo, da je ta predlog kljub pomislekom, ki so bili izraženi in ob
               amandmajih, ki bodo verjetno danes sprejeti, dovolj dober, da ga smemo podpreti.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Končali smo s predstavitvijo stališč poslanskih skupin. Mi pa prehajamo na
               razpravo o členih in vloženih amandmajih, ki jo bom vodil na podlagi pregleda
               amandmajev z dne 6.3., ki ste jih malo prej dobili na mizo. Ob tem vas opozarjam, da
               pregled amandmajev je preobsežen, da bomo iz njega izpustili amandma k 3. členu in
               sicer je neopravičeno uvrščen v pregled amandmajev, kajti dejstvo je, da ta člen ni
               bil v dopolnjenem predlogu zakona spremenjen in zato ga ni možno amandmirati. Zato ne
               bom dal v razpravo tega člena in kasneje tudi ne na glasovanje.</p>
               <p>Prehajamo na razpravo oziroma v razpravo dajem 15. člen in amandma poslanskih skupin
               SDS, NSi, SLS k omenjenemu 15. členu. Kdo želi besedo? <stage xml:id="Redna-14-2006-03-06.stage6">(Nihče.)</stage> Zaključujem razpravo.</p>
               <p>V razpravo dajem 28. člen in amandma poslanskih skupin SDS, NSi in SLS. Želi kdo
               okoli tega člena in amandmaja besedo? <stage xml:id="Redna-14-2006-03-06.stage7">(Nihče.)</stage> Zaključujem razpravo.</p>
               <p>V razpravo dajem 30. člen in amandma poslanskih skupin SDS, NSi in SLS. Želi kdo
               okoli tega člena in amandmaja besedo? Zaključujem razpravo.</p>
               <p>V razpravo dajem 30.b člen in amandma istih poslanskih skupin. Želi kdo besedo?
               <stage xml:id="Redna-14-2006-03-06.stage8">(Ne.)</stage> S tem tudi tukaj zaključujem razpravo.</p>
               <p>Končali smo z morebitno razpravo o amandmajih, o katerih bomo v skladu s časovnim
               potekom seje zbora odločali danes, v okviru glasovanj, pol ure po končani 25. točki
               dnevnega reda oziroma najkasneje ob 20.40 minut.</p>
               <p>S tem prekinjam to točko dnevnega reda.</p>
               <p>Mi pa prehajamo na <title>18. TOČKO DNEVNEGA REDA - TO JE NA OBRAVNAVO PREDLOGA ZAKONA
                  O SPREMEMBAH IN DOPOLNITVAH ZAKONA O VOJNIH VETERANIH, PO SKRAJŠANEM POSTOPKU.</title> Seznanjam vas, da je za skupen čas razprave predvidenih 4 ure in 30 minut.
               Predlog zakona je v obravnavo zboru predložila vlada Republike Slovenije, zato besedo
               dajem predstavniku vlade za dodatno obrazložitev. Predstavnikov vlade ni. Predlog
               zakona pa je obravnaval odbor za delo, družino in socialne zadeve in invalide kot
               matično delovno telo. Prosim predsednika odbora, gospoda Stanislava Brenčiča, da
               predstavi poročilo odbora. Ga tudi ni. Jaz odrejam pet minut odmora, ker toliko
               prehitevamo s časovnim razporedom, in upam, da bodo ta čas prišli predstavniki vlade,
               kakor tudi predsednik delovnega telesa. Sejo bomo nadaljevali ob 10. uri in 35 minut.
               Hvala.</p>
               <stage type="time">(Seja je bila prekinjena ob 10.30 uri in se je nadaljevala ob 10.50 uri.)</stage>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p><gap n="..."/> pomeni, da bomo podaljšali odmor oziroma prekinitev seje in nadaljevali ob 10<gap n="..."/>
               Ob 11. uri je preveč, 10.50 uri, da bo minister sigurno z nami.</p>
               <p>Spoštovane poslanke, poslanci, ostali prisotni!</p>
               <p>Nadaljujemo s <title>prekinjeno 18. točko dnevnega reda - torej predlogom zakona o
                  spremembah in dopolnitvah zakona o vojnih veteranih.</title> Medtem se nam je
               pridružil minister Drobnič, ki ga ob tej priložnosti, seveda, pozdravljam in ga vabim
               k besedi. Minister, prosim za kratko predstavitev oziroma dodatno obrazložitev
               predloga zakona. Izvolite, prosim.</p>
            </sp>
            <sp who="SDZ4:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Spoštovani predsedujoči, spoštovane poslanke in poslanci!</p>
               <p>Dovolite nekaj kratkih, dodatnih obrazložitev k spremembam in dopolnitvam zakona o
               vojnih veteranih. To so tiste spremembe, ki smo jih pripravili zaradi
               pomanjkljivosti, ki so se izkazale v času, v praksi in v uveljavljanju tega zakona.
               Pri pripravi zakona so sodelovale veteranske organizacije, ki so podale določene
               pripombe. Pri tem pa so sodelovala tudi ministrstva za obrambo, za notranje zadeve,
               pravosodje, finance, ter vladna služba za zakonodajo. Ti so namreč po svoji funkciji
               še posebej zadolženi za določene naloge.</p>
               <p>Osnovno izhodišče pri pripravi predloga zakona, glede kroga upravičencev do statusa
               vojnega veterana je, da se vključi izvajalce, katerih dolžnosti, po tedaj veljavnih
               predpisih o obrambi in zaščiti so, delovna dolžnost, dolžnost delovati v civilni
               zaščiti, dolžnost delovati v službi za opazovanje in obveščanje. V zvezi s tem so
               seveda predstavljene dopolnitve, da se vključijo delavci v upravnih organih,
               pristojni za obrambne zadeve, ki so bili po tedaj veljavni zakonodaji, razporejeni na
               delovno dolžnost. Status vojnega veterana pa se zagotovi tudi delavcem republiških
               upravnih organov, odgovornih za področje obrambnih priprav. Naslednja, nadaljnja
               kategorija so osebe, ki so se v času oboroženih spopadov kot pooblaščeni predstavniki
               Republike Slovenije pogajali s predstavniki takratne Jugoslovanske ljudske armade.
               Potem osebe, ki so bile na območju in v času oboroženih spopadov po odredbi policije
               vključene v postavljanje in varovanje barikad in drugih ovir in osebe, ki so po
               odredbi republiškega sekretarja za notranje zadeve opravljale naloge tajne hrambe,
               oborožitve, streliva ali dokumentacije, tajne namestitve policijskih enot oziroma so
               bile v času oboroženih spopadov vključene v izvajanje oskrbe policijskih enot na
               terenu. Nadalje, člane posebne logistične in oskrbne enote, ki je zagotavljala pogoje
               za nastanitev in delo republiške koordinacijske komisije, pa osebe, ki so delale v
               službi za opazovanje in obveščanje, poleg tega pa tudi tiste, ki so bile v vizualnih
               opazovalnicah. Člane republiškega mestnega ali občinskega štaba za civilno zaščito,
               ter njihovih specializiranih enot, ki so opravljali ogromne naloge na območju
               oboroženih spopadov, pa tudi voznike in zdravstvene delavce v reševalnih vozilih
               nujne medicinske pomoči ter člane operativnega sestava gasilskih organizacij.
               Predstojnikom in tistim delavcem takratnih zbirnih centrov za vojne ujetnike, ki so
               varovali zbirne centre in vojne ujetnike. Nadalje vodstvenih delavcev carinske
               službe. To so v glavnem vse kategorije, katere se jasneje opredeljuje v tem zakonu.
               Status organizatorja manevrske strukture narodne zaščite pa bi po dopolnjenem
               predlogu pripadal tudi namestniku občinskega načelnika narodne zaščite.</p>
               <p>V primerih, ko so upravičenci do veteranskega statusa opravljali naloge ali
               dolžnosti pri obrambi Republike Slovenije, o katerih se po tedaj veljavnih predpisih
               ni vodila uradna evidenca ali se ta po dopolnjenem predlogu zakona ni hranila, bi se
               o zahtevi za priznanje statusa vojnega veterana odločilo z odločbo. Revizijo pa bo
               opravilo resorno ministrstvo v šestih mesecih od njenega prejema.</p>
               <p>Nadalje so spremembe tudi pri financiranju društev oziroma zveze vojnih veteranov,
               kjer se sklene pogodba na osnovi izpolnjenih meril, ob upoštevanju zlasti programa
               društva ali zveze, števila članov vojnih veteranov in premoženja v lasti društva.
               Natančnejša merila za financiranje dejavnosti društva ali zveze pa predpiše minister
               v enem mesecu od uveljavitve tega zakona.</p>
               <p>Predlagam, da te spremembe in dopolnitve zakona o vojnih veteranih ta državni zbor
               sprejme. Hvala lepa za vašo pozornost.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Minister, hvala vam za dodatno obrazložitev. Za govornico vabim predsednika odbora
               za delo, družino in socialne zadeve in invalide, kolega Brenčiča, da predstavi
               poročilo odbora.</p>
            </sp>
            <sp who="SDZ4:BrenčičStanislav">

               <speaker>STANISLAV BRENČIČ:</speaker>

               <p>Hvala za besedo, gospod podpredsednik. Lepo pozdravljam vse navzoče!</p>
               <p>Odbor državnega zbora Republike Slovenije za delo, družino, socialne zadeve in
               invalide je ta predmetni zakon, o katerem sedaj razpravljamo, obravnaval na 11. redni
               seji, 15.2. Pri delu odbora do sodelovali predstavniki predlagatelja, predstavniki
               zakonodajno-pravne službe državnega zbora, predstavniki zveze borcev NOV,
               predstavniki Zveze veteranov vojne za Slovenijo, predstavniki ministrstva za notranje
               zadeve, ministrstva za obrambo in predstavniki Sindikata carinikov Slovenije.</p>
               <p>Odbor je bil seznanjen z mnenjem zakonodajno-pravne službe, ki je k 1., 4., 6., 8.
               in 9. členu predloga zakona podala tudi konkretne pripombe. Člani odbora so prejeli
               tudi pripombe carinskih delavcev Koroške in Štajerske, Sindikata carinikov Slovenije,
               pripombe Zveze združenja borcev in udeležencev NOV Slovenije in pripombe Branka
               Hojnika. Seznanili so se tudi z mnenjem Državnega sveta Republike Slovenije oziroma
               mnenjem njegove komisije, ki predloga zakona ne podpira. Amandmaje k predlogu zakona
               so predložile tri poslanske skupine koalicije in sicer Slovenska demokratska stranka,
               Nova Slovenija, Slovenska ljudska stranka k 1., 6., 8. in 9. členu, skupina DeSUS k
               9., poslanska skupina LDS k 1. in 9., poslanska skupina SD<stage xml:id="Redna-14-2006-03-06.stage10">(?)</stage> k 2. in kolega,
               poslanski kolega Ljubo Germič k 2. členu.</p>
               <p>V okviru razprave, ki se je odvijala predvsem pri členih, h katerim so bili
               predloženi amandmaji, je bila posebna pozornost namenjena razpravi glede širitve
               krogov upravičencev, ki je predlagana v 2. členu. Razpravljavci so se sicer
               strinjali, da je potrebno zagotoviti status vojnega veterana tistim skupinam
               udeleženih pri obrambi Republike Slovenije v vojaški agresiji leta 1991, ki doslej v
               zakon niso bili vključeni, pa bi na podlagi njihovega delovanja tako pred kot med
               samo agresijo in tudi po njej to vsekakor zaslužili. Kljub vsemu pa so bili izraženi
               tudi pomisleki, da ne bi s prevelikim širjenjem pravic do statusa vojnega veterana le
               tega dejansko razvrednotili ali pa celo podelili status nekomu, ki je bil na strani
               agresorja. Po mnenju nekaterih je ta strah odveč, saj veljavni zakon v 4. členu
               določa, da se status ne prizna osebi, ki je delovala na agresorski strani, četudi bi
               izpolnjevala pogoje za priznanje statusa.</p>
               <p>V nadaljevanju razprave je bilo na podlagi vloženih amandmajev predloga predlagano
               priznanje statusa vojnega veterana več skupinam udeleženih pri obrambi Republike
               Slovenije v vojaški agresiji leta 1991, ki doslej v zakon niso bile vključene.
               Posebej so v razpravi opozorili na to vprašanje tudi predstavniki sindikata
               carinikov, saj so opozorili, da so v predlagani noveli zakona zopet izpuščeni in da
               jih je le okrog 240 takih, ki jim bi moral biti status priznan, kar je odbor ob
               sprejemanju amandmaja po tem vprašanju tudi storil.</p>
               <p>Ob koncu razprave je bila pozornost posvečena tudi predvidenemu prenehanju
               veljavnosti zakona o financiranju Zveze združenj borcev narodno osvobodilne vojne
               Slovenije. Nekatere razpravljavci so po tem vprašanju opozorili tudi na mnenje
               zakonodajno-pravne službe, ki opozarja, da je predlagano prenehanje veljavnosti
               zakona časovno neusklajeno z uveljavitvijo in začetkom uporabe financiranja društev
               oziroma zvez vojnih veteranov na podlagi te novele.</p>
               <p>V okviru razprave o posameznih členih in razprave o predloženih amandmajih je odbor
               sprejel amandmaje treh poslanskih skupin k 1., 6., 8. in 9. členu, ni sprejel
               amandmajev poslanske skupine DeSUS k 9., LDS-a k 9, SD<stage xml:id="Redna-14-2006-03-06.stage11">(?)</stage> k 2., in Germiča k 2.
               členu. Amandma k 1. členu poslanske skupine LDS je postal brezpredmeten. Sprejel je
               tudi svoje amandmaje, odbor namreč, k 2., 3., 4., 5. in 6. členu. Vse to, kar je bilo
               sprejeto, je predloženo v dopolnjenem predlogu zakona. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam za predstavitev poročila odbora. Mi prehajamo na predstavitev stališč
               poslanskih skupin. Kolega Aleš Gulič bo predstavil stališče poslanskega kluba
               Liberalne demokracije Slovenije. Izvolite.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Hvala lepa predsedujočemu. Cenjeni kolegi, cenjena kolegica, gospod minister.</p>
               <p>Danes se odločamo o razširitvi števila upravičencev do statusa vojnega veterana v
               osamosvojitveni vojni. O vojni, v kateri Slovenije seveda niso branili zgolj tisti,
               ki so bili v uniformah, oborožene osebe, temveč tudi številni drugi zaposleni v
               različnih službah ali pa vpeti v druge aktivnosti. Veliko je bilo seveda tudi
               prostovoljcev, ene so sprejeli, ene so zavrnili. Slovenska osamosvojitvena vojna je
               bila kratka in seveda za to se ni na nek način razvila v splošni ljudski odpor,
               čeprav je bilo jasno, da bi se. Že plebiscitni rezultati govorijo o tem. Mnogi seveda
               tudi zaradi čisto tehničnih zadev niso mogli biti udeleženi v tej vojni. Tudi bojišča
               so bila seveda razporejena v glavnem na robu Slovenije, ne v centralnem delu in tako
               seveda tudi tisti, ki so bili oboroženi, vsi niso sodelovali v oboroženih akcijah,
               zato je prav gotovo utemeljeno, da se tudi tistim, ki so bili do sedaj izključeni, na
               neki način podeli status vojnega veterana.</p>
               <p>Ob širitvi opravičencev do statusa vojnega veterana moramo upoštevati torej značilno
               karakteristiko naše osamosvojitvene vojne in s tem podeljevati statusa. Nikakor pa
               seveda ne gre, kot smo slišali v razpravi na odboru, za razvrednotenje statusa
               vojnega veterana. Pač je bilo tako, da smo se Slovenci zelo pozitivno, dobro, pogumno
               odzvali na razmere v letu 1991. Zato seveda predlog, da se status vojnega veterana da
               tudi delavcem carinske službe, ki so na mejnih prehodih v letu 1991 bili tam v času
               agresije JLA na Republiko Slovenijo. Poleg vseh tistih, ki so bili po odredbi
               policije vključeni v opravljanje nalog, ki so se nanašale na postavljanje, varovanje
               barikad in drugih ovir, bi bilo seveda dobro vključiti tudi tiste, ki so bili
               napoteni po odredbi štabov in poveljstev teritorialne obrambe. V Liberalni
               demokraciji Slovenije seveda takšno širitev upravičencev podpiramo in bi podprli tudi
               kakšno širšo.</p>
               <p>Druga stvar, ki je pa bolj problematična, vsaj za nas, pa je neutemeljeno in
               nerazumljivo ukinjanje zakona o financiranju v Zvezi združenj borcev narodno
               osvobodilne vojne Slovenije, na kar smo poslanci Liberalne demokracije neuspešno
               opozarjali že na seji matičnega delovnega telesa. Namreč za to, da smo Slovenci
               dobili samostojno državo, so zaslužni mnogi, zgodovina se pač ni začela leta 1991 z
               osamosvojitveno vojno, pa tudi ne leta 1985 s protesti proti razbijanju velikih enot
               teritorialne obrambe na slovenskem, pa ne leta 1941 z narodno-osvobodilno vojno, in
               če gremo še nazaj v zgodovino, Slovenci smo si vsaj tako zelo javno, jasno in glasno
               od leta 1848 pravzaprav prizadevali za to, da bi bili samostojni. Močno je tudi
               obdobje antifašizma, ki se ni začelo leta 1941., pa 1939., ampak 1923, vsaj na
               Primorskem, 1922-23. In tudi vse to je vplivalo na to, da smo leta 1991 lahko
               izbojevali to, tako želeno svojo samostojnost. Ljudje, ki so danes organizirani v
               Zvezi združenj borcev, so s tem, da so tvegali svoja življenja, uspeli ohraniti
               identiteto slovenskega naroda, slovensko narodno zavest in podaljšati kontinuiteto
               boja za slovensko samostojnost. Ne gre samo za tista opozorila zakonodajno-pravne
               službe, da je predlagano prenehanje veljavnosti zakona o financiranju Zvez združenj
               borcev, časovno neusklajeno z uveljavitvijo in začetkom uporabe financiranja društev
               oziroma zvez vojnih veteranov na podlagi te novele zakona. Takšna odločitev ima lahko
               veliko slabih posledic. Strah predstavnikov članov Zveze združenj borcev ni
               utemeljen. Kogar je pičila kača, se<gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Gulič, čas.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p><gap n="..."/>boji vrvi. Vem.</p>
               <p>Novelo zakona bomo v poslanskem klubu Liberalne demokracije Slovenije podprli, če bo
               zbor sprejel našo<gap n="..."/> <stage xml:id="Redna-14-2006-03-06.stage12">/Izkop mikrofona./</stage><gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine SD, poslanski kolega Matjaž
               Han. Izvolite.</p>
            </sp>
            <sp who="SDZ4:HanMatjaž">

               <speaker>MATJAŽ HAN:</speaker>

               <p>Hvala lepa. Spoštovani podpredsednik, spoštovani minister, spoštovani zbor!</p>
               <p>Zakon o vojnih veteranih je bil sprejet leta 1995, bil dvakrat noveliran in doživel
               tudi ustavno presojo. Z omenjenim zakonom se osebam, ki so v vojaški agresiji na
               Republiko Slovenijo leta 1991 opravili dolžnosti pri njeni obrambi, kot pripadniki
               nosilnih obrambnih sil, podeljuje status vojnega veterana. Po podatkih predlagatelja
               je bilo na dan 31.12.2004 36.356 osebam priznan status vojnega veterana, ki so ta
               status uveljavljale na podlagi udeležbe pri obrambi Republike Slovenije.</p>
               <p>Cilj predlaganega zakona je, da se ponovno preveri, ali so v varstvu po zakonu
               vključeni vsi izvajalci obrambnih aktivnosti, katerih doprinos k obrambi Republike
               Slovenije bi to utemeljeval. Klub upravičencev do veteranskega statusa se bo tako
               razširil še na delavce upravnih organov, pristojnih za obrambne zadeve. Delavci, ki
               so bili odgovorni za področje obrambnih priprav v republiških upravnih organih, ki so
               usklajevali in izvajali ukrepe iz resorne pristojnosti, delavce oziroma osebe, ki so
               sodelovale pri pogajanjih s predstavniki takratne Jugoslovanske ljudske armade,
               voznike in zdravstvene delavce v reševalnih vozilih nujne medicinske pomoči ter na
               člane operativne stave gasilskih organizacij in še nekatere druge, da ne bi našteval.
               Po navedbah predstavnika vlade na matičnem delovnem telesu to pomeni, da bi se
               število upravičencev na podlagi zakona lahko povečalo za približno 5 tisoč.</p>
               <p>Kako v predlogu zakona? V poslanski skupini socialnih demokratov se s ciljem vlade,
               da se preveri, ali so v zakon res zajete se skupine oseb, lahko tudi strinjamo.
               Menimo pa, da so pri obrambi Republike Slovenije pomembno vlogo odigrali tudi
               posamezni državljani in državljanke, ki so se prostovoljno odzvali k pozivom
               teritorialne obrambe in policije. Pripadnikom teritorialne obrambe in policije,
               kriminalističnih in obveščevalno varnostnim službam, ter drugim službam, ki so
               poklicno in po dolžnosti sodelovale v obrambi Republike Slovenije, so dali na
               razpolago vozila, gradbene in kmetijske stroje, stanovanja, gospodarska poslopja in
               prepričani smo, da takrat ti ljudje niso preračunavali, ali se to splača oziroma ali
               bodo lahko kdaj imeli kakšno korist od tega.</p>
               <p>Prav tako pa so v tem času odigrali pomembno vlogo tudi cariniki na mejnih prehodih.
               V času agresije na Republiko Slovenijo so na mejnih prehodih opravljali carinsko
               kontrolo in tako tudi neposredno branili njihovo nezavzetje. Seveda so pri tem
               sodelovali tudi s policijo, kot s pripadniki teritorialne obrambe.</p>
               <p>V poslanski skupini Socialnih demokratov pa nasprotujemo temu, da se v tem zakonu
               ukine financiranje zveze borcev, in sicer iz naslednjega razloga. Proračunska
               postavka 4904 Zveze združenj borcev NOV se je iz leta 2004 zmanjšala za približno 70
               milijonov. Pričakujemo pa lahko, da bo vlada tudi v prihodnje ta sredstva
               zmanjševala. Upam, da ne zaradi ideoloških pomislekov.</p>
               <p>V poslanski skupini Socialnih demokratov bomo zakon sicer podprli, vendar od vas,
               kolegov in kolegic, pričakujemo, da boste podprli tudi naša dva vložena amandmaja, ki
               sicer resnično širita krog upravičencev, vendar menimo, da upravičeno in utemeljeno.
               Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. Sledi predstavitev stališča poslanske skupine Nove Slovenije, poslanec
               mag. Franc Capuder, izvolite.</p>
            </sp>
            <sp who="SDZ4:CapuderFranc">

               <speaker>MAG. FRANC CAPUDER:</speaker>

               <p>Hvala lepa, gospod predsedujoči. Kolegice in kolegi!</p>
               <p>Predlagane spremembe zakona o vojnih veteranih je sorazmerno kratek zakon. Površno
               gledano je razdeljen na tri sklope. Prvi sklop se nanaša na financiranje društev
               oziroma organizacijo vojnih veteranov. Drugi sklop širi krog oseb, ki imajo pravico
               pridobiti status vojnega veterana. Tretji sklop rešuje zaplet pri odmeri pokojnin
               vojnim veteranom, ki se jim je čas udeležbe v osamosvojitveni vojni že priznal in
               novo priznanje upravičencem. Vsem tem bo priznana posebna doba, katera se jim bo
               štela v delovno dobo.</p>
               <p>V Novi Sloveniji delimo bojazen s tistimi, ki menijo, da se po noveli tega zakona
               preveč širi krog upravičencev do pridobitve statusa vojnega veterana iz vojne za
               Slovenijo v letu 1991. Po nekaterih ocenah gre za okoli 5.000 upravičencev. Bati se
               je predvsem tega, da bi s širitvijo upravičencev po tem zakonu prišlo do
               razvrednotenja pomena veterana vojne za Slovenijo. Po drugi strani pa se krog
               upravičencev po tej noveli zakona širi na tiste upravičence, ki so bili iz
               kakršnihkoli razlogov izpuščeni iz prejšnje novele zakona v letu 1999, pa bi morali
               glede na kriterije iz sedaj veljavnega zakona ta status že pridobiti. Sedaj veljavni
               zakon ne obravnava kar nekaj kategorij upravičencev, ki so v času agresije na
               Slovenijo aktivno, tudi z orožjem v roki sodelovali pri obrambi domovine. Meni
               poznani, najbolj tipični predstavniki tega pozabljanja so predvsem varnostniki v
               zaporih in zbirnih centrih, ki so čuvali vojne ujetnike in še nekateri drugi, ki so
               iz neznanega razloga izpadli iz prejšnje novele zakona.</p>
               <p>Na matičnem delovnem telesu je bilo veliko razprave predvsem o 1., 2. in 9. členu.
               Pri razpravi ob 9. členu novele zakona je bilo večkrat s strani opozicije in
               predstavnika zveze združenj borcev opozorjeno, da je bil z ustavnim zakonom za
               izvedbo temeljne ustavne listine borcem dan poseben položaj oziroma posebno varstvo.
               Predstavnik vlade je na seji zatrdil, da je v 18. členu temeljne listine zagotovljeno
               varstvo pravic borcem NOB najmanj v obsegu, kot je bilo to zagotovljeno po takratnih
               predpisih. To se zagotavlja tudi s tem zakonom o vojnih veteranih, kateri se v teh
               določbah nič ne spreminja.</p>
               <p>Na tem mestu moram jasno zavrniti stališče predstavnika borcev, ki je na odboru
               izrekel mnenje, da so se ves čas te vlade soočali z neprijaznim, restrikcijskim
               odnosom do njih in nas zapleta s financiranjem njihove organizacije. Predvsem jih pa
               motijo zelo znana in do tega vprašanja negativna stališča pristojnega ministra in
               politične stranke, iz katere minister izhaja. Iz teh razlogov so prepričani, da bi
               bila neprimerna določitev meril za financiranje zveze borcev, ki bi bila stvar proste
               presoje ministra.</p>
               <p>Stališče Nove Slovenije - Krščanske ljudske stranke je v tem primeru zelo jasno.
               Prepričani smo, da bodo imeli posamezniki veterani iz vrst zveze borcev še naprej
               priznane vse pravice, katere so jim bile priznane že sedaj. Prepričani smo tudi, da
               so vsi veterani iz vrst zveze borcev v času ministrovanja magistra Drobniča dobili
               izplačane oziroma so uporabili vse tiste ugodnosti, katere jim gredo po zakonu.
               Pravice in dolžnosti društva oziroma organizacije pa bodo oziroma morajo biti enake
               pravicam ostalih društev, katerim je priznan status društva oziroma organizacije v
               javnem interesu in to se nam zdi pravično. Sam osebno in tudi moji kolegi v Novi
               Sloveniji ne vidimo nobene potrebe, da bi imela organizacija borcev NOB drugačen ali
               bolj privilegiran status od ostalih veteranskih društev, katerim je tudi priznan
               status društva v javnem interesu. Strinjamo se in podpiramo rešitev v prvem členu
               novele tega zakona, da se kot merilo za dodelitev sredstev upošteva zlasti program
               društva, število članov vojnih veteranov in premoženje, ki ga ima v lasti društvo ali
               zveza vojnih veteranov.</p>
               <p>V Novi Sloveniji pričakujemo, da spremenjeni zakon ne bo povzročil novih krivic pri
               dodeljevanju statusa vojnega veterana. Po drugi strani se tudi zavedamo, da je
               praktično nemogoče zajeti vse tiste, ki so osebno prepričani, da so s svojim delom in
               angažiranem med vojno za Slovenijo upravičeni do statusa <gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Capuder, čas <gap n="..."/></p>
            </sp>
            <sp who="SDZ4:CapuderFranc">

               <speaker>MAG. FRANC CAPUDER:</speaker>

               <p>Zakon bomo podprli. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na predstavitev stališča poslanske skupine Slovenske ljudske
               stranke. Poslanec Stanislav Brenčič, izvolite.</p>
            </sp>
            <sp who="SDZ4:BrenčičStanislav">

               <speaker>STANISLAV BRENČIČ:</speaker>

               <p>Hvala za besedo še enkrat. V poslanski skupini Slovenske ljudske stranke sprejemamo
               status oziroma priznanje statusa vojnega veterana ljudem, ki so se za narodovo bit
               ali če temu rečemo za svobodo in samostojnost naroda žrtvovali do te mere, da so bili
               pripravljeni tvegati tudi lastna življenja kot simbol resnične časti, ki jo sleherna
               država priznava, neguje in varuje s posebnim občutkom. Že od samega nastanka zakona o
               vojnih veteranih v poslanski skupini Slovenske ljudske stranke, nismo bili kaj dosti
               naklonjeni temu, da bi se status vojnega veterana podeljevalo oziroma priznavalo na
               podlagi preohlapnih kriterijev, kajti zelo hitro se namreč lahko zgodi, da se to
               simbolno vrednost, ki sem jo malo prej omenil, ki naj status vojnega veterana
               poseduje, vsem razvodeni. Po našem mnenju se je z vnosom nekaterih kategorij
               upravičencev do priznanja statusa vojnega veterana, vojne za Slovenijo, ta princip
               kar precej uveljavil, kar ima za posledico nove in nove argumente, komu vse naj bi ta
               status še pripadal. S predlogom tega zakona se krog upravičencev prej razširja tudi
               na kategorije, za katere je mogoče trditi, da glede na naravo dela, ki so ga
               opravljali v času vojne za Slovenijo, pred in po njej, niso bili neposredno
               izpostavljeni tveganju. Seveda pa je mogoče tudi iz drugega zornega kota presojati ta
               vprašanja tudi vrednostno drugače. Če na ta vprašanja gledamo vrednostno, potem bi
               bilo seveda primerno, da bi se smelo obseg pravic iz priznanega statusa vojnega
               veterana dotične osebe pripadajo, priznavati tudi selektivno, vendar, ko je določena
               pravica nekomu z zakonom enkrat priznana, jo je težko vzeti oziroma spreminjati.</p>
               <p>V poslanski skupini Slovenske ljudske stranke, bomo predlog zakona podprli, s tem,
               da se tudi zavedamo, da je na podlagi pristopanja po tej noveli mogoče pričakovati še
               kar nekaj novih argumentov za širjenje kroga upravičencev do statusa vojnega
               veterana, vendar pa menimo, da je glede na simbolnost pomena statusa, potrebno biti v
               nadalje bolj selektiven. Vojna za Slovenijo pa je, zato, da smo Slovenci dobili
               lastno državo, tolikšnega vrednostnega pomena, da pa v primeru upravičenosti do
               priznanja statusa še komu drugemu iz tega obdobja, če zato obstojajo dovolj močni in
               verodstojni argumenti, ne bi smelo biti omahovanja. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Sledi predstavitev stališča poslanske skupine Slovenske nacionalne stranke.
               Kolega Bogdan Barovič, izvolite.</p>
            </sp>
            <sp who="SDZ4:BarovičBogdan">

               <speaker>BOGDAN BAROVIČ:</speaker>

               <p>Hvala za besedo, gospod predsedujoči. Kolegici in kolegi, gospod minister!</p>
               <p>V Slovenski nacionalni stranki smo veseli in ponosni, da ste imeli na ministrstvu
               tudi posluh za pobude Zveze vojnih veteranov za Slovenijo in da ste z možnostjo
               širitve upravičencev, ki je dana v predlogu zakona, storili veliko. Gre namreč
               predvsem za moralno dejanje, kolegice in kolegi, in odnos vseh tistih Slovenk in
               Slovencev, pa tudi drugih, priznam tudi drugih, ki so se takrat v kritičnih in
               kriznih dneh izrekli <q>"za to deželo, bom dal tudi življenje"</q>. Pa vendarle v Slovenski
               nacionalni stranki imamo štiri konkretne pomisleke, za katere upamo in želimo, da jih
               bo ta državni zbor, ob seveda vsem upoštevanju, predvsem moralnih vrednot, upošteval.</p>
               <p>Prvi pomislek je, da bi se izraz <q>"zaslužiti"</q> spremenil, sicer se sliši kot
               redakcijski popravek, pa vendar se mi zdi, da ne gre odločati o tem, kdo si zasluži
               status in kdo si ne zasluži statusa, najbrž že obstaja kakšna bolj moralno spodbudna
               beseda, to je ena od pripomb.</p>
               <p>Drugo. Zdi se mi zelo pošteno in prav, da je v ciljih in načelih zakona ugotovljeno,
               da se morajo, še enkrat pravim, da se nam zdi prav, da se morajo ugotavljati
               upravičenosti, kdo je, spet ta izraz, zaslužen, ki ga ne bi rad, kdo je sodeloval v
               osamosvojitveni vojni. Ob tem bi radi opozorili, še enkrat pravim, da je takšno
               dejanje in takšen ukrep absolutno pravilen, ampak opozarjamo na to, da je takšen
               ukrep, torej ugotavljanje upravičenosti potreben, s čimer verjamem, da se večina
               kolegov in kolegic strinjate v državnem zboru, uporabiti tudi pri drugi vsebini, o
               kateri bomo najbrž še veliko govorili, ki se ji reče izbrisani. Slovenska nacionalna
               stranka je ta pojem ugotavljanja predlagala že zdavnaj in če že ugotavljamo pri
               naših, kdo je bil tisti - pri naših, pri tistih, ki so dali ali pa bi dali življenje
               za Slovenijo - upravičen do statusa, potem bi še toliko bolj upravičeno, da se takšne
               stvari ugotavljajo na drugih področjih.</p>
               <p>Dve vsebini sta za Slovensko nacionalno stranko bistveni. Prva vsebina je status
               Zveze združenj borcev narodnoosvobodilne vojne v tem zakonu in seveda njihov, v
               narekovajih, <q>"upravičen"</q> strah - pa jaz vem, da jih nima česa biti strah, saj so tudi
               s svojim moralnim dejanjem dokazali in pokazali, da so se borili v nekem času za neko
               deželo in za nekaj ljudi, za vse nas. Tu bi opozoril, da bi bilo zelo priporočljivo
               in potrebno upoštevati mnenje zakonodajno-pravne službe, ki opozarja, da je
               kakršnakoli sprememba v odnosu do Zveze združenj borcev v tem zakonu poseg v 18. člen
               ustavnega zakona za izvedbo temeljne listine samostojnosti in neodvisnosti Republike
               Slovenije.</p>
               <p>Mislim, da bi bilo pošteno, korektno od vseh nas, da upoštevamo in statusa borcev v
               okviru zakona o veteranih in v okviru veteranske vsebine nikakor ne smemo krčiti,
               nimamo ne moralne ne materialne pravice. Mislim, da nobena številka, nobena
               materialna vrednota ni toliko škodljiva, kot je škodljivo, če izničimo moralne
               vrednote nekega dejanja.</p>
               <p>Ne nazadnje bi vse kolegice in kolege prosil, če imajo čas, naj si preberejo
               magnetogram 11. seje odbora državnega zbora Republike Slovenije, ki je zelo kratek,
               vsaj kar se tiče tega, kar je povedal naš kolega Srečko Prijatelj. Ne moremo govoriti
               o vodstvenih delavcih na carini, govorimo o vseh carinikih, carina je bila
               izpostavljena v agresiji prva! Mislim, da je v tem primeru potrebno podpreti amandma,
               ki ga je, mislim, vložila sicer poslanska skupina Socialnih demokratov in mislim, da
               je dejansko prav in pošteno, da se vodstveni delavci carine izločijo in pa ostanejo
               cariniki. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Prehajamo na predstavitev stališča poslanske skupine DeSUS. Mag. Franc
               Žnidaršič, izvolite.</p>
            </sp>
            <sp who="SDZ4:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Spoštovani gospod podpredsednik, kolegici in kolegi! Poslanska skupina DeSUS z
               mešanimi občutki sprejema širitev možnosti za uveljavitev statusa veterana vojne za
               Slovenijo. To pa zaradi tega, ker ob tem izraža obžalovanje, da ni bilo upoštevano
               vrsto tehtnih in utemeljenih pripomb že v času priprave tega zakona, kajti mi ne
               nasprotujemo temu, da se status vojnega veterana prizna vsem, ki so na kakršenkoli
               način in z določeno količino tveganja prispevali pomemben delež za to, da je takrat
               naša obramba delovala skladno in uspešno, pač se pa se bojimo, da je tovrstna širitev
               takšna, ki bi diskriminirala celo vrsto tistih, ki jih ne vključuje. Če naštejem samo
               nivo krajevnih skupnosti, nekatere zdravstvene ekipe, na primer zaposlene v vodovodu,
               kajti, če smo priznali status tistim, ki so, recimo, kasarnam odklopili električni
               tok, potem bi smeli priznati tudi tistim, ki so jim zaprli vodo, ker je bila voda
               takrat za te kasarne bolj pomembna in je to, da je niso imeli, izvedlo veliko večji
               pritisk na vodstva kasarn, da so popustili. Hočemo z eno besedo povedati, da je
               širitev potrebna v tistem obsegu najzaslužnejših sodelavcev teritorialne obrambe in
               policije, pri čemer mislimo na oborožene paznike v zaporih, ki so ne samo v zaporih
               morali varovati vojne ujetnike, ki bi jih lahko armija prišla reševat, pač pa so
               morali zaščititi prav na oborožen način tudi širšo okolico posameznih zaporov. Tako
               mislim, da so bili takrat v prvi fazi neutemeljeno izpuščeni. Prav tako zadeva stvar
               nekatere zdravstvene ekipe, ki so morale dežurati in tako naprej. In v delu, ko
               govori ta zakon o delovnih dolžnosti, o tistih, ki so bili razporejeni na delovne
               dolžnosti, je treba povedati, da je ta stvar zadela najštevilčnejše upravičence,
               recimo, po ministrstvih, po občinskih upravah, po delovnih organizacijah, tudi
               vzgojiteljice v vrtcih so imele podaljšano varstvo otrok zato, ker so bile matere
               razporejene na delovno dolžnosti, tudi kmečke žene so morale same opraviti
               nesorazmerno več dela, ker so bili fantje in možje v teritorialni obrambi, na
               položajih. Skratka, če bi gledali upravičenost vseh tistih, ki so pomagali in so
               sodelovali, potem bi se ta stvar širila na sto in več tisoč, kar pa mislimo, da je z
               vidika uveljavljenja statusa vojnega veterana neutemeljeno.</p>
               <p>Prav tako smo prepričani, da je Zveza vojnih veteranov širitev sicer dolgo časa
               pripravljala z namenom upoštevati še dodatne upravičence na eni strani in na drugi
               strani pa želi tudi povečati število vojnih veteranov kot celote, zato da bi lahko
               zahtevala več sredstev iz državnega proračuna in jih namenila za svoje potrebe zveze
               in njenega delovanja. Mislimo tudi, da je napaka, da v tem zakonu spreminjamo način
               financiranja Zveze združenj NOV Slovenije, ki je določeno z zakonom, kajti prepričani
               smo, da tudi sicer financiranje veteranskih organizacij ne sme biti prosta presoja
               resornega ministra, kateregakoli že bo, ker to pomeni lahko tudi povsem politične
               odločitve brez pretehtane mere za kriterije, ki so potrebni za to, da se neki
               organizaciji da toliko ali več denarja ali pa se ga vzame, kar je naš resorni
               minister še dokazal pri pripravi proračuna za leto 2006 in 2007, kjer je brez
               posebnih razlag pomembno zmanjšal nekaterim sredstva in drugim brez posebne razlage
               pomembno povečal, da ne rečem podvojil ali še kaj čez. Tako mislimo, da bi bilo prav,
               da bi bil za področje financiranja veteranskih organizacij sprejet zakon. To bi še
               najbolj sigurno pomenilo dolgoročno pravično uredite, vendar tega niso želeli
               sprejeti ne v prejšnji vladi ne sedaj ni te pripravljenosti.</p>
               <p>Skratka, mi imamo težave pri enotni podpori tega zakona, ne zato, ker bi bili proti
               tistim, ki vanj spadajo in teh je večina tukaj naštetih. Težave imamo zaradi tega,
               ker je opredelitev finančnih posledic nerealna. Prav tako glede števila. Mislimo, da
               jih ne bo 5 tisoč, ampak 15 tisoč in da bodo finančne posledice nesorazmerno večje in
               zaradi tega bodo naši poslanci glasovali vsak po svoje, kakor bodo razumeli, da je ta
               zakon podpore potreben. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. In sledi še predstavitev poslanske skupine SDS, poslanec Ivan Grill.
               Izvolite.</p>
            </sp>
            <sp who="SDZ4:GrillIvan">

               <speaker>IVAN GRILL:</speaker>

               <p>Spoštovani gospod predsedujoči, spoštovani gospod minister, kolegice in kolegi! Lep
               pozdrav vsem skupaj! Slovenija bo letos praznovala že 15 let, ko je s svojo
               odločnostjo in neomajnim pogumom obranila na plebiscitu z veliko večino izraženo
               voljo po svoji samostojni državi. Žal je bilo v Sloveniji takrat tudi nekaj takšnih
               ljudi, ki so osamosvojitvi nasprotovali ali bili do tega projekta celo skeptični. V
               nacionalnem projektu osamosvojitve Slovenije je sodelovalo veliko pogumnih ljudi,
               vendar se ta projekt ni izvajal samo 10 dni vojne za Slovenijo, kot nekateri želijo
               našo osamosvojitveno vojno deplasirati. Ta projekt se je intenzivno izvajal že vsaj
               leto dni pred začetkom vojne, izvajali pa so ga na način, ki ni bil dostopen
               obveščevalni službi takratne JLA. In ravno zato je bila naša usoda odvisna od
               posameznikov, ki so za projekt osamosvojitve Slovenije zastavili svoje življenje in
               postavili usodo svojih najbližjih v veliko negotovost. Veliko ljudi je v tem projektu
               sodelovalo z orožjem. Veliko jih je bilo na bojiščih, kjer so potekale borbe z JLA,
               jih je pa bilo veliko tudi v nujno podpornih službah, brez katerih ne bi bili
               uspešni. Prav je, da bi se vsakemu udeležencu slovenske osamosvojitve podelil
               primeren status in določen obseg pravic iz tega naslova, saj je to minimalno, kar
               lahko za njih stori slovenska država.</p>
               <p>V ta namen smo že leta 1995 sprejeli zakon o vojnih veteranih, ki je v svojih
               odločbah opredelil kriterije za pridobitev statusa vojnega veterana in obseg pravic,
               ki so posamezniku iz tega naslova tudi pripadale. Žal pa je bil ta zakon že v
               osnovnem konceptu takšen, da je vseboval rešitve, ki so diskriminatorne in krivične.
               Na podlagi tega zakona so status vojnega veterana pridobile številne osebe, ki v času
               osamosvojitve sploh niso bile izpostavljene nevarnostim in niso bile življenjsko
               ogrožene. Še več. Na terenu je moč slišati očitke s strani pravih vojnih veteranov,
               da so si na nepojasnjen način ta status pridobile tudi številne osebe, ki so konec
               vojne za Slovenijo pričakale na drugi strani borbene črte. Po drugi strani pa do tega
               statusa niso bile upravičene osebe, ki so delovale neposredno na bojiščih. Naj omenim
               samo nekaj teh. To so bili gasilci, zdravstveni delavci, cariniki, TK monterji in še
               bi jih lahko našteli. Res je, da takšnega statusa ne moremo korektno podeliti vsakemu
               izmed teh skupin. Zagotovo pa vsakemu izmed njih, ki je deloval neposredno na
               bojiščih in je izpostavil svoje življenje.</p>
               <p>Glavni namen spremembe zakona o vojnih veteranih, ki ga danes obravnavamo, je
               predvsem v tem, da skuša optimalno odpraviti krivice do posameznikov, ki jih je
               dosedanji zakon sistemsko vnesel. V SDS smo mnenja, da bi bila sicer optimalna
               rešitev takšna, ki bi razlikovala prispevek posameznikov v osamosvojitveni vojni in
               posamezne skupine razvrstila v različne statuse. Vendar takšne rešitve sedaj ni več
               možno povzeti, saj statusne pravice, ki so jih posamezne skupine upravičencev že
               pridobile s prvotnim zakonom, žal ni možno spreminjati za nazaj nikomur.</p>
               <p>Predlog zakona, ki ga sedaj obravnavamo, širi nabor upravičencev za pridobitev
               statusa vojnega veterana. Vendar je bila pred vlado težka odločitev, in sicer kako na
               široko širiti ta nabor, da ne bi s tem povzročali nove krivice ali pa še bolj
               razvrednotili tistih, ki si takšen status najbolj zaslužijo. V SDS smo mnenja, da smo
               z nekaj sprejetimi amandmaji na odboru za delo, družino in socialo predlog prvotnega
               besedila pripeljali v danih razmerah do optimalne rešitve, zato bomo takšen zakon
               tudi podprli. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. S tem smo končali s predstavitvijo stališč poslanskih skupin. Prehajamo
               na razpravo o členih in vloženih amandmajih, ki jo bom vodil na podlagi pregleda
               amandmajev z dne 3.3.2006. V razpravo dajem 2. člen in dva amandmaja. Prvič, amandma
               poslanske skupine SD, ter amandma poslanskih skupin SDS, NSi in SLS. Kdo želi besedo?
               Kolega Potrč, izvolite.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. V poslanski skupini cenimo predlog vlade, da poskuša še enkrat oceniti,
               ali je vključitev kroga oseb v pravico vojnih veteranov vojne za Slovenijo bila
               doslej ustrezna ali ne. Ne domišljamo si, da poznamo prave odgovore na vsa vprašanja,
               vendar imamo zelo resen občutek, da enako velja za vlado. Mi smo namreč svoje
               predloge oblikovali izključno na podlagi predlogov Zveze veteranov vojne za Slovenijo
               in na podlagi predlogov sindikata carinikov Slovenije, ki so eni in drugi dokazovali,
               da so po krivem, neupravičeno izpuščene skupine, ki bi sodile v krog veteranov vojne
               za Slovenijo. Ko smo prebirali njihove obrazložitve, se nam je zdelo, da imajo v
               celoti prav.</p>
               <p>Govoriti namreč o tem, da je lahko sporno, če je del neposrednih sodelavcev vojne za
               Slovenijo sodeloval v postavljanju in varovanju barikad, pa zato niso vključeni
               tisti, ki to take odločitve opravljali tudi na podlagi štabov in poveljstev
               teritorialne obrambe, ni logično. Neposredno so sodelovali, neposredno so v vojni
               nevarnosti bili in zakaj izključevati štabe in poveljstva teritorialne obrambe, ki so
               takšne naloge in odločitve sprejemali, nam enostavno ni jasno. Jasno nam tudi ni,
               kako je mogoče šteti za udeleženca osamosvojitvene vojne tistega, ki je sodeloval pri
               tajnih nalogah hrambe oborožitve, streliva, minsko-eksplozivnih sredstev in podobno
               po nalogih republiškega sekretarja za notranje zadeve, ni pa tisti, ki je sodeloval
               pri enakih nalogah na podlagi odločitev poveljstev teritorialne obrambe. V enem in
               drugem primeru po mojem ali po našem mnenju gre morda lahko tudi za vrednostne sodbe,
               kdo je prave odločitve sprejemal, kdo pa ne. Mislim, da to v tem primeru ni korektno
               in nimamo nobenih argumentov, ki bi nam jih doslej ponudila vlada, zakaj naši
               amandmaji, povem še enkrat, pripravljeni na podlagi združenj prizadetih, niso
               upravičeni.</p>
               <p>In tretji, prav tako k 2. členu, zadeva delavce carinske službe. Res je, na naš
               predlog so v tem delu sprejete delne spremembe in matično delovno telo je doloma
               sprejelo naš amandma in vključilo vse, ne pa samo vodstvene delavce carinske službe,
               vendar bi radi v tem delu pojasnilo, ali izvajanje operativnih nalog po odločitvah in
               navodilih republiške koordinacijske skupine zajema tudi predlog, ki so ga
               predstavniki carine posebej predlagali, torej tudi dejansko izvajanje carinskih nalog
               kontrole na sami meji. Če to tudi zajema in je to nesporno, potem lahko štejemo, da
               je vsebinsko naš tretji amandma z odločitvijo matičnega delovnega telesa sprejet, če
               ne, potem ni in tudi ne vidimo razloga, zakaj ne bi bil, ker prav gotovo so cariniki
               z neposredno aktivnostjo na meji storili največ za takratno aktivnost Slovenije v
               obrambi in bili tudi najbolj neposredno izpostavljeni, saj vemo, da so mnogokje na
               meje direktno prihajala Jugoslovanska vojska s svojimi tanki in oboroženo silo in je
               bilo opravljanje carinske službe v tistem delu enako ali pa v enaki meri nevarno, kot
               je bilo opravljanje službe mejne policije. Pričakujem torej, da bo vlada spremenila
               svoje stališče, predvsem pa da bo tudi večina v državnem zboru te amandmaje podprla.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. K razpravi se je prijavil kolega Barovič.</p>
            </sp>
            <sp who="SDZ4:BarovičBogdan">

               <speaker>BOGDAN BAROVIČ:</speaker>

               <p>Hvala, gospod predsedujoči. Kolegice in kolegi. Tudi v imenu Slovenske nacionalne
               stranke pozivam vse kolegice in kolege, ne glede na politično barvo, da amandmaje k
               2. členu natančno proučite in tudi podprete.</p>
               <p>Gre za tri spremembe oziroma za štiri. V točki d 2. člena je jasno, da bi morali
               biti vključene tudi osebe, ki so bile na območju in v času oboroženih spopadov po
               odredbi policije in, kot dodaja amandma, štabov in poveljstev enot teritorialne
               obrambe, kar se nam zdi povsem in popolnoma logično, saj ne nazadnje, če sta že dve
               veteranski združenji, ni potrebno razdvajati, če pomeni vlogo teh ljudi v samim
               amandmajih in v zakonu.</p>
               <p>Absolutno seveda podpiramo tudi vključitev tako imenovane manevrske strukture, ki jo
               s svojim amandmajem kolegi iz Socialnih demokratov predlagajo pod točko e 2. člena.
               To so ljudje, ki so s tem, da so skrivali ne samo orožje, ne samo hrani, tudi ljudi,
               postavljali svoja življenja pred puške. In mislim, da so med tistimi absolutno, ki
               morajo biti vključeni v ta zakon in v veteranski status.</p>
               <p>Še posebej poudarjam tudi spremembo, še posebej govorim k 2. členu pod točko dve,
               kjer smo najbolj pošteni in edino pošteni, če zapišemo v zakon tako, kot predlaga
               amandma: delavec carinske službe. Vsi delavci so bili takrat izpostavljeni, eni tako,
               drugi drugače. Z vsem spoštovanjem seveda tudi do vodstvenih delavcev, ki so trenutno
               v zakonu opredeljeni kot edini upravičeni. Da je naša namera in poštenost do moralnih
               vrednot vseh, ki so se borili za samostojno Slovenijo in ki bi lahko bili vključeni v
               zakon o veteranih in imeli pač seveda tudi določeno in dolžnost in pravice, bomo
               podprli tudi amandma, ki ga predvideva koalicijska poslanska skupina pod novo točko
               oziroma alinejo m. k 2. členu in jasno izpostavlja tudi osebe, ki so imela veliko
               dela in veliko stoičnosti v odnosih z mednarodnimi institucijami v tistem času. Tudi
               tega bomo podprli.</p>
               <p>Jaz mislim, da naj prevlada razum v tem državnem zboru in da dejansko opredelimo
               kategorije, ki po resnici in svojih predvsem moralnih vrednotah in dejanjih sodijo,
               da jih omenjamo in vključimo v predlagani zakon, o katerem danes govorimo.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Kolega Brenčič, izvolite.</p>
            </sp>
            <sp who="SDZ4:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. No, s tretjim amandmajem k 2. členu želimo predlagatelji dati možnost
               priznanja pravice statusa vojnega veterana tudi, mislim, da 14-im diplomatom
               ministrstva za zunanje zadeve, ki so na podlagi sklepa takratnega Izvršnega Sveta
               Republike Slovenije bili dodeljeni kot stalno spremstvo mednarodnim misijam, ki so
               takoj po 10-dnevni vojni delovale v okviru vzpostavitve mirovnega stanja in
               kotroliranega umika armade na ozemlju takratne Republike Slovenije in so bili kot
               taki neposredno skozi celo to dobo izpostavljeni velikim tako osebnim pritiskom kot
               tudi drugačnim tveganjem. Naj omenim samo to, da so enega od teh diplomatov takratne
               čete Jugoslovanske armadne na letališču v Cerkljah tudi zajele in je bil tako rekoč
               izpuščen šele po direktni intervenciji mednarodne diplomacije. Tako smatramo, da je
               teh nekaj ljudi k umirjanju takratnega stanja in tudi neposrednega vpliva na
               priznavanje Republike Slovenije kot države veliko doprinesli in da so najmanj toliko
               upravičeni, da jim za ta prizadevanja, za ta tveganja država dodeli status kot,
               recimo, upravnim delavcem v oddelkih organov notranjih zadev takratnih občin, enako
               temu tudi oddelku za obrambo takratnih občin, ki so bili upravni delavci. Tako po
               nekajkratnem konzultiranju z zagovorniki te pravice za te diplomate na ministrstvu za
               zunanje zadeve mislim, da povsem mirno lahko priznamo status tem nekaj ljudem.</p>
               <p>Po vprašanju drugega amandmaja se meni zastavlja nekako isto vprašanje, kot se mi je
               zastavljajo že na obravnavi predloga zakona na matičnem delovnem telesu. Vsekakor ni
               nikakršnih upravičenj, da bi status priznali vodstvenim delavcem takratne Carinske
               uprave Republike Slovenije in ne tudi tistim carinikom, ki so operativno izvajali
               takšne in drugačne ukrepe na blagovnih terminalih. Bilo pa je eno od tehtnih
               vprašanj, ki se je navezovalo na to, da je kar nekaj takratnih carinikov, ki so bili
               cariniki zvezne carinske uprave na mejnih prehodih, na blagovnih terminalih praktično
               nastopalo v vlogi tudi poprej petokolonaških opravil kot zagovorniki takratnih sil na
               strani teritorialne obrambe in Republike Slovenije. Zato smo potem s spremembo
               izhodišč za priznavanje tega statusa delavcem republiške carinarske uprave spremenili
               to, da ne more biti to priznavanje samo za vodstvene delavce, ampak za vse. Zdaj ali
               je pa odličnost, kot jo vsebuje tako zapisana določba v točki L, takšna, da zajema te
               upravičene carinike na blagovnih terminalih ali ne, pa premalo poznam osebno, da bi
               lahko rekel, da je temu tako. Po predstavniku predlagatelja zakona je bilo
               zagotovljeno, da temu tako je. Zato bi rekel potem, v tem svojstvu je potem morda ta
               zapis v tem amandmaju tako rekoč nepotreben. Ne vem pa, ali je temu res tako. Po
               zagotovilu, ki smo ga prejeli in zato je tudi takrat odbor sprejel amandma, da smo
               črtali vodstvene, je temu zagotovljeno. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala, kolega Brenčič. Besedo dajem poslancu Rezmanu. Izvolite.</p>
            </sp>
            <sp who="SDZ4:RezmanVili">

               <speaker>VILI REZMAN:</speaker>

               <p>Hvala lepa, gospod podpredsednik. Danes je kolega Žnidaršič že opozoril na to, da
               imamo vsaj nekateri kar nekaj pomislekov v zvezi s sprejemanjem tega zakona. Sam jih
               imam tudi. In imel bi jih manj, če bi bil kakšen izmed predlaganih amandmajev
               sprejet. Sam kanim podpreti amandmaje k 2. členu. Ocenjujem pa, da sta amandmaja pod
               zaporedno številko 1 in 2 najmanj enako, če ne bolj upravičena sprejema kot amandma
               pod zaporedno številko 3. Tvegam neko oceno, da bi morebiti bil zakon drugače
               zapisen, ko bi ga neko drugo ministrstvo pripravljalo. Tvegam oceno, da bi bili
               amandmaji deležni drugačne usode, če bi bilo določeno drugo matično delovno telo, in
               obžalujem, da ni bil sprejet tisti amandma, ki je bil predlagan na osnovi pisma, ki
               ga držim v roki, ki ga je gospod Branko Hojnik nam vsem posredoval, iz zelo
               preprostega razloga. Dasiravno nisem bil na tej seji odbora in ne vem točno, kako je
               tekla razprava, ker nisem šel brati magnetograma, pa vem iz empiričnih, iz osebnih
               izkušenj, pa sem tudi veteran, da je gospod Branko Hojnik bistveno več prispeval, se
               bistveno bolj angažiral od mene, pa jaz status imam, on ga pa nima. In sem v moralnih
               zadregah, ko se srečujeva. Jaz z nekim statusom in pravicami, ki iz tega izhajajo, on
               pa ne. Tovrstne napake bi bilo verjetno treba popraviti.</p>
               <p>Bolj upravičena bi bila amandmaja pod točko 1 in pod točko 2 od tistega tretjega, ki
               ga je podpisalo tri četrtine koalicije. Zato bom glasoval pri amandmajih tako, da jih
               bom najprej podpiral, vendar, ko in če ne bodo izglasovani, bodo moji pomisleki
               oziroma zadržki za to, da bi še zakon podprl, toliko večji. Pa to nič ni vezano s
               pomislekom v zvezi s tem, da morajo tisti, ki so upravičeni, pa še nimajo statusa, ta
               status dobiti. Zadržki so povezani s tem, torej, da tisti, ki so upravičeni, ne
               dobijo, ker jim mi tega statusa ne želimo podeliti, pa ga zaslužijo.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo dajem poslancu Jožefu Jerovšku.</p>
            </sp>
            <sp who="SDZ4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa, gospod podpredsednik, spoštovane kolegice in kolegi! Želim diskutirati o
               amandmaju pod številko 3, ki se nanaša na osebe, ki izhajajo na nek način oziroma so
               bile že takrat v diplomatskih službah. Morda so imele nižji status, vendar so se
               ukvarjali z mednarodnim priznanjem in tudi posredovanjem v času premirja in mislim,
               da absolutno so te osebe upravičene do statusa vojnega veterana, ob tem ko širimo
               krog upravičencev.</p>
               <p>Namreč, če se spomnimo tistih časov, vemo, da so te osebe pravzaprav kljub temu, bi
               na nek način naj imele poseben status, ker so izhajale iz zunanje politike, ampak
               takrat moramo vedeti, da je to bil republiški sekretariat za zunanje zadeve, da to ni
               bilo klasično zunanje ministrstvo v tistem času in da takratna podivjana JLA v osnovi
               ni izbirala ciljev oziroma ni priznavala tudi mednarodnih konvencij. In sedaj je ta
               spomin nekoliko zbledel, samo dobesedno se spominjam, da so nekatere te tuje
               diplomate in vse to na nek način tihotapili z letališča v Celovcu v Ljubljano in
               drugih relacijah in da so pri tem dejansko, ko so spremljali te delegacije, veliko
               tvegali. In tudi s pripravo takšnih obiskov se je veliko storilo za mednarodno
               priznanje oziroma najprej za samo premirje, za izvajanje premirja in dejansko bi bilo
               skregano z zdravim razumom in nepravično, če te osebe, ki so takrat tako zavestno
               delovale, ne bi vključili v krog opravičencev do pridobitve statusa vojnih veteranov.
               Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. Besedo dajem poslancu Stanetu Pajku. Izvolite.</p>
            </sp>
            <sp who="SDZ4:PajkStane">

               <speaker>STANE PAJK:</speaker>

               <p>Hvala za besedo. Tudi jaz podpiram k 2. členu amandma pod 3. točko, ki so ga vložile
               stranke, ne kompletna koalicija, ampak SDS, NSi in SLS, iz preprostega razloga, zato
               ker sem tudi kot vojni veteran prepričan, da se ne sme preveč radodarno širiti pravic
               in vse povprek deliti pravic vojnega veterana.</p>
               <p>Kar se tiče carinikov; tisti, ki so sodelovali pri osamosvojitveni vojni, so si več
               ali manj ta status že uredili in je potrebno individualno preverjati vsakega
               posameznika. Jaz še enkrat povem, da podpiram pod točko 3 in da sem za širitev pravic
               in da se da tistim, ki so dejansko sodelovali in se tudi izpostavljali v
               samoosvojitveni vojni za Slovenijo. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanca Guliča.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Hvala lepa. Spoštovani! Jaz bom takole, Liberalna demokracija Slovenije seveda bo vse
               te amandmaje podprla, predvsem zaradi tega, ker mislimo, in tudi sam mislim tako, da
               seveda status veterana ne more biti limitiran z neko številko in tako potem, ko je
               zapolnjena ta številka, je pa konec. Se pravi, kdor prvi pride, prvi melje. Tisti, ki
               so prepozni, bodo ostali brez tega statusa. Že prej sem povedal, da je seveda
               slovenska osamosvojitvena vojna bila specifična. Specifična iz mnogih ozirov, ampak
               če pogledamo, kaj se je takrat v juniju leta 1991 dogajalo, lahko govorimo o začetku
               splošnega ljudskega odpora in to pravzaprav kar vseslovenske vstaje. Večina vseh
               tistih, ki so v decembru 1990 glasovali za plebiscitarno odločitev, da se Slovenija
               osamosvoji, je potem dokazovala to tudi s tem, da se je ali vključila v boj proti
               okupatorjem, proti napadalcem, proti Jugoslovanski armadi ali pa se je hotela
               vključiti. Mnogi so seveda delovali na terenu že prej. Zadeva se ni začela takrat, ko
               so napadli, ampak so priprave trajale že prej.</p>
               <p>Tudi cariniki so že prej seveda organizirano zamižali na očesa, ko se je v Slovenijo
               vnašala municija, pa še kakšna druga reč. Takrat v juniji 1991 se je še kaj drugega
               dogajalo poleg te fizične vojne, se pravi v vojaškem smislu, odvijala se je tudi
               medijska vojna. Tudi tam je bilo veliko pritiskov, veliko čisto osebnih odločitev,
               veliko ljudi je postavljalo na kocko svoja življenja, pa tudi svoj socialni položaj.
               To velja še za kakšne druge poklice, da ne bom zdaj tukaj našteval in prav gotovo je
               pomembno, da vsem tistim priznamo to njihovo voljo, njihovo moč, pa tudi njihovo
               delo, kadar se je zgodilo, in njihovo ogroženost. Zato bomo seveda v Liberalni
               demokraciji vse te amandmaje podprli. Kako bo seveda s celim zakonom, je odvisno še
               od naslednjih amandmajev.</p>
               <p>Čudi me seveda, da se v koaliciji te zadeve pravzaprav niso poenotile, ko sem
               poslušal predstavnika DeSUS-a, me je prav zanimalo, kako je gospod Rous tam, ki skrbi
               nad koalicijsko pogodbo, te zadeve videl ali pa jih sploh ni. Ne vem točno, kako ta
               sinekura poteka. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo dajem poslancu Zagorcu.</p>
            </sp>
            <sp who="SDZ4:ZagoracBoštjan">

               <speaker>BOŠTJAN ZAGORAC:</speaker>

               <p>Hvala za besedo. Sam bom, tako kot kolegi iz Slovenske nacionalne stranke, podprl vse
               tri amandmaje k 2. členu omenjenega zakona. Prepričan sem, predvsem če govorim o
               drugem amandmaju, da so carinski delavci resnično tisti, ki si zaslužijo ta status,
               in to carinski delavci, ki so takrat v bistvu delali na mejnih prehodih, če vemo, da
               je bila prva komanda, ki jo je agresorska vojska dobila, zavzeti mejne prehode. Torej
               so bili ti ljudje v bistvu prvi in v prvih vojnih položajih. Ne nazadnje so
               predstavljali tudi neko vrsto komunikacije med Slovenijo in njenimi sosedami, brez
               njih bi mogoče težko danes govorili o samostojni Sloveniji. Sam sem prepričan, da
               tudi v carinski službi danes so ostali samo še tisti, ki so resno hoteli dobro za
               Republiko Slovenijo in dvoličneži so se v 15-ih letih verjetno že umaknili iz naše
               države. Sam sem prepričan, da proračun ne bi utrpel velikih posledic, v kolikor bi
               vključili še to skupino ljudi, in strinjam se s tistimi, ki so govorili o tem, da ne
               moremo pač statusa vojnih veteranov omejiti z neko številko in reči, toliko jih je,
               ker za toliko je denarja. Mislim, da si zaslužijo status vojnega veterana vsi tisti,
               ki so bili pripravljeni riskirati svoje življenje za to, da danes živimo v samostojni
               državi, zato bom vse tri amandmaje podprl. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO ŠEČE:</speaker>

               <p>Hvala. Besedo ima poslanec Moge.</p>
            </sp>
            <sp who="SDZ4:MogeRudolf">

               <speaker>RUDOLF MOGE:</speaker>

               <p>Hvala lepa, predsedujoči. Spoštovane kolegice in kolegi! Prav lep pozdrav!</p>
               <p>Ti amandmaji, ki so sedaj v obravnavi, širijo krog upravičencev do naziva vojnega
               veterana in vse, kar k temu pripada, vključno z ugodnostmi. Mislim, da ko
               razpravljamo o njih, je treba imeti pred očmi, da smo enkrat takšni, da ožimo
               pravice, drugič pa širimo pravice. Če se spomnimo samo nekaj dni nazaj o azbestozi,
               kako smo tam nemilosrdno, da bo državni proračun vrag vzel, tolkli po tistih, ki so
               bolni, nismo imeli nobene milosti do njih, ničesar, smo jih izrezali iz zakona. Danes
               pa zopet širokosrčno odpiramo množici ljudi preko zakona pot do tega, da bodo
               pridobili ustrezni naziv vojnega veterana in hkrati s tem tudi vse pravice. Jaz
               mislim, spoštovane gospe in gospodje, da tudi ti amandmaji, ki so vloženi, niso taki,
               da ne bi zopet povzročali krivic, širili pa bodo seveda krog udeležencev in hkrati
               tem z velikimi denarji načeli tudi državni proračun. Če je naša morala takšna, da na
               eni strani mimogrede podpremo zakon o delovnih veteranih, to je o tistih, ki so 40
               let delali, pa izbrišemo v trenutku od 20% na 12%, to pač, kar je bilo dano za nekdaj
               delovno izkušenost ali nekaj podobnemu, po drugi strani pa tukaj odpiramo tudi z
               amandmaji in širimo krog teh, je to dejanje, se mi zdi, zelo nepremišljeno.</p>
               <p>Poglejte, spoštovane kolegice in kolegi, zakaj mislim, da mi vseh teh ljudi ne bomo
               zajeli? V amandmajih, ki so predloženi, zagotovo ni ljudi, ki so dobili spominski
               znak vojen za Slovenijo. Te spominske znake so dobili ljudje, ki so se udeležili
               posameznih akcij: ali pekrskih dogodkov, ali onih dogodkov, ali tri bitka, ali štiri
               bitka. Zagotovo tam v teh situacijah, ko so bili ljudje pred orožjem, ko so aktivno
               sodelovali s takratno teritorialno obrambo, ko so dobili te stvari, ko se jim je
               dokazalo, niso bili pa pisani kot pripadniki teritorialne obrambe, smo take ljudi
               izpustili. Takih ljudi je kup. Torej Švajncer jih je v svoji knjigi napisal, obranili
               so Slovenijo, mi pa sedaj, ko razpravljamo o tem - pa ne zameriti izrazu, naj ne bo
               nihče užaljen -, tudi nekaterim, pod narekovanjem, <q>"uradnikom"</q> dajemo te pravice, smo
               na te ljudi pozabili.</p>
               <p>Povedal bi rad še nekaj. Te osamosvojitve ne bi bilo s takšnim uspehom, če ne bi
               poleg teritorialne obrambe in policije vsi ljudje kot en mož stopili, in poskušali to
               kolo s čim manjšimi žrtvami zavrteti v tej smeri, da smo dosegli cilj, ki je bil
               zadan s plebiscitom.</p>
               <p>Spoštovane kolegice in kolegi, rad bi vam povedal, da je poleg teh, ki jih zakon
               zajema, da pridobijo status vojnega veterana, tudi veliko ljudi, ki jih tudi ti
               amandmaji izpuščajo, takih, ki bi si zaslužili ta status. Veste, o kom govorim?
               Govorim o predsednikih izvršnih svetov skupščin. Predsedniki izvršnih svetov so bili
               na drugi strani tisti, ko se je ta vojna zgodila, da so se dogovarjali s šefi
               vojaških postojank, šefi kasarn, da so jim rekli, da so jim v trenutku odklopili
               elektriko, odklopili so jim vodo. Zaradi tega so jim oni dejali, da bodo artiljerije
               njihovo občino zbrisali do tal. Da se to ni zgodilo, se je treba zahvaliti nekaterim
               pametnim oficirjem takrat. Ti so skrbeli v tistem času - jaz nisem bil predsednik
               izvršnega sveta, ne mislite, ampak govorim iz izkušenj -, ti so v tistem času
               skrbeli, ko so nekateri trgovci hoteli povišati cene, ker ni bilo trgovin odprtih, ko
               so povišali cene, da bi s tem več zaslužili, da so tem dali po prstih. Oskrba je
               tekla. K njim so prihajali ljudje, ki so hoteli na svojo roko, posebej lovci,
               obračunati z vojsko, ki je bila takrat tukajle. To so bili ljudje, ki so sprejemali
               vse tiste, tudi tuje državljane, ki so jim ob mejnih prehodih zažgali avtomobile, pa
               niso imeli niti dinarja, niti ničesar in so tudi zahtevali določeno odškodnino. To so
               bili ljudje, ki so koordinirali vse te stvari v občino, vključno z načelnikom, ki je
               bil samo en član izvršnega sveta. Zdi se mi, da če v zakonu damo samo načelnikom, da
               smo tem predsednikom izvršnih svetov naredili veliko veliko krivico.</p>
               <p>Sam osebno bi nekako svojo hvaležnost poskušal v državnem merilu tem ljudem dati s
               tem, da se jim na ustrezen način, bodisi s kakšno medaljo, bodisi s kakšno zahvalo,
               bodisi s kakšno spomenico ljudem zahvalil. V tem trenutku, ko smo pa pred največjimi
               izzivi v Evropsko unijo, širiti krog teh ljudi, dodatna sredstva vlagati v te reči,
               ko bomo enkrat pripovedovali - sedaj smo sodnikom - potem ko bomo zdravnikom
               pripovedovali, da je treba pas zategniti, potem ko bomo učiteljem pripovedovali, da
               je treba pas zategniti, potem ko bomo kulturnikom rekli, da je treba pas zategniti,
               in še komu in še komu, se mi ne zdi prav trenutek, da bi te stvari počeli.</p>
               <p>Mislim, da lahko ima vsak notranje zadovoljstvo, da je sodeloval pri tem, da bi se
               mu država na način, ki sem ga prej omenil, zahvalila. Na ta način sedaj pa kazati in
               tukaj kot branjevec trgovati v parlamentu, ta bo notri, on pa ne bo, moramo nekaj
               narediti - meni se zdi, spoštovane kolegice in kolegi, jaz temu ne bom nasprotoval,
               ampak se mi zdi, da z amandmaji, takšni kot so, in z zakonom, takšnim kot je, da je
               ta zakon pisal nekdo, ki mogoče zares ni sodeloval v srčiki tega, kar se je reklo
               10-dnevna vojna. Zaradi vsega tega, kar sem povedal, se bom jaz pri teh amandmajih,
               ki so sedaj na mizi, vzdržal. Hvala lepa, ker ste me poslušali.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo ima mag. Capuder.</p>
            </sp>
            <sp who="SDZ4:CapuderFranc">

               <speaker>MAG. FRANC CAPUDER:</speaker>

               <p>hvala lepa. Najprej bi razpravljal o amandmaju, ki vključuje carinike med
               upravičence za vojne veterane.</p>
               <p>Kar se tiče carinikov, smo v naši poslanski skupini previdni, predvsem zaradi tega,
               ker vemo, pa tudi slišali smo od drugih, da je bilo kar nekaj carinikov, ki v času
               vojne za Slovenijo niso delovali v korist Slovenije. In tudi zaradi tega je bilo že
               na samem odboru izrečenih kar nekaj pomislekov, kako jih vključiti ali jih sploh
               vključiti v to. In mislim, da je rešitev, ki smo jo potem našli, da vključimo vse
               delavce carinske službe, ki so izvajale operativne naloge po odločitvah in navodilih
               republiške koordinacijske skupine, dovolj dobra, da se jih med upravičence za vojne
               veterane sprejme, da je po ocenah sindikata približno 240 carinikov.</p>
               <p>Podprl bom tudi amandma, ki ga je vložila koalicija, da se status vojnega veterana
               prizna tudi osebam, ki so pomagale pri vzdrževanju stikov z mednarodno nadzorno
               komisijo. Prvič zaradi tega, ker je v tem primeru zelo jasno število ljudi, manj kot
               20. Poleg tega pa tudi zaradi tega, ker sem prepričan, da so bili ti ljudje takrat v
               vlogi ali pogajalcev ali kakorkoli velikokrat tudi v življenjski nevarnosti in da so
               nosili zelo veliko odgovornost za to delo, ki so ga počeli.</p>
               <p>Kot sem že v govoru pred govornico omenil, pa v Novi Sloveniji pričakujemo, da novi
               zakon oziroma si želimo, da novi zakon ne bi povzročil novih krivic pri dodeljevanju
               statusa vojnega veterana. Po drugi strani se seveda zavedamo, da je nemogoče zajeti
               vse tiste, ki so na kakršenkoli način v času vojne za Slovenijo pripomogli k temu, da
               smo danes svobodni. Veliko, veliko je takih, ki so upravičeni do statusa vojnega
               veterana, pa ga mogoče zaradi preobilice tistih, ki imajo pravico to doseči, tega
               statusa enostavno ne vzamejo zato, ker se jim zdi to praktično inflacija tega
               statusa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. K besedi vabim poslanca Grilla. Izvolite.</p>
            </sp>
            <sp who="SDZ4:GrillIvan">

               <speaker>IVAN GRILL:</speaker>

               <p>Hvala za besedo. Jaz bi se tudi lotil predvsem amandmaja, ki ga je vložila poslanska
               skupina Socialnih demokratov, in sicer amandmaja, ki se tiče zopet teh carinskih
               delavcev.</p>
               <p>Moram reči, da v takšni obliki, kot je tukaj zapisan, imam jaz velike pomisleke, da
               bi bil ta nabor upravičencev korekten. Zakaj tako razmišljam? Ko smo že dobili dopise
               s strani carinskih delavcev v poslansko skupino oziroma mislim, da smo ga dobili vsi
               poslanci, sem se dal kar s strani veliko udeležencev takratne vojne za Slovenijo
               podučiti, kako so se te stvari dejansko tudi odvijale v Sloveniji. Dobil sem
               informacije, kot je že pred menoj kolega Capuder omenil, da so bili tudi carinski
               delavci, ki so delovali proti Sloveniji, da so celo obveščali v Beograd pošiljke, ki
               smo jih prejemali s strani tujine v Slovenijo. Pomeni, da bi bilo sedaj nekorektno
               vsem po vrsti dodeliti ta status. Se pa strinjam, da so bili določeni cariniki pa
               tudi s srcem pri tem našem projektu osamosvajanja, da so dajali svoja življenja tudi
               na kocko in da je prav, da se tudi nekaterim ta status omogoča. Zato takšen amandma,
               ki smo ga sprejeli na odboru za delo, družino in socialo ustreza tem pričakovanjem,
               tem zahtevam. Ne nazadnje so bili na tem odboru tudi predstavniki sindikata carinskih
               delavcev, ki so tako dikcijo podprli. Zato mislim, da je v tistem amandmaju, ki smo
               ga tam sprejeli, ta skupina ljudi tudi zajeta.</p>
               <p>Tukaj bi se še dotaknil, recimo, te trditve, da so bili izpostavljeni na mejnih
               prehodih cariniki ves čas vojne. To drži. Ampak takih skupin je bilo v Sloveniji ali
               pa delovnih mest veliko. Naj omenim samo zaposlene v telefonskih centralah. Iz
               izkušenj vem, v Novem mestu, vizavi telefonske centrale je bila cela četa
               ostrostrelcev JLA. Telefonske centrale so bile zagotovo strateški objekti, ki bi bili
               prvi izpostavljeni napadu, da bi se vojna za Slovenijo drugače odvija. Potemtakem bi
               morali vsi tisti zaposleni v telefonskih centralah tudi dobiti status vojnega
               veterana. Potem delavci na oddajnikih, vemo, da je bil en oddajnik celo bombardiran,
               tudi oni bi morali dobiti. Zato ta nabor pravic širiti na, po moje, nepremišljen
               način, se je treba resnično nad tem zamisliti.</p>
               <p>Jaz sam tega amandmaja, ki ga je vložila poslanska skupina Socialnih demokratov, ne
               morem podpreti, ker smo ga na odboru tistega sprejeli, po moji oceni, dovolj široko
               in bomo v taki obliki tudi poslanska skupina naprej podprl. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala, vam. Besedo dajem poslancu Srečku Prijatelju.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa, spoštovani predsedujoči. Vsem tistim razpravljalcem, ki ne vedo, ki ne
               poznajo zakona in si ga niso prebrali - cariniki so že vključeni v zadnji alineji 2.
               člena. Vendar, povedal bi pa sledeče.</p>
               <p>Vojna se je začela ravno s carinsko neposlušnostjo, ko so cariniki odklonili
               spoštovanje zveznih zakonov in vojska se je stacionirala na mejah, zavzeli so mejne
               točke. Ti cariniki, ki so se odločili, da bodo tako ravnali, so na levo stran pripeli
               značko <q>"carina Slovenije"</q>. To tablico so nosili in so bili tarče vseh teh možnih
               ostrostrelcev in ne vem kakšnih ljudi še, ki so bili po grmovjih nastavljeni, vsak
               čas, zato jih je vojska tudi varovala. Ne govorite neumnosti, lepo vas prosim! Kaj
               smo zapisali v zadnjo točko: da se prizna vodstvenim delavcem carinske službe, ki so
               izvajali operativne naloge po določenih navodilih carinske uprave. Ja, kje so pa
               operativni delavci, ki so bili v prvih linijah? Te smo pa spustili! In ravno zaradi
               tega ta amandma! V ta amandma smo zapisali, da delavec carinske službe, ki se je
               zavzemal za operativne naloge po določenih navodilih republiške koordinacije, je
               upravičen do tega. In to je to. Ne biti krivični in pametni tukaj, ko razlagate ne
               vem kakšne zadeve, ki nimajo ničesar skupnega s temi PTT delavci. Ti so tudi zajeti v
               teh točkah, tudi ti so zajeti, vsi.</p>
               <p>Drugo. Če ste pogledali, cilji, načela in poglavitne rešitve ugotavljajo
               upravičenost in ravno ti delavci so upravičeni do tega. Izpustili ste jih in delamo
               jim krivico. Ta amandma to krivico odpravlja. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Razprava za to bo, vas bom uvrstil takrat, ko bom izčrpal že dosedanji
               seznam, zaenkrat pa besedo dajem kolegu Brenčiču.</p>
            </sp>
            <sp who="SDZ4:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. Jaz bi samo toliko opozoril, da mi sedaj razpravljamo o tekstu, ki je
               predmet dopolnjenega predloga zakona. In tukaj l. točka 2. člena ne stoji več, tako
               kot je gospod Prijatelj navajal, zato ker smo ta tekst popravili na delovnem telesu.
               Samo zato, da se razumemo, ker tukaj več ne stoji vprašanje vodstvenih delavcev,
               drugih pa ne, ampak vsi delavci. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo še dajem poslancu Grillu. Poslanec Ivan Grill.</p>
            </sp>
            <sp who="SDZ4:GrillIvan">

               <speaker>IVAN GRILL:</speaker>

               <p>Še enkrat, hvala za besedo. Jaz sem želel tukaj dejansko samo opozoriti, da smo na
               odboru za delo, družino in socialo ravno to vprašanje carinskih delavcev ustrezno
               rešili in so notri zajeti vsi. Zato predlagam, da kolega - saj ni pomembno sedaj,
               čigava pobuda, ampak tam smo to zadevo rešili in je ta amandma, ki ga je tukaj sedaj
               vložila poslanska skupina Socialnih demokratov, nepotreben. O tem smo razpravljali.
               Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Sprašujem, želi še kdo razpravljati o treh amandmajih. Kolega Potrč,
               izvolite.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Razprava je bila, bi rekel, kar zanimiva. Najprej bi rad povedal, da je
               smisel zakona ali pa eden od ciljev zakona razširitev kroga, zato očitati amandmajem,
               da razširja krog, pomeni, pač ne poznati vsebine zakona. Vsak ve, na koga to leti.</p>
               <p>Drugo. Izjemno me čudi, da v vsem tem predstavnik vlade ni zainteresiran dati
               pojasnila. Sedaj vidim, da dviguje roko in bom hvaležen, če bo kaj povedal. Spomnim
               ga, prosim dva odgovora: prvič, v zvezi s carinskimi delavci. Ali formulacija,
               kakršna je, za katero jaz vem, da izključuje samo vodstvene delavce in izključuje vse
               delavce carine, kljub vsemu zajema tudi naloge neposredno na meji ali ne. Da ne bo to
               dvoma, ker potem je eno razčiščeno. In drugo, prosil bi, da nam predstavnik vlade
               pove, gospod državni sekretar, kaj so razlogi, da so nekatere enake naloge, ki so
               bile opravljene po pooblastilih oziroma navodilih policije oziroma štaba
               operativnega, imajo status sodelovanja kot veteran vojne za Slovenije, naloge, ki jih
               je pa enake opravljal nekdo po nalogu poveljstev teritorialne obrambe, pa niso. Bojim
               se, da tu, vsaj meni, kriteriji niso razumljivi, ker gre za dejavnost, ki je bila
               opravljena, ne pa za kaj drugega. Prosim, da gospod minister to pojasni. Še vedno sem
               namreč prepričan, da je eden in drug amandma, ki smo ga v tem smislu dali, upravičen.
           </p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Na seznamu prijavljenih izpred vašega govora pa je predstavnik vlade. Gospod
               Štrovs, izvolite.</p>
            </sp>
            <sp who="SDZ4:ŠtrovsMarko">

               <speaker>MARKO ŠTROVS:</speaker>

               <p>Hvala za besedo. Verjetno se pri teh amandmajih pojavlja tudi nekaj vprašanj, ki so
               bolj stvar razumevanja kot pa vsebine. Zaradi tega bom poskusil stvari pojasniti tudi
               na tak način.</p>
               <p>Pri amandmaju pod točko 1, kjer gre za razširitev tega komandnega vidika na
               poveljstvo teritorialne obrambe, moram povedati, da je v tistem času, leta 1991,
               civilna obramba z vsemi temi svojimi nalogami sodila v resor notranjih zadev. Šele
               leta 1994 so bile te naloge prestavljene pod ministrstvo za obrambo. Takrat je
               eksaktno razporeditev barikad, eksaktno razporeditev tistih, ki so hranili orožje, ki
               so pomagali pri oskrbi in so bile civilne osebe, se pravi zunaj ingerence
               teritorialne obrambe, posebne ingerence, vodila oziroma se pristajalo na to služba,
               ki je sodila v resor notranjih zadeve. Ker gre pri teh vprašanjih, ki se bodo zdaj
               pojavila za eksaktne dokazne postopke, kjer moramo ugotoviti neko komandno linijo, da
               vztrajamo pri predlogu, kot je zapisan, in vlada zato zavrača ta amandma oziroma ga
               ne podpira.</p>
               <p>V zvezi z delavci carinske službe je bilo tisto največje vprašanje, ki se je
               pojavljalo, že rešeno na matičnem odboru. Zdaj je opuščena besedica vodstveni
               delavec, ki je bila poprej zapisana, in zdaj se nanaša ta določba na vse delavce
               carinske službe, ki so opravljali operativno nalogo v tistem času, ko je grmelo. Tudi
               na tiste, ki so na carinarnicah bili prerazporejeni, vendar ne na vse, ker takrat je
               prišlo med delavci carinske službe do ostre diferenciacije in od približno 1500
               delavcev, kolikor je po podatkih carinske službe bilo takrat razporejenih na
               operativne naloge, je samo dobra četrtina bila dejansko tam razporejena po liniji
               slovenskih oblasti in so dejansko tisti tudi precej tvegali in za tiste gre. Če bi pa
               rekli, da tako kot je tu v amandmaju napisano, da vsi, ki so bili takrat na
               carinarnicah, dobijo status veterana, bi pa prišlo po našem vedenju do precej
               neprijetnih situacij.</p>
               <p>V zvezi z amandmajem, ki se nanaša na predstavnike izvršnega sveta - ni problemov in
               ga vlada podpira, to gre za 3. točko.</p>
               <p>Pri amandmaju v 9. členu pa lahko povem samo to<gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Štrovs, nismo še odprli razprave k 9. členu. Jaz prosim, če se v to razpravo
               vključite naknadno oziroma ko bomo sploh razpravo vključili glede na to, da do sedaj
               niti enega vprašanja iz naslova tega člena ni bilo, ker še ni prišel na vrsto. Ste
               zaključili z vašim odgovorom k povezavi k trem amandmajem k 2. členu? Vaš molk
               razumem kot da. Želi še kdo razpravljati k trem členom oziroma enemu od amandmajev?
               Nihče. Potem zaključujem razpravo k 2. členu.</p>
               <p>Sedaj pa prehajamo na razpravo oziroma v razpravo dajem 9. člen in amandma poslanske
               skupine Liberalne demokracije Slovenije. Kdo želi besedo? Kolega Kontič.</p>
            </sp>
            <sp who="SDZ4:KontičBojan">

               <speaker>BOJAN KONTIČ:</speaker>

               <p>Hvala lepa, gospod podpredsednik. Gospod minister, državni sekretar, kolegice in
               kolegi!</p>
               <p>Podprl bom amandma kluba LDS, da se 9. člen teh dopolnitev oziroma sprememb zakona
               črta. Ta člen namreč govori o tem, da se z dnem uveljavitve izvršilnega predpisa iz
               petega odstavka 1. člena, to pa pomeni, da bo minister določil pravila oziroma
               kriterije za to, kako in koliko se bo financiralo, torej da s tem preneha veljati
               zakon o financiranju Zveze združenj borcev narodnoosvobodilne vojne Slovenije. To
               vsekakor pomeni, da se bo trend, ki se je pričel z nastopom te vlade, nadaljeval tudi
               v prihodnje. To je zmanjševanje sredstev za financiranje Zveze združenj borcev NOB,
               ki je dejansko financirana po posebnem zakonu in ta posebni zakon naj bi se s tem
               sprejemom te novele dejansko tudi nevtraliziral ali na nek način zaobšel. Jaz sem
               prepričan, če bo šel ta trend naprej, da bodo borci oziroma borke odrinjeni, podobno
               kot je bila pred dnevi odrinjena novinarka, ki je zastavljala vprašanje. Torej kot
               nekaj nebodigatreba, ki je sestavni del te družbe, ampak <gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Kolega Kontič, jaz prosim, če se držite vsebine amandmaja oziroma člena.</p>
            </sp>
            <sp who="SDZ4:KontičBojan">

               <speaker>BOJAN KONTIČ:</speaker>

               <p>Seveda se držim.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Dogodek veste, da ni bil povezan s tem, in če boste s tem nadaljevali, vam bom
               prisiljen vzeti besedo.</p>
            </sp>
            <sp who="SDZ4:KontičBojan">

               <speaker>BOJAN KONTIČ:</speaker>

               <p>No saj, kot podpredsednik to seveda lahko naredite, ampak jaz opozarjam, da je zadeva
               resna in da podobno lahko doživijo usodo tudi vsi ostali.</p>
               <p>Ko govorim o financiranju Zveze združenj borcev NOB Slovenije, naj povem, da je
               pristajanje na to, da bi bili nekako potem financirani glede na število članov, ki
               imajo status, seveda želja, da po nekaj letih ta zadeva ugasne. Ampak jaz vam povem,
               da tudi tisti mlajši, ki so sodelovali v vojni za Slovenijo, bodo sčasoma postali
               starejši in čaka jih podobna usoda. Torej tudi to zvezo čaka podobna usoda. Mar bo
               država čez nekaj let enostavno pozabila na vse te dogodke, tako tiste iz časa NOB-ja
               kot tiste iz vojne za Slovenijo? Mnogokrat je bilo povedano ali sporočeno, da
               veterani vojne za Slovenijo dobivajo premalo sredstev za svoje delovanje. Jaz se s to
               oceno strinjam. In nasprotnih ocen nisem slišal tudi znotraj združenja borcev in
               udeležencev NOB Slovenije. Ampak mi imamo eno vsoto in to vsoto, ki je določena, bomo
               delili po novem. Določili bomo nov ključ. Torej to seveda posledično pomeni, da bodo
               veterani vojne za Slovenijo dobili več, ampak na račun enega drugega združenja.</p>
               <p>Jaz pa mislim, da bi bilo prav za ta namen nameniti nekoliko več sredstev. Letos je
               leto, ki je na nek način okrogla obletnica, 15 let je od leta 1991, in kar prav bi
               bilo, da tudi ta veteranska združenja oziroma veteransko združenje dobi za svoje
               delovanje nekoliko več sredstev, ker kolikor je meni poznano, bodo aktivno sodelovali
               pri obeležitvi teh dogodkov oziroma obujanja spomina na te pomembne dogodke.</p>
               <p>Torej, glede na izkušnje, ki jih imam in so utemeljene vsekakor podpiram črtanje
               tega 9. člena, podpiram zato, da ohranimo sredstva za financiranje tistih oziroma
               združenja, ki je pomembno prispevalo k temu, da danes živimo v državi, kakršno pač
               imamo.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo dajem poslanki Barbari Žgajner Tavš.</p>
            </sp>
            <sp who="SDZ4:ŽgajnerTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. Tudi v Slovenski nacionalni stranki bomo podprli ta amandma in dovolite,
               da pravzaprav podam čisto kratko obrazložitev, zakaj.</p>
               <p>Tisto, kar je bilo popravljeno na matičnem delovnem telesu, tudi na predlog
               zakonodajno-pravne službe, je pravzaprav pesek v oči. Pesek v oči, ki ga je ne
               nazadnje omenil govoril pred menoj, ko je prebral peti odstavek 1. člena, ki govori o
               tem, da natančnejša merila za financiranje dejavnosti društva ali zveze vojnih
               veteranov predpiše minister, pristojen za vojne veterane. Poglejte, sredstva v
               proračunu so se ravno na tej postavki krčila. Močno ste jih oklestili, spoštovani
               minister. In tisto, kar mene bolj skrbi kot zgolj krčenje oziroma zmanjševanje
               finančnih sredstev za to društvo, je izničenje narodnoosvobodilnega boja. In
               oprostite, ampak politika, ki jo vodi minister Drobnič, gre v tej smeri.</p>
               <p>Zato v Slovenski nacionalni stranki ne moremo pristati na tovrstno početje in bomo
               podprli amandma. In še eno zadevo bi želela poudariti in upam, da se je zavedate.
               Vsi, ki boste podprli in tudi tisti, ki ne boste podprli tega amandmaja, ni finančnih
               posledic, ki bi bile hujše od moralnih in tudi etičnih posledic tovrstnega početja.
           </p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo dajem poslancu Guliču.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi! Moram reči, da je neutemeljeno
               in nerazumljivo ukinjanje zakona o financiranju Zveze združenj borcev
               narodnoosvobodilne vojne, na kar smo poslanci že opozarjali, predvsem poslanci LDS in
               SD, pa SNS na seji matičnega delovnega telesa. Ponovil bom. To, da smo Slovenci danes
               samostojni, ni posledica samo naše osamosvojitvene vojne, ampak je posledica
               dolgotrajnega procesa, ki se odvija od tam, od, recimo, prve polovice 19. stoletja
               naprej skozi različna obdobja, pod različnimi znamkami, z različnimi imeni, ampak
               vedno v smislu svobodomiselnosti in svobodoljubja. Tudi obdobje konec 19. stoletja je
               prinašalo spet željo po neodvisnosti. Pa seveda potem antifašistični boj na
               Primorskem, od leta 1919, 1920, 1921, 1922 naprej in ves čas do druge svetovne vojne.
               Ljudje, ki so danes v zvezi združenj borcev, so v nemogočih razmerah v zelo
               nenaklonjenih razmerah tvegali življenja in uspeli ohraniti identiteto slovenskega
               naroda in slovensko zavest. Ta zadeva se je potem nadaljevala vse do 80. let, ker je
               spet doživela novo kulminacijo. Ne gre samo za opozorila, ki jih prinaša
               zakonodajno-pravna služba, da je predlagano prenehanje veljavnosti zakona o
               financiranju Zveze združenj borcev narodnoosvobodilne vojne časovno neusklajeno z
               uveljavitvijo in z začetkom uporabe financiranja društev oziroma zvez vojnih
               veteranov na podlagi te novele zakona, ampak takšna odločitev ima lahko še kakšne
               druge posledice. Dejstvo je namreč, da se je vsebina zakona o financiranju zveze
               združenj borcev in določbe 1. člena novele ne ujemata, kar pomeni, da novela omogoča
               zoženje financiranja te dejavnosti, s katero je zakonodajalec v letu 1990 predvidel,
               da so takšnega družbenega pomena, da mora država za njihovo izvajanje v zvezi
               zagotoviti sredstva.</p>
               <p>Novela zakona bo namreč, če bo sprejeta, ministru posredno omogočila, da ukine
               financiranje določenih dejavnosti, ki jih je ta zveza do sedaj izvajala. In kar
               poglejmo, v Zvezi združenj borcev in udeležencev narodnoosvobodilne borbe Slovenije
               je 63 območnih združenj z registriranim statusom društva, ki deluje v 875 krajevnih
               organizacijah, v 70 odborih enot in služb narodnoosvobodilne vojne. V teh
               organizacijah ima statutarni položaj 54.000 članov iz vrst vojnih veteranov
               1941-1945, okoli 27.000, tistih žrtev vojnega nasilja, ki nimajo svoje organizacije
               in niso uveljavili ali nimajo svojega društva ali združenja posebnega, pa je okoli
               20.000. Poglejmo kdo so to: taboriščniki, ugrabljeni otroci, zaporniki, interniranci,
               begunci. Zato bi bila zveza združenj borcev zalo prikrajšana, če bi obveljalo kot
               kriterij le število vojnih veteranov - to ni samo veteranska organizacija - saj bi
               izpadlo več kot 20.000 žrtev vojnega nasilja, ki jim je bilo to sorazmerno pozno
               priznano. Treba je vedeti, da tudi taboriščniki, ugrabljeni otroci in druge žrtve
               vojnega nasilja niso bili vseskozi tukaj, v Sloveniji. V mednarodnih povezavah pa
               obstajajo, recimo, taboriščni komiteji. Svojo organizacijo imajo danes namreč samo
               izgnanci in pa mobiliziranci v nemško vojsko. Če črtamo ta 9. člen, bi zagotovili, da
               ne bi bili zanemarjeni člani tistih skupin žrtev vojnega nasilja, ki imajo zvezo
               borcev kot edino svojo organizacijo na državni ravni. Za to gre. O tem se ni
               razmišljalo, ker se pač ni hotelo razmišljati.</p>
               <p>Z rebalansom proračuna za leto 2005 in proračunov za leto 2006 in 2007 so se že
               zmanjšala sredstva za financiranje dejavnosti. Ministrstvo za delo, družino in
               socialne zadeve je v okviru podprograma državnega proračuna za financiranje programov
               veteranskih organizacij Zvezi združenj borcev NOV znižalo sredstva že za 72 milijonov
               376.000 tolarjev. V proračunih za leto 2006 in 2007 pa indeksov na tako znižano
               postavko ni povečevalo. Strah članov Zveze združenj borcev, pa lahko tudi naš opomin
               vsemu temu, čisto upravičen. Posebno varstvo borcev NOB je z ustavnim zakonom za
               izvedbo temeljne listin o samostojnosti in neodvisnosti Republike Slovenije
               zagotovljeno, tako je zagotovil ustavodajalec, zato smo v Liberalni demokraciji
               Slovenije spet vložili amandma, s katerim se ukinja zakon o financiranju Zveze
               združenj borcev narodnoosvobodilne borbe Slovenije - da se to ne bi zgodilo, da bi
               ostali vendar na nek način dostojanstveni in dostojni do vseh tistih, ki so
               prispevali k samostojnosti Slovenije in k ohranitvi tistega, za čemer tako pogosto na
               verbalni ravni težimo: ohranjanje slovenstva, širjenje slovenstva, zaščita
               slovenstva. Konec koncev imajo zasluge za to. Tako bomo novelo zakona podprli, če se
               ta 9. člen črta. Bi pa še enkrat rekel, pri tem nas pravzaprav res zanima, zakaj se
               na koalicijski ravni te zadeve niso domenile; zakaj DeSUS pravzaprav ni v tem
               trenutku zaščitil precej svojih volivcev in članov. Hvala lepa.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo dajem poslancu Miranu Potrču. Izvolite.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Vsebina 9. člena je po prepričanju mojih kolegic in kolegov v poslanski
               skupini Socialnih demokratov in mojem izmišljena. Dejansko takšna potreba ne obstaja.
               Imamo zakon o vojnih veteranih. V zakonu o vojnih veteranih je zagotovljena možnost,
               da posamezno društvo, tudi veteransko, pridobi status javnega interesa, predvideno
               je, da se sklepa s tem društvom posebna pogodba, in vse stvari so urejene. Brez
               vsakršne spremembe so stvari urejene in poseg v obstoječa razmerja je samo ideološka
               želja gospoda ministra in morda tudi dela vlade, ki želi te stvari vsebinsko
               spremeniti. Ne vem, kaj bi sicer bil cilj in v čem je cilj, ki ga po mojem
               neutemeljeno zagovarja vlada in minister Drobnič.</p>
               <p>Prvič, veliko vprašanje je - in na to je opozorila zakonodajno-pravna služba -, ali
               se s tem ne posega v ustavni zakon. Najbrž bi vlada o tem morala razmisliti in dati
               odgovor na to vprašanje. Sam mislim, da se posega, ker vsebina ustavnega zakona je v
               tem delu nesporno jasna.</p>
               <p>Drugo, kar je prav povedati, je, ali se s tem posega v kriterije, ki veljajo za
               določanje statusa društva. In v tem delu gre za bistven poseg, saj se vendar ve, da
               so dejavnosti in cilji Zveze združenj borcev mnogo širši od samega interesa za
               določena stanovska vprašanja, zdravstveno zaščito in podobno udeležencev druge
               svetovne vojne in vojnih veteranov. In ve se, da bo zaradi starosti vojnih veteranov
               vedno manjše število članov Zveze združenj borcev narodnoosvobodilnega boja. In
               zaradi tega trditi, da se pravice priznavajo zgolj na podlagi statusa veterana, ne pa
               na podlagi članstva, je jasen namen - poskuša se ga prikriti, vendar ga zna vsak
               razbrati -, da se zmanjšuje pomen te organizacije, predvsem pa, da se zmanjšujejo
               druge funkcije, ki jih ima ta organizacija. In te druge funkcije, spoštovane gospe in
               gospodje, in tudi gospod minister ve, so med drugim: gojiti in utrjevati domoljubna
               uporniška protifašistična izročila slovenskega naroda, skrbeti za ohranjanje in
               posredovanje zgodovinske resnice o narodnoosvobodilnem boju, spodbujati usklajeno
               delovanje združenj borcev in udeležencev NOB ter drugih članov - gospod Gulič je
               govoril, kdo so kolektivni drugi člani -, skrbeti za združevanje pomnikov, spominskih
               obeležij in grobišč NOB doma in v tujini in še kaj podobnega. Skratka, to so širše
               vsebinske naloge, ki jih ni mogoče, ni mogoče, razen iz ideoloških nagibov, vezati na
               število članov veteranov, pa reči, kadar jih je še 27 tisoč, je upravičeno
               financiranje, kadar jih bo prišlo pa pod 15 tisoč, pa imajo samo še pol ali pa
               tretjino teh sredstev.</p>
               <p>In zadnje, kar bi rad povedal, glede na sistem financiranja je velik dvom, ali je
               upravičen ta cilj tudi z vidika svobode združevanja. Gospodje na vladi povedo, zakaj
               se je svobodno združevati za kakšen cilj, za kakšen cilj pa ne. V kakšnem cilju
               svoboda združevanja, tudi za cilje, kot so tukaj napisani - utrjevanja domoljubja in
               protifašističnega izročila - ima moje članstvo enakopraven delež v tem združenju kot
               delež veterana, zavzemajoč se za te cilje, kdaj pa moje članstvo v tem združenju nima
               nobene vrednosti, zaradi tega ker mi mojo željo po zagotavljanju domoljubja in
               protifašističnega izročila ta vlada kot dejavnost posebnega pomena ne želi več
               priznati. Mislim, da je ta predlog nesprejemljiv, in pričakujem, da ga koalicija ne
               bo podprla. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. K besedi se je prijavil minister Drobnič. Izvolite.</p>
            </sp>
            <sp who="SDZ4:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Torej, predlog zakona gre v smeri, da se vsem veteranom vojn
               zagotovi enak status, da se postavijo enaki kriteriji in da se ne vzdržuje
               kakršnegakoli razlikovanja med veterani, tako tistih vojne za Slovenijo, kot tiste,
               ki so bili veterani v drugi svetovni vojni. To mora biti naše edino pravo merilo,
               nediskriminatornost, tudi v luči mednarodnih dokumentov. In v tem smislu seveda,
               vlada podpira takšne predloge.</p>
               <p>Glejte, v financiranju je več organizacij. Tisti, ki imajo status borca, imajo morda
               tudi status vojnega invalida in se vključujejo celo v več organizacij, ki so
               financirane iz proračuna, tako da imajo več možnosti. Hkrati poudarjam, da borci in
               tisti, ki so kakorkoli sodelovali v drugi svetovni vojni, teh je še nekaj manj kot 40
               tisoč, čeprav je od druge svetovne vojne že minilo 61 let, ohranjajo vse pravice
               neokrnjene, to so pokojnine, dodatki, dodatek za pomoč in postrežbo, invalidnine,
               priznavalnine in še drugo. Skratka, teh se ne dotikamo. V predlogu je seveda kriterij
               številčnost. To je eden izmed kriterijev veteranov vojne za Slovenijo, približno 36
               tisoč, veteranov iz druge svetovne vojne je manj. Sredstev za delovanje obeh
               organizacij je približno enako. Celo mislim, da je v proračunu za veterane vojne za
               Slovenijo celo manj sredstev. Zagotovo je pa v nekatere veteranske organizacije,
               odnos do društva težko opredeljujemo čisto natančno, v ta društva vključeno veliko
               mladih, ki v II. svetovni vojni pač niso sodelovali, vendar jih pa društva vodijo v
               svojih evidencah.</p>
               <p>Da povzamem. Intencija tega predloga je, da se postavijo nesporni kriteriji za
               financiranje, razveljavitev oziroma prenehanje veljavnosti zakona o financiranju
               zveze združenja borcev pa nikakor ne spreminja pogoja financiranja, kajti tudi, če
               dobro preberete ta zakon, ta zakon ne govori ne o kriterijih, ne o višini sredstev,
               ne o čemerkoli drugem.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. K besedi se je prijavila poslanka Breda Pečan. Izvolite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Hvala lepa za besedo, gospod podpredsednik. Tukaj pri tem amandmaju želim povedati
               tudi sama svoje mnenje in pogled nanj.</p>
               <p>Že v uvodu je gospod minister razlagal, čemu je namenjen ta zakon in po tej logiki
               zagotovo ni namenjen temu, da ureja status društev ali zvez vojnih veteranov, ampak
               ureja posameznikove, se pravi, določa pogoje za ugotovitev statusa vojnega veterana,
               in drugič, postavlja, kakšne pravice vojni veteran, ki je pridobil status, ima.</p>
               <p>Zagotovo ta zakon ni namenjen temu, da bi reguliral oziroma določal kriterije za
               dodeljevanje sredstev za zveze vojnih veteranov, pa naj bodo to vojni veterani II.
               svetovne vojne ali pa vojni veterani iz 1991. leta. To bi za mene pomenilo, da v
               kolikor minister in ta vlada želita urediti pogoje za združevanje, za povezovanje
               Zveze združenj borcev in udeležencev narodnoosvobodilnega boja in vojnih veteranov,
               vojne za samostojno Slovenijo, bi moral to urediti v tistem zakonu, ki ga s tem
               zakonom, z 9. členom, ki ga naš amandma oziroma amandma kluba Liberalne demokracije
               črta, želi urediti. Predlagam, gospod minister, da pritrdite amandmaju LDS-a, da
               podprete črtanje tega člena in da v zakonu o financiranju zveze združenj borcev in
               udeležencev narodnoosvobodilnega boja tudi vložite spremembo tega zakona in razširite
               ta zakon tudi na vojne veterane vojne za samostojno Slovenijo.</p>
               <p>Jaz mislim, da to bi bil pravi način. Verjetno bi bilo prav, ker je kar nekaj še
               živih tudi tigrovcev, glede na to, da predsednik vlade izrecno podpira in posebej
               zagovarja status društva TIGR, da tudi to društvo vključi oziroma to zvezo vključi v
               zakon o financiranju udeležencev narodno osvobodilne borbe. Se pravi, da ga razširi
               in da poseben status, ker to ni navadno društvo, ne eno, ne drugo, ne tretje, to so
               društva, ki povezujejo med seboj ljudi z določenimi cilji in nameni. Eden od teh
               ciljev je, sedaj bom govorila pač o zvezi združenj borcev in udeležencev
               narodnoosvobodilnega boja, da to združenje skrbi tudi za ohranjanje tradicij tudi
               tako, da oskrbuje spomenike narodnoosvobodilnega boja, da jih ureja, da jih obiskuje
               itd. Enako bo zagotovo se zgodilo tudi z obeležji vojne za Slovenijo in enako se
               dogaja z obeležji, ki jih finansira tudi država boja TIGR-a za proti italijanskemu
               fašizmu in za združitev Slovencev s takrat še kraljevino Jugoslavijo, danes pač so
               uresničene njihove sanje, vsaj v večjem delu, in je združitev s Slovenijo.</p>
               <p>Tako da, jaz mislim, gospod minister<gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Čas. Prosim, če zaključite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p><gap n="..."/>da je edina prava pot to, vidim, gospod podpredsednik, edina prava pot je to, da
               umaknete ta člen<gap n="..."/><stage xml:id="Redna-14-2006-03-06.stage13">/Izklop mikrofona./</stage><gap n="..."/></p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala vam. K besedi je prijavljena poslanka Širca. Izvolite.</p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p>Lep pozdrav vsem skupaj. Hvala za besedo. Ko smo razpravljali o proračunu predlani in
               tudi kasneje, je minister na naše eksplicitno vprašanje, zakaj znižuje sredstva, ki
               so namenjena za spomin in za združevanje tistih, ki so sodelovali v
               narodnoosvobodilni borbi za tovrstna združenja skratka, ko smo se spraševali, zakaj
               manj denarja za te ljudi, je minister, grobo povzemam, dejal, da tudi zaradi tega,
               ker teh ljudi je vse manj, ker počasi umirajo in zaradi tega ne potrebujejo več
               toliko denarja.</p>
               <p>Seveda je tako vprašanje in tak odgovor lahko dvomljiv. Menim, da so se ta sredstva
               v proračunu zmanjševala zaradi tega, ker ti ljudje so trenutno trn v peti. Spomin na
               njih ni prioriteten in bi se moral počasi zbrisati, pravzaprav to je odgovor pri
               poseganju v proračunska sredstva. Ta odgovor lahko je odgovor tudi na ta predlog, s
               katerim se srečujemo sedaj, ko naj bi se prek zakona ukinilo tudi financiranje zveze
               združenj borcev oziroma njihov status. Gre za ubijanje spomina, ampak spomin ne umira
               tako, kot umirajo tisti, ki so se borili za to, da smo danes svobodni in da smo
               svobodni na svoji zemlji. Ta spomin ni mogoče ubijati na ta način.</p>
               <p>Seveda, minister je ravnokar dejal, da se to ne bo zgodilo in da če se zakon reši
               tako, kot ga predlaga, da bodo potem društva še vedno financirana. Ja, ampak na
               način, kot si ga bo zastavil vsakokratni minister oziroma ministrica, ki bo sedel na
               temu ministrstvu, skozi pravilnik, ki bo seveda odseval njegove ideološke in druge
               prioritete. Kakšne so prioritete te vlade vizavi zgodovine in njenega spomina, je
               jasno. Poglejmo samo program Muzeja novejše zgodovine, kjer se razstavna,
               publicistična in druga dejavnost usmerja samo v eno zgodovino. Ali pa poglejmo v
               predloge druge zakonodaje. Skratka, če se čas oddaljuje, še ne pomeni, da je potrebno
               oddaljevati tudi spomin na ta čas. Ta društva konec koncev skrbijo za obujanje in za
               raziskovanje preteklosti tudi na druge načine, ne le samo to na način prirejanja
               raznih proslav. Ukvarjajo se s publicistično, razstavno, družabno in drugo
               dejavnostjo, ki je zelo bogata in ki pomeni določen pridonos k raziskovanju
               preteklosti in njihovega arhiviranja.</p>
               <p>Skratka, ne dovolite gospod minister, da se tudi s takimi načini poskuša
               preinterpretirati preteklost. Preteklost je ena, spoštovati jo je potrebno, ne pa
               ubijati. Jaz bom podprla amandma, ki smo ga predlagali zaradi tega, ker le na ta
               način se lahko izognemo, da ne bo vsakokratna oblast si s svojimi pravilniki določala
               svoja merila in tudi svojo lastno zgodovino. Pardon - videnje svoje lastne
               zgodovine.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Besedo dajem poslancu Bogdanu Baroviču.</p>
            </sp>
            <sp who="SDZ4:BarovičBogdan">

               <speaker>BOGDAN BAROVIČ:</speaker>

               <p>Hvala. Dejstva so jasna, 9. člen predlagane novele zakona, o kateri danes govorimo,
               je jasen in na osnovi tudi določila 1. člena ukinja oziroma določa prenehanje
               veljavnosti zakona o financiranju zveze združenj borcev. Toda drugo dejstvo,
               predlagano prenehanje veljavnosti zakona o financiranju zveze združenj borcev
               narodnoosvobodilne vojne Slovenije po eni strani, torej vsebina zakona po eni strani
               določa zagotavljanje sredstev za financiranje dejavnosti zveze na povsem konkretnih
               navedenih področjih, ki niso v celoti zajeta v merilih za financiranje 1. člena
               predlagane novele, po drugi strani pa financiranje ne omejuje le na proračun, temveč
               tudi na proračune drugih družbeno političnih skupnosti. In tretje dejstvo, da ima
               zakon o financiranju zveze združenj borcev narodnoosvobodilne vojne temelje v
               ustavnem zakonu. Zato ni bilo zastonj priporočilo, tako zakonodajno-pravne službe, ni
               zastonj vložen amandma, če gledamo samo s pravnega vidika, to je ustavno načelo,
               zapisano v ustavnem zakonu, v temeljni listini o samostojnosti in neodvisnosti
               Republike Slovenije. In kar tako, tudi če izključimo moralna in etična načela, ki jih
               seveda absolutno vsi podpiramo, ne gre kar tako ukinjati 9. člen. Oziroma ne gre kar
               tako ukinjati zakon o financiranju zveze združenj borcev.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. In zadnji na seznamu razpravljavcev je kolega Stane Pajk. Izvolite.</p>
            </sp>
            <sp who="SDZ4:PajkStane">

               <speaker>STANE PAJK:</speaker>

               <p>Hvala. Bil je govor o spominu. Sam mislim, da se spomina ne da kupiti, kot se ne da
               kupiti patriotizma. Prav pa je, da so neka merila med veteranskimi organizacijami in
               da se le-te financirajo po nekih merilih. Hvala.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Mag. Capuder, izvolite.</p>
            </sp>
            <sp who="SDZ4:CapuderFranc">

               <speaker>MAG. FRANC CAPUDER:</speaker>

               <p>Hvala lepa. V 18. členu temeljne listine je zagotovljeno varstvo pravic borcev -
               borcev, ne pa organizacij -, in to najmanj v obsegu, kot je bilo zagotovljeno po
               takratnih predpisih. Prepričan sem, da nihče od še živečih borcev ne bo prikrajšan za
               svoje pravice, ki jih ima kot borec, ki jih je pridobil v skladu z zakonodajo oziroma
               zakonom o vojnih veteranih.</p>
               <p>Oglasil sem se pa v zvezi z nečim drugim. Pravice in dolžnosti društva oziroma
               organizacije pa morajo biti enake oziroma med sabo primerljive. Ne more neko društvo
               ali organizacija imeti nekih pravic več kot pa ostale primerljive organizacije. Zato
               pač tega amandmaja ne morem podpreti, tudi zaradi tega, ker je financiranje
               organizacij ali pa bo financiranje organizacij vojnih veteranov urejeno v skladu s 1.
               členom tega zakona. In če je urejeno na način, kot je tam zapisano, potem je treba
               pač zaključiti s financiranjem po posebnem zakonu iz bivše Jugoslavije, ki je urejal
               financiranje zveze borcev.</p>
            </sp>
            <sp who="SDZ4:PečeSašo">

               <speaker>PODPREDSEDNIK SAŠO PEČE:</speaker>

               <p>Hvala. Končali smo razpravo o amandmajih, o katerih bomo v skladu s časovnim potekom
               seje zbora odločali danes v okviru glasovanj, pol ure po končani 25. točki dnevnega
               reda oziroma najkasneje ob 20.40 uri.</p>
               <p>S tem prekinjam to točko dnevnega reda. Preden preidemo na 19. točko dnevnega reda,
               prepuščam vodenje seje predsedniku državnega zbora, gospodu Cukjatiju.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Prehajamo na <title>19. TOČKO DNEVNEGA REDA - OBRAVNAVA PREDLOGA ZAKONA O SKLADU
                  REPUBLIKE SLOVENIJE ZA NASLEDSTVO IN VISOKEM PREDSTAVNIKU REPUBLIKE SLOVENIJE ZA
                  NASLEDSTVO, NUJNI POSTOPEK.</title>
               </p>
               <p>Predlog zakona je v obravnavo zboru predložila vlada Republike Slovenije. Predstavnik
               vlade ima na voljo deset minut za dodatno obrazložitev. Izvolite.</p>
            </sp>
            <sp who="SDZ4:LavričŽiga">

               <speaker>MAG. ŽIGA LAVRIČ:</speaker>

               <p>Gospod predsednik, spoštovane poslanke in poslanci! Na kratko bom predstavil zakon o
               Skladu Republike Slovenije za nasledstvo in visokem predstavniku Republike Slovenije
               za nasledstvo.</p>
               <p>Razloga za sprejem tega zakona sta predvsem dva. Veljavni zakon o preoblikovanju
               Sklada Republike Slovenije za sukcesijo in ustanovitev javne agencije Republike
               Slovenije za nasledstvo je ob sprejemanju v državnem zboru doživel nekaj sprememb,
               zaradi česar je postal nekonsistenten, in je bilo dejansko to preoblikovanje
               sedanjega Sklada Republike Slovenije za sukcesijo v javno agencijo neizvedljivo. S
               tem zakonom vlada predlaga ohranitev sklada kot statusnopravne oblike. Sklad naj bi
               deloval v skladu z določbami zakona o javnih skladih, skratka, bi bil ustanovljen kot
               javni finančni sklad za namen, ki je določen v tem zakonu. Torej, obstoječi Sklad
               Republike Slovenije za sukcesijo se bo preoblikoval v sklad Republike Slovenije za
               nasledstvo javni sklad. V zakonu bodo tako določene oziroma urejen rešitve, za katere
               predlagatelj meni, da sodijo v zakonsko materijo, se pravi, določbe glede
               ustanovitelja, namena, organov sklada ter njihove pristojnosti, namensko premoženje,
               naloge sklada, uporaba določb ZJS in izjemo, prehodne in končne določbe. Ostala
               vprašanja pa bodo podrobno urejena v aktu o ustanovitvi, ki ga bo vlada sprejela v
               15-ih dneh od začetka veljavnosti tega zakona.</p>
               <p>Kot drugi pomemben razlog za sprejem tega zakona je tudi ustavna odločba ustavnega
               sodišča z dne 17.3.2005, ki je ugotovila ustavno neskladnost določenih določb tega
               zakona. Menimo, da s tem zakonom to odpravljamo.</p>
               <p>Na koncu bi še dodal, da v sedanji veljavni zakonodaji ni urejen status visokega
               predstavnika Republike Slovenije, s tem zakonom pa odpravljamo tudi to
               pomanjkljivost. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala mag. Lavriču, državnemu sekretarju ministrstva za finance. Predlog zakona je
               obravnaval odbor za finance in monetarno politiko kot matično delovno telo. Prosim
               predsednika odbora, gospoda Bojana Starmana, da predstavi poročilo odbora. Prosim.
           </p>
            </sp>
            <sp who="SDZ4:StarmanBojan">

               <speaker>BOJAN STARMAN:</speaker>

               <p>Hvala lepa za besedo, gospod predsednik. Spoštovani! Odbor državnega zbora Republike
               Slovenije za finance in monetarno politiko je na svoji 17. seji dne 23.2.2005 kot
               matično delovno telo obravnaval predlog zakona o Skladu Republike Slovenije za
               nasledstvo in visokem predstavniku Republike Slovenije za nasledstvo, ki ga je
               državnemu zboru Republike Slovenije v obravnavo in sprejem predložila vlada Republike
               Slovenije s predlogom, da se predloženi zakon obravnava in sprejem po nujnem
               postopku. Odboru je bilo posredovano mnenje zakonodajno-pravne službe. Na seji so
               prisostvovali predstavniki vlade Republike Slovenije in zakonodajno-pravne službe.
               Ministrstvo je pri pripravi tega zakona sodelovalo z Banko Slovenije, ministrstvom za
               zunanje zadeve in visoki predstavnikom Republike Slovenije za nasledstvo. V
               dopolnitvi, obrazložitvi zakonodajno-pravne službe je njena predstavnica izpostavila
               zlasti vprašanja, ki zadevajo ureditev nadzora nad poslovanjem in delom sklada
               Republike Slovenije za nasledstvo in smotrno upravljanje namenskega premoženja tega
               javnega sklada, status visokega predstavnika in upoštevanje odločbe ustavnega sodišča
               Republike Slovenije. V zvezi s prvim vprašanjem je bilo opozorjeno zlasti na
               dosedanjo vlogo državnega zbora Republike Slovenije pri opravljanju tovrstnega
               nadzora. Glede visokega predstavnika predloženi zakon predvideva, da ga imenuje in
               razrešuje vlada in je neposredno vladi tudi odgovoren. V razpravi je bila pozornost
               posvečena 9. členu, kjer je bilo opozorjeno na vprašanje poročanja o delu, poslovanju
               preoblikovalnega sklada državnemu zboru in v tem okviru na potrebno ohranitev
               dosedanjega tovrstnega načina nadzora. Opozorjeno je bilo tudi na naraščanje števila
               zakonov, ki pravzaprav ukinjajo nadzorstvo državnega zbora in ureditev tega vprašanja
               prenašajo na pristojnost vlade. V razpravi je bil zato podan amandmajski predlog, da
               se določba prvega odstavka 9. člena, ki opredeljuje naloge nadzornega sveta kot
               nadzornega organa sklada, dopolni z novo alinejo, v skladu s katero bi nadzorni svet
               o delu in poslovanju sklada enkrat letno poročal državnemu zboru. Odbor je ta predlog
               sprejel in sprejel kot svoj amandma k temu členu, ki je sestavni del tega poročila.</p>
               <p>Potem je predstavnica vlade povedala, da se bo pač to poročilo o delu in poslovanju
               sklada, ki bo posredovano državnemu zboru na osnovi sprejetega amandmaja, nanašalo le
               na naloge, ugotavljanja in razpolaganja z namenskim premoženjem sklada.</p>
               <p>Potem je tekla razprava še o načinu financiranja tega javnega sklada. Javni sklad je
               namreč po določbah službe, zakona o javnih skladih dolžan ločiti namensko premoženje
               od sredstev za delo, ki jih je praviloma dolžan preskrbeti ustanovitelj.</p>
               <p>Potem je bilo vprašanje o revidiranju poročila, kjer je vlada predlagala, da zaradi
               smotrnosti in manjšega števila podatkov to revidiranje ni obvezno, lahko ga pa
               nadzorni svet v vsakem momentu seveda tudi določi.</p>
               <p>Postavljeno je bilo vprašanje kako ta zakon oziroma ta novela rešuje trenutno 110
               pravdnih in 3 izvršilne postopke, ki tečejo pred sodišči v Republiki Sloveniji, ki se
               s tem zakonom prekinjajo, je bilo zopet podano to mnenje. Odbor je potem sprejel
               amandmaje, ki so dopolnili predlog zakona in na osnovi 133. člena poslovnika je bilo
               pripravljeno besedilo dopolnjenega predloga zakona, v katerega so seveda vključeni
               sprejeti amandmaji. Predlagamo, da ta zakon državni zbor sprejme. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala gospodu Starmanu. Sledi predstavitev stališč poslanskih skupin. Gospod Miran
               Potrč bo predstavil stališče poslanske skupine Socialnih demokratov. Prosim.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Gospod predsednik, spoštovane kolegice in kolegi! V poslanski skupini
               Socialnih demokratov bomo predlog zakona podprli. Izhaja iz obveznosti odločitve
               ustavnega sodišča, se bo pa dalo iz naših nekaterih vprašanj in razprave razbrati, da
               seveda nismo prepričani, da rešuje vsa vprašanja, ki so zelo pomembna vsebina
               nasledstva na področju finančnih pravic in obveznosti iz prejšnje države.</p>
               <p>Prvo torej mi podpiramo predlog zakona zato, ker nas je ustavno sodišče opozorilo,
               da je treba besedilo zakona oblikovati v skladu z ustavno normo, in če ne bi
               sprejemali novega besedila, bi se lahko dogodilo, da bi postale efektivne eventualne
               izvršbe na podlagi že sprejetih odločitev v zvezi s hranilnimi vlogami oziroma da
               tiste, kjer so se postopki nadaljevali po prenehanju veljavnosti starega zakona, ne
               bi bile ponovno ustavljene. S tem bi tudi na formalnopravni ravni država Slovenija
               postala zavezanec in to bi bilo gotovo v škodo naše države, zato je v tem smislu
               prav, da se zakon sprejme.</p>
               <p>Drugo, vlada na opozarja in mi verjamemo, da je tudi s formalnega razloga treba
               obstoječi sklad preoblikovati in to odločitev podpiramo.</p>
               <p>Tretje. Bili smo skupaj s Slovensko nacionalno stranko predlagatelji amandmaja, po
               katerem bi naj tudi državni zbor sprejemal poročilo o delovanju sklada, ne pa samo
               vlada. Mislim, da je to nujno potrebno iz dveh razlogov; prvič, ker je bilo v zadnjem
               času že nekaj predlogov, po katerih se je državni zbor, ne najdem boljšega izraza,
               omejuje, izrinja, nima več pristojnosti za ocenjevanje in nadzor nad mnogimi
               institucijami, ki odločajo o pomembnih vprašanjih v državi in se ta nadzor ohranja
               več ali manj v okviru vlade. Mislimo, da to ni dobro in zato smo dali to pripombo; in
               druga, ki je morda v primeru tega sklada Republike Slovenije za nasledstvo enako ali
               še pomembnejša, je dejstvo, da bi naj ta sklad razpolagal, mi računamo, s pomembnim
               delom premoženja. In če razpolaga s pomembnim delom premoženja in o njem odloča, ni
               mogoče, da je vlada edina, ki presoja, kakšne odločitve o razpolaganju tega
               premoženja sprejema, veste pa, da gre za tisto premoženje, ki je oblikovano kot
               pravica naše države na podlagi nasledstva z bivšo oziroma od bivše Jugoslavije na
               podlagi sporazuma, ki smo ga podpisali.</p>
               <p>Četrto. Formalno je mogoče sprejeti ugotovitev, da zakon ne bo povzročil neposrednih
               finančnih posledic.</p>
               <p>Peto, kjer pa imamo vprašanja, pa je, ali sprejem zakona ne bo imel drugih posledic.
               Mislim namreč, da bo slej ko prej nujno potrebno - ne vemo kako, ne želimo biti
               pametni niti vladi soliti pamet, vendar kljub temu povedati, da bo slej ko prej
               potrebno oceniti, ali stanje, v katerem v naši državi upravičeno menimo, da nismo
               dolžni poravnavati nobenih obveznosti iz bivših hranilnih vlog, in hkrati v nekaterih
               drugih državah in njihovi, naši bivši komitenti Ljubljanske banke menijo, da imajo to
               pravico in se zato niso pripravljeni tudi o nasledstvo pogajati, dokler to vprašanje
               hranilih vlog ne bo urejeno, ali takšno stanje - zdaj 15 let traja približno ali
               nekoliko manj - lahko vzdržujemo v nedogled. In ali takšno stanje res lahko pomeni,
               da ni nobenih posledic, ker kakšne bodo posledice po nekih odločitvah sodišč, bomo na
               koncu videli. Kakšne so eventualne odločitve za položaj našega gospodarstva v teh
               državah, čutimo že danes. Zato ne sprejemamo, da zakon ne bo imel drugih posledic, in
               menimo, da bi slej ko prej resen razmislek o tem, kako ta vprašanja urediti v korist
               Slovenije, morala ta vlada sprejeti. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala gospodu Potrču. Gospod Ciril Testen bo predstavil stališče poslanske skupine
               Nove Slovenije. Prosim.</p>
            </sp>
            <sp who="SDZ4:TestenCiril">

               <speaker>CIRIL TESTEN:</speaker>

               <p>Hvala za besedo, gospod predsednik, predstavniki vlade, poslanke in poslanci.
               Poslanska skupina Nove Slovenije-krščanska ljudska stranka podpira sprejem predloga
               zakona o Skladu Republike Slovenije za nasledstvo in visokem predstavniku Republike
               Slovenije za nasledstvo. Podpiramo tudi nujni postopek, kajti samo tako lahko
               preprečimo veliko materialno škodo, ki bi lahko nastala za Ljubljansko banko in Novo
               Ljubljansko banko kot tudi za državo Slovenijo. Odločbo ustavnega sodišča 288/04
               določa, da je zakon o preoblikovanju Sklada Republike Slovenije za sukcesijo in
               ustanovitev javne agencije za nasledstvo v neskladju z ustavo, ker ne določa
               nadaljnjih pravdnih in izvršilnih postopkov, ki so bili prekinjeno oziroma odloženi
               na podlagi zakona o Skladu Republike Slovenije za sukcesijo. Po odločbi ustavnega
               sodišča bi morala biti neskladnost odpravljena do 31.12.2005, sicer grozi nevarnost,
               da se na predlog strank več kot 110 pravdnih in izvršilnih postopkov lahko nadaljuje.
               Prav tako se na isti osnovi lahko nadaljujejo postopki pred evropskih sodiščem v
               Strasbourgu, ki so ga sprožili hrvaški varčevalci proti državi Sloveniji. Predlog
               zakona omogoča začasno zaustavitev vseh postopkov pred sodišči in na nek način sili
               vse države naslednice, da se na osnovi dunajskega sporazuma najprej dogovorijo na
               pogajanjih, ki bodo oziroma bi že lahko potekala pod pokroviteljstvom Banke za
               mednarodne poravnave. Ta pogajanja se še niso začela izključno zaradi Hrvaške, ki
               kljub podpisom in ratificiranemu sporazumu pogajanje vztrajno zavrača. Odprto ostaja
               vprašanje, kdaj se bodo ti prekinjeni pravdni postopki sploh lahko nadaljevali in ali
               je s pravnega stališča sprejemljivo, da se teh rokov niti približno ne da časovno
               opredeliti. Po našem mnenju nadaljevanje teh postopkov, če bodo sploh smiselni,
               predvsem odvisno od volje hrvaške države, da k pogajanjem po dunajskem sporazumu
               pristopi. S tem bo vsekakor največ prispevala k hitrejši rešitvi za hrvaške in tudi
               druge devizne varčevalce na celotnem ozemlju bivše države.</p>
               <p>Zakon na novo ureja tudi pristojnosti in naloge visokega predstavnika naše države
               pri pogajanjih o nasledstvu. Imenuje in razrešuje ga vlada, pogovore in pogajanja pa
               pripravlja na osnovi izhodišč, ki mu jih pripravi vlada.</p>
               <p>V poslanski skupini Nove Slovenije podpiramo sprejem predloga zakona o Skladu
               Republike Slovenije za nasledstvo in visokem predstavniku Republike Slovenije za
               nasledstvo. Menimo pa tudi, da bi morala vlada zaradi gospodarskih in tudi političnih
               interesov narediti vse, da do pogajanj na osnovi dunajskega sporazuma čim prej pride.
               Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala gospodu Testenu. Gospod Bogdan Barovič bo predstavil stališče poslanske skupine
               Slovenske nacionalne stranke. Prosim.</p>
            </sp>
            <sp who="SDZ4:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospod predsednik. Kolegice in kolegi! Prav je, da je danes pred nami
               predlog zakona o Skladu Republike Slovenije za nasledstvo in visokem predstavniku
               Republike Slovenije za nasledstvo pravo zaradi tega, ker smo bili v brezpravnem
               stanju. Veljavni zakon o preoblikovanju in Sklada Republike Slovenije za sukcesijo in
               ustanovitev javne Agencije Republike Slovenije za nasledstvo, je razveljavil
               predhodni zakon o skladu za sukcesijo. Ta je bil torej neveljaven. Veljavni zakon o
               preoblikovanju pa je prav tako postal neveljaven, po sklepu ustavnega sodišča
               pravzaprav neustaven. Tako je pred nami zakon, ki bo zapolnil to pravno praznino.
               Zakon je korektno napisan in prinaša celovito rešitev za, upam da, nadaljnje
               neugotavljanje ustavnega sodišča o pomanjkljivostih, kakor tudi za nadaljnje delo.</p>
               <p>V Slovenski nacionalni stranki sta bili sporni dve točki, in sicer 9. člen, za
               katerega smo potem na matičnem delovnem telesu tudi predlagali, mislim, da je bil to
               9. člen. Šlo je za to, da smo želeli, da bi enkrat letno sklad poročal državnemu
               zboru. Ta amandma, ki ga je v prvotni obliki povzelo matično delovno telo, je zaradi
               pripomb zakonodajno-pravne službe danes pred vami kot samostojen amandma štirih
               koalicijskih strank in ga bomo podprli.</p>
               <p>Bistveno vprašanje za Slovensko nacionalno stranko pa je bil 23. člen. Za kaj
               pravzaprav gre? Ustavno sodišče je namreč ugotovilo, da so se postopki ustavili in da
               se ne nadaljujejo, da je potrebno nekaj storiti, da se bodo. Prvotna oblika 23. člena
               je pravzaprav, kljub temu da bo zakon formalno sprejet, ni določila ničesar. Še vedno
               je določal, da so postopki ustavljeni, kar pomeni, da se ni zgodilo nič. Res da je
               bil potem tudi na odboru, na matičnem delovnem telesu tudi 23. člen amandmiran in
               popravljen je nekoliko bolj jasno določal, zakaj se postopki ustavijo in kdaj se bodo
               nadaljevali. Dejansko vsebinsko s tem nismo spremenili ničesar, ker ni odločitev samo
               v vsebini tega zakona, ampak še kje drugje. Upamo pa, da bomo odločitev ustavnega
               sodišča, ki je dalo rok, ki je sicer že potekel, da se bodo stvari premaknile.</p>
               <p>V Slovenski nacionalni stranki podpiramo predlog zakona, predvsem in zgolj tudi
               zaradi tega, da ukinemo pravno praznino.</p>
            </sp>
            <sp who="SDZ4:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala gospodu Baroviču. Gospod Rudi Veršnik bo predstavil stališče poslanske skupine
               Slovenske demokratske stranke.</p>
            </sp>
            <sp who="SDZ4:VeršnikRudi">

               <speaker>RUDI VERŠNIK:</speaker>

               <p>Hvala za besedo, gospod predsednik. Lep pozdrav vsem prisotnim! Pred nami je zakon,
               ki določa preoblikovanje Sklada Republike Slovenije za sukcesijo v Sklad Republike
               Slovenije za nasledstvo, to je javni sklad, ter njegove organe in naloge.</p>
               <p>Zakon o Skladu Republike Slovenije za sukcesijo določa, da se postopki pred sodišči
               v Republiki Sloveniji, ki zadevajo devizne hranilne vloge in poslovni banki ali
               kateri koli njeni podružnici v kateri koli državi naslednici nekdanje SFRJ prekinejo
               do rešitve vprašanja jamstva Republike Slovenije ali Narodne banke Jugoslavije.
               Poglavitni razlog za pripravo zakona o skladu Republike Slovenije za nasledstvo in
               visokem predstavniku Republike Slovenije za nasledstvo pa je odločba ustavnega
               sodišča, v katerem se je ugotovilo neskladje zakona o preoblikovanju Sklada Republike
               Slovenije za sukcesijo in ustanovitev javne agencije Republike Slovenije za
               nasledstvo z ustavo Republike Slovenije, ker ne določa, kdaj bo prišlo do
               nadaljevanja pravdnih in izvršilnih postopkov, ki so bili prekinjeni oziroma odloženi
               na podlagi zakona o Skladu Republike Slovenije za sukcesijo. Če se ugotovljena
               neustavnost ne odpravi v roku, ki ga je določilo ustavno sodišče, se lahko vsi
               prekinjeni oziroma ustavljeni in sodni postopki na predlog strank nadaljujejo. Ker je
               rok za odpravo ugotovljene neskladnosti že potekel, vlada Republike Slovenije
               predlaga sprejem zakon po nujnem postopku, zato da se preprečijo težko popravljive
               posledice za delovanje države.</p>
               <p>Obstoječi sklad Republike Slovenije za sukcesijo opravlja naloge, ki izhajajo iz
               sporazuma o vprašanjih nasledstva v koordinaciji s posameznimi državnimi organi in
               institucijami. S tem zakonom se predlaga preoblikovanje obstoječega sklada v sklad
               Republike za nasledstvo, javni sklad. Ta pa bo kot njegov pravni naslednik prevzel
               vse premoženje, pravice in obveznosti sklada Republike Slovenije za sukcesijo.
               Deloval bo kot javni finančni sklad, ustanovljen za namen izvajanja sporazuma o
               vprašanjih nasledstva in s tem zvezi uveljavlja terjatve in poravnave obveznosti
               Republike Slovenije v postopku delitve premoženja, pravic in obveznosti nekdanje
               Socialistične republike Jugoslavije. Ker v veljavni zakonodaji ni urejen status
               visoke predstavnika Republike Slovenije za nasledstvo, se bodo z zakonom uredile tudi
               njegove pravice in obveznosti oziroma njegov položaj. Pri obravnavi na matičnem
               delovnem telesu tega zakona so bili največ pozornosti deležni 2., 9., in 23. člen.
               Poslanske skupine koalicije na osnovi ugotovitve pravne službe predlagamo amandma, s
               katerim se spreminja 9. člen tako, da se iz 1. točke, zadnja alineja, prenaša na novo
               4. točko istega člena, govori o obveznem letnem poročanju državnega zbora.</p>
               <p>Po mnenju poslanske skupine Slovenske demokratske stranke zakon ustrezno rešuje
               odločbo ustavnega sodišča in ščiti interese Republike Slovenije v procesu nasledstva,
               zato ga bomo tudi podprli. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala gospodu Veršniku. Končali smo s predstavitvijo stališč poslanskih skupin.
               Prehajamo na drugo obravnavo, to je na razpravo o členih in vloženih amandmajih. V
               razpravo dajem 9. člen in amandma poslanskih skupin SDS, NSi, SLS in DeSUS. Kdo želi
               besedo? Nihče. Ker ne želi nihče razpravljati, zaključujem razpravo.</p>
               <p>Končali smo z razpravo o amandmaju, o katerem bomo v skladu z časovnim potekom seje
               zbora odločali danes v okviru glasovanj pol ure po končani 25. točki dnevnega reda. S
               tem prekinjam to točko dnevnega reda.</p>
               <p>Prehajamo na <title>21. TOČKO DNEVNEGA REDA - TRETJA OBRAVNAVA PREDLOGA ZAKONA O
                  POROŠTVU REPUBLIKE SLOVENIJE ZA OBVEZNOSTI UNIVERZE NA PRIMORSKEM IZ NASLOVA
                  KREDITOV NAJETIH ZA FINANCIRANJE RAZŠIRITVE IN POSODOBITVE PROSTORSKIH POGOJEV.</title> Predlog zakona so za tretjo obravnavo pripravile službe zbora. Besedo dajem
               predstavniku predlagateljev zakona skupini, poslancev s prvopodpisanim Zvonkom
               Černačem za dopolnilno obrazložitev predloga zakona. Izvolite, gospod Černač.</p>
            </sp>
            <sp who="SDZ4:ČernačZvonko">

               <speaker>ZVONKO ČERNAČ:</speaker>

               <p>Spoštovana kolegica, cenjeni kolegi in vsi ostali prisotni! Naj uvodoma izrazim
               zadovoljstvo, ki ga delim z ostalimi predlagatelji, ob dosedanji enotni podpori temu
               zakonu v državnem zboru. Brez glasu proti je bil namreč sprejet tudi amandma, ki
               sredstva poroštva povečuje z milijarde 500 milijonov tolarjev na milijardo 932
               milijonov tolarjev. Osebno sem vesel tudi, da ta zakon ni bil deležen takšnih
               zavajajočih razprav kot, na primer, zakon o poroštvu za slovenske avtoceste in da se
               pri njem niso vlekle nemogoče in izkrivljene primerjave o tem, za koliko bomo zaradi
               poroštva, ki ga dajemo univerzi, zadolžili slehernega med nami. Vsi namreč vemo, da
               se bodo krediti v obeh primerih vračali, enkrat prek plačila cestnin, v drugem
               primeru pa prek šolnin in drugih prihodkov univerze. Glavni namen zakona je torej
               spodbuditi in omogočiti čim hitrejši avtonomen tehnološki razvoj posameznih članic
               univerze, torej fakultete za humanistične študije Koper, fakultete za menedžment
               Koper, pedagoške fakultete Koper, turistike, visoke šole za turizem Portorož, visoke
               šole za zdravstvo Izola, znanstvenega in raziskovalnega središča Koper, primorskega
               inštituta za naravoslovne in tehnične vede Koper ter študentskih domov. Univerza na
               Primorskem namreč ni pomembna le zaradi obmejne lege in razvijanja programov na tem
               občutljivem območju, saj se posamezni njeni programi že sedaj izvajajo tudi izven
               tega prostora. Pomembna je predvsem zato, ker s svojo aktivnostjo in novimi programi
               in povezavo z lokalnim okoljem, predvsem pa s tistimi, ki bodo nove kadre najbolj
               potrebovali, vnaša pomembno konkurenco na področje izobraževalnih programov. Že ob
               drugi obravnavi zakona sem omenil, da bi bilo prav, da bi poroštvo za univerzo na
               Primorskem bilo urejeno že v zakonu, ki je dodel poroštvo univerzi v Ljubljani v
               višini 5 milijard 250 milijonov, univerzi v Mariboru milijardo 750 milijonov ter
               študentski organizaciji Slovenije in ki je bil sprejet pred tremi leti, v avgustu
               2003, torej pol leta po tistem, ko je 29. januarja 2003 državni zbor ustanovil
               univerzo na Primorskem. Nedvomno bi se univerza na Primorskem v takem primeru lahko
               razvijala še hitreje in bi v minulih treh letih že lahko zagotovila ustrezne
               prostorske pogoje za vse njene članice, da prihranka pri najemninah, za katere
               univerza trenutno nameni skoraj 80 milijonov tolarjev letno, niti ne omenjam. Ne
               glede na to dejstvo in kljub temu, da je bila univerza na Primorskem kot tretje
               ustanovljena najmlajša javna univerza vsa ta leta v slabšem položaju kot njeni
               starejši sestri, torej obe ostali državni univerzi, pa je ob izdatni podpori lokalnih
               skupnosti, ki so nanjo brezplačno prenesle številne objekte za potrebe izvajanja
               njene dejavnosti, kot tudi ob podpori gospodarstva dosegla s svojimi članicami v
               preteklih letih zavidljive rezultate. Na to ne nazadnje kažejo tudi podatki o vpisnih
               mestih za prvi letnik v šolskem letu 2006/2007, saj jih je kar 890 na rednem študiju
               in 650 na izrednem, torej 1.540 vpisnih mest. To je nesporno pomemben dosežek za
               najmlajšo univerzo. Sprejem zakona o poroštvu bo njen razvoj gotovo še pospešil, saj
               bo zagotovil predvsem pogoje za dokončanje že začete investicije prenove armerije in
               foresterije v Kopru in nič manj ni pomemben tudi objekt, ki bo v Portorožu zgrajen za
               potrebe turistike, študentski kampus in tako naprej. Spoštovane kolegice in kolegi!
               Splošni cilj predlaganega zakona je čim hitreje zagotoviti dodaten finančni vir za
               izvedbo načrtovanih investicij Univerze na Primorskem, ki kratkoročno ne obremenjuje
               proračuna, saj se pridobiva iz zasebnih virov, v dobi vračila pridobljenih sredstev
               pa se zaradi takojšnjih razvojnih učinkov pričakuje tudi v zakonu tistih lastnih
               aktivnosti članic univerze na Primorskem, ki bodo omogočile avtonomno delovanje in
               vračilo sredstev. Predlagatelji smo z vloženim zakonom prisluhnili potrebam univerze
               na Primorskem in tudi sledili podpori, ki jo je njenim razvojnim prizadevanjem
               sprejel odbor za visoko šolstvo, znanost in tehnologijo na seji maja meseca lani v
               Kopru. Glede na dosedanjo podporo seveda predlagatelji pričakujemo, da boste zakon
               tudi v tretjem branju podprli. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala gospodu Černaču. O predlogu zakona v celoti dajem besedo predstavnikom
               poslanskih skupin za predstavitev stališč. Gospod Ciril Testen bo predstavil stališče
               poslanske skupine Nove Slovenije. Prosim.</p>
            </sp>
            <sp who="SDZ4:TestenCiril">

               <speaker>CIRIL TESTEN:</speaker>

               <p>Hvala, gospod predsednik, poslanke in poslanci. Glede na to, da se od drugega branja
               do danes ni nič bistvenega spremenilo, bom jaz zelo na kratko povedal še enkrat naše
               stališče. Poslanska skupina Nove Slovenije - Krščansko ljudska stranka bo podprla
               zakon o poroštvu Republike Slovenije za obveznosti Univerze na Primorskem iz naslova
               kreditov, najetih za sofinanciranje razširitve in posodobitve prostorskih pogojev.
               Našo podporo utemeljujemo s sledečim. Kot je bilo že rečeno, je primorska univerza
               izpadla, ko so se podeljevala poroštva za Univerzo v Mariboru in v Ljubljani tako, da
               menimo, da je sedaj to urejeno. Obseg samega poroštva milijarda 932 milijonov glede
               na potrebe se nam zdi primerno, tako da v celoti podpiramo, tudi pogoji za črpanje
               poroštva so podobni oziroma enaki kot pri ostalih univerzah. Opozoril bi mogoče samo
               še na tisti del, pri drugi obravnavi je bilo veliko pripomb predvsem na temo
               ustanavljanje novih univerz. Naše stališče je in mislim, da je tudi stališče vlade
               podobno in tudi program za reforme to predvideva, da v Sloveniji potrebujemo več
               univerz, več manjših univerz, ki bodo sposobne v manjših okoljih pognati regionalni
               razvoj. Mi menimo, da je univerza ena tistih stvari, ki bo bistveno pripomogla k
               temu, da se bo skladnejši regionalni razvoj hitreje odvijal. Tako mi v celoti
               podpiramo to, istočasno pa menimo, da bomo s tem rešili kar nekaj problemov, ki so
               danes zelo veliki, od študentskih postelj do štipendij in podobnih stvari. Vsi tisti,
               ki bodo v tem lokalnem okolju študirali in se dnevno vračali dovom, bodo kasneje v
               tem okolju iskali tudi zaposlitev in bistveno, prepričan sem, pripomogli k
               skladnejšemu regionalnemu razvoju. Mi popolnoma podpiramo ta stališča, zato bomo kot
               verjetno naslednjo kandidatko za ustanovitev univerze Novo Gorico, tudi podprli. Še
               enkrat naj povem, da mi prošnjo podpiramo. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala gospodu Testenu. Gospod Josip Bajc bo predstavil stališče poslanske skupine
               Slovenske ljudske stranke. Prosim.</p>
            </sp>
            <sp who="SDZ4:BajcJosip">

               <speaker>JOSIP BAJC:</speaker>

               <p>Hvala, gospod predsednik. Kolegice in kolegi! Poslanci poslanske skupine Slovenske
               ljudske stranke bomo podprli predlog zakona, ki predvideva garancije države za
               najetje kredita primorske univerze za izgradnjo prepotrebnih prostorov za delo in
               delovanje primorske univerze. Pričakujemo pa, da bo primorska univerza s svojim delom
               in delovanjem omogočila zadostno ustvarjanje dohodkov, kot tudi sredstev, ki jih bo
               tekom delovanja zagotavljala sama država, izpolnila pogoje, da bo sama lahko tudi
               servisirala vračanje kreditov, ki jih najema za prepotrebno izgradnjo. Mislim, da smo
               s tem predlogom zakona o garanciji za najetje kreditov omogočili tudi najmlajši in v
               tem trenutku mogoče tudi najmanjši univerzi v Sloveniji, da pridobi prepotrebne
               prostore za delo in delovanje vseh področij, kjer izobražuje študente na Primorskem,
               in s tem tudi izenačili pogoje najmlajši univerzi, da se pridruži krogu že obstoječe
               mariborske in ljubljanske univerze, ki pa jima so bila v letu 2004 s posebnim zakonom
               zagotovljena potrebna sredstva za njihovo oziroma izgradnjo prostorov oziroma za
               njihovo delovanje.</p>
               <p>Kot rečeno, poslanci poslanske skupine Slovenske ljudske stranke smo veseli tega
               zakona. Tudi veseli, da je v drugi obravnavi bil sprejet amandma, ki je prvotno s
               strani predlagateljev predlagano višino garancij v višini milijarde in pol dvignil na
               tisto, kar so že v sami fazi priprave finančnega načrta potrebnih sredstev
               predstavniki univerze izražali kot potrebna sredstva in da je z amandmajem dejansko
               bilo sprejeto, da se ta garancija da v višini milijardo 932 milijonov.</p>
               <p>Še enkrat povem, poslanci poslanke skupine bomo predlog zakona sprejeli.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala lepa. Še gospod Srečko Prijatelj, bo predstavil stališče poslanske skupine
               Slovenske nacionalne stranke. Prosim.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa <stage xml:id="Redna-14-2006-03-06.stage14">(ste me skoraj spregledali, predsednik)</stage>. Spoštovane kolegice, kolegi,
               spoštovani minister!</p>
               <p>Pri tem zakonu gre pohvala na nek način predlagatelju in nujno je, da popravimo to
               krivico, ki se vleče že od prejšnje vlade pa do danes in da izenačimo pogoje za
               administrativno-tehnično delovanje vsem trem univerzam na enak način.</p>
               <p>29. januarja 2003 smo ustanovili tudi primorsko univerzo in do danes nismo
               zagotavljali ustreznih sredstev, kar ta zakon prav gotovo omogoča. Kot že rečeno,
               tudi v Slovenski nacionalni stranki bomo z veseljem ta zakon podprli. Upam, da bo
               tudi univerza popolnoma zaživela v prihodnjih letih.</p>
               <p>Pri tem bi želeli poudariti še to, da je tudi v klubu primorskih poslancev, ko sem
               ga vodil jaz osebno, je bila 100% izražena želja, da do tega dogodka čim prej pride.
               In seveda mogoče malo prepozno, pa vendarle, če je namen dober, to ni nikoli
               prepozno. Upam, da bo zadostna količina denarja za v bistvu resnično pravo delovanje
               te univerze na Primorskem. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala gospodu Prijatelju. Gospa Breda Pečan, želite predstaviti stališče poslanske
               skupine Socialnih demokratov? Izvolite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Hvala lepa, gospod predsednik. Poslanska skupina Socialnih demokratov z velikim
               zadovoljstvom ugotavlja, da je v tretjem branju predlagani zakon o poroštvu Republike
               Slovenije za najem kreditov za Univerzo na Primorskem vključil tudi amandma, ki smo
               ga predložili za povečanje sredstev, tako da bo univerza na Primorskem lahko končno
               začela s pospešenim razvojem tudi infrastrukture, ki jo nujno potrebuje za svoje
               polno delovanje.</p>
               <p>Dejstvo je namreč, da Univerza na Primorskem, tudi če ne želimo poudarjati kakšnih
               posebnih nacionalističnih pretenzij, pa vendarle predstavlja pomemben branik
               slovenstva na naši zahodni meji in da skupaj s fakultetami v Novi Gorici in s
               posameznimi oddelki univerze v Ljubljani in univerze v Mariboru, na Krasu in v Piranu
               tvori že zelo pomemben segment univerzitetnega izobraževanja, ki pa praktično skoraj
               v nobenem od teh delov fakultet, visokih strokovnih in višjih šol nima izpolnjenih
               najnujnejših materialnih pogojev. Za študente manjka prostora. Prave knjižnice
               univerza nima, ravno tako tudi nobena od fakultet. Da ne govorimo o tem, da že skoraj
               potrjeni študijski programi naravoslovne smeri, ki naj bi se umestili tudi v
               slovenski Istri, ki imajo na razpolago potrebna zemljišča, nekatera celo že komunalno
               opremljena, tako da smo občine kar izdatno podprle materialni razvoj univerze. Vsi
               nadaljnji koraki, od izdelave projektne dokumentacije pa vse do same izgradnje
               posameznih fakultet, knjižnic in študentskih domov nujno potrebujejo finančne vire.
               Zato poslanska skupina Socialnih demokratov dejansko z navdušenjem pozdravlja ta
               zakon, ki sicer, se zavedamo, pomeni zelo hudo obvezo za samo univerzo, pa vendar.
               Menim, glede na to, da gre za državo zelo pomemben projekt, lahko računamo, da bo z
               zagotavljanjem od leta do leta, z zagotavljanjem sredstev za izgradnjo možno tudi
               zbrati potrebna sredstva za pokrivanje anuitet.</p>
               <p>Menim, da bo Primorska v celoti, vse tam od Bovca prek Postojne, Ilirske Bistrice pa
               do Pirana in do zahodne meje in morja končno pridobila visokošolsko institucijo,
               univerzitetno institucijo, ki bo tudi z znanjem povezala pokrajino oziroma deželo,
               lahko temu rečemo, ki bo v mnogo čem ne samo enakovredna, ampak tudi marsikdaj po
               inovativnosti, po dinamičnosti, presegla sosednjo Furlanijo-Julijsko Krajino. Hvala
               lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala, gospe Pečanovi. Končali smo s predstavitvijo stališč poslanskih skupin. Sledi
               razprava o predlogu zakona v celoti. Pozival bom samo tiste poslanke in poslance s
               seznama, ki so prisotni.</p>
               <p>Gospod Srečko Prijatelj. Boste govorili? Izvolite, imate besedo.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa za besedo, spoštovani predsednik! Kot že rečeno, ta zakon je potreben in
               mogoče v nekoliko zakasnelem časovnem obdobju ga sprejemamo. Mislim, da bi bilo
               potrebno poudariti to, da če bi bili resnično pošteni, bi ta zakon že moral biti
               sprejet, kajti zgolj ustanoviti univerzo in jo pustiti, da životari v nekem prostoru,
               ravno ni primerno. Ampak to ne gre zamera tej vladi, mogoče še prejšnji, ker vemo,
               kdaj se je ustanavljala ta univerza na Primorskem. Seveda sam sem tudi že opozoril v
               poslanski pobudi in vprašanju na zahtevo, da se mora to zgoditi. Kot že rečeno, tudi
               Klub primorskih poslancev je na to opozarjal. In danes odpravljamo del krivice, ki je
               bila storjena primorski univerzi. Postavljamo jo v enak položaj, kot ga imata ostali
               dve univerzi, kajti s tem bomo zagotovili enake materialno-tehnične in
               administrativne pogoje tudi univerzi na Primorskem.</p>
               <p>Sam sem vesel, da v bistvu bo po predvidevanju ta predlog z veliko večino tudi
               sprejet in upam, da bo do realizacije oziroma do možnosti najetja kreditov za to
               univerzo prišlo čim prej. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospa Pečanova. Želite? Izvolite.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Če mi je dovoljeno, čeprav vem, da v državnem zboru ni ravno dobrodošlo, da posamezne
               poslanke in poslanci govorijo tudi v imenu lokalne skupnosti, iz katere izhajajo, pa
               vendarle bi povedala, da je za Izolo ta projekt izgradnje univerzitetne
               infrastrukture v slovenski Istri, na Krasu in upam, da tudi prej ali slej na
               Goriškem, zelo pomemben, posebej še za nas v Izoli, kjer smo do sedaj prenesli v last
               Univerze na Primorskem, v preteklosti še preko vlade Republike Slovenije, sedaj pa
               direktno, eno stavbo, ki je namenjena jezikovnemu programu. Do sedaj smo sprejeli že
               sklep o prenosi 10.000 kvadratnih metrov stavbnih zemljišč, ki jih bomo po vsej
               verjetnosti v kratkem povečali na skupaj 30.000 kvadratnih metrov, tako da bo ta
               kampus lahko zajemal eno naravoslovno fakulteto s tremi univerzitetnimi programi,
               inštitut za sredozemsko kmetijstvo in oljkarstvo in študentski dom ter knjižnico.</p>
               <p>Menim, da bo na ta način dana obojestranska oziroma zagotovljena obojestranska
               korist tako razvoju univerzitetnih programov na Primorskem kot občini, ki ima izredno
               slabo kadrovsko strukturo, kar se tiče izobrazbenega nivoja prebivalstva. Žal smo po
               prebivalstvu občina, ki je bila na nek način, lahko rečemo, žrtev ekstenzivnega
               zaposlovanja v delovnointenzivni industriji. In na ta način, ko bodo prišli k nam ti
               univerzitetni programi, sedaj imamo že visoko šolo za zdravstvene delavce pri nas,
               lahko računamo s tem, da bo bistveno bogatejša kadrovska struktura, da bodo
               profesorji in študentje, ki se bodo začeli gibati po naši občini in bo prej ali slej
               verjetno marsikdo med njimi tudi med nami ostal, da bodo prinesli nek nov polet, nov
               zagon razvoju občine Izola. Tudi zaradi tega lahko rečem, da sama osebno z velikim
               veseljem pozdravljam ta zakon, ki bo omogočal realizacijo naših skupnih načrtov.</p>
               <p>Univerza na Primorskem zagotovo pomeni še eno spodbudo razvoju cele Primorske,
               seveda pa tudi naše Izole, zato hvala kolegicam in kolegom, ki ste podprli amandma,
               ki je omogočil tudi povečanje državne garancije. Hvala lepa.</p>
            </sp>
            <sp who="SDZ4:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala gospe Pečanovi. Gospa Eva Irgl imate besedo.</p>
            </sp>
            <sp who="SDZ4:IrglEva">

               <speaker>EVA IRGL:</speaker>

               <p>Najlepša hvala za besedo. Najprej bi želela opozoriti, da kot podpredsednica odbora
               za visoko šolstvo, znanost in tehnološki razvoj smo skupaj z odborom v lanskem letu
               obiskali Univerzo na Primorskem, kjer smo se pogovarjali o tem poroštvu Univerzi na
               Primorskem, ki ga bomo danes, upam da, potrdili in sprejeli. Zato sem vesela, da
               danes govorimo o tem poroštvu univerzi.</p>
               <p>Čeprav je prišlo do nekaterih zapletov že v prejšnji obravnavi, ko s strani
               Socialnih demokratov ni bil vložen pravilen amandma, ko so govorili o milijonih,
               namesto milijardah, upam, da bomo v naslednjič vsi bolj pozorni na to, kar zapišemo.</p>
               <p>Kot sem že zadnjič dejala, podprtje tega zakona pomeni predvsem podpreti slovenski
               razvoj in povečati njegove potenciale, predvsem pa študentom omogočiti boljše in
               kvalitetnejše pogoje, v katerih bodo lahko dobro delali.</p>
               <p>Moje mnenje je, da je tudi s tem zakonom prišlo do tega, da smo začeli uvajati s tem
               tudi neke vrste nove mehanizme in prijeme, obenem pa tudi zagotovili možnosti za
               učinkovito delovanje univerz, seveda pa ob upoštevanju njihove avtonomije. Zakon o
               poroštvu univerzi na Primorskem bo omogočil, da se posamezne fakultete, ki spadajo
               pod okrilje te univerze na Primorskem, ne bodo več srečevale z vsakodnevnimi
               neustreznimi prostorskimi možnostmi, ki pa trenutno, kot vemo, ne omogočajo
               normalnega študija ne profesorjem, se pravi, tistim, ki predavajo, niti študentom, ki
               predavanja poslušajo. Iz analiz, ki so bile narejene, je namreč razvidno, da je
               univerza na Primorskem v finančno slabem in nezavidljivem položaju, predvsem kar se
               tiče tehnološke in funkcionalne opremljenosti fakultet, ki so članice te univerze.</p>
               <p>Leta 2002 je bil tudi sprejet zakon o temeljnih razvojnih programih na področju
               vzgoje in izobraževanja, ki je med drugim opredelil temeljne investicijske cilje v
               predvidenih časovnih obdobjih za njihovo realizacijo. Podlaga za oblikovanje teh
               programov pa so bile dolgoletne izkušnje s področja investicij v šolski prostor. Tu
               bi rada poudarila, da tako ministrstvo za šolstvo in šport kot ministrstvo za visoko
               šolstvo, znanost in tehnološki razvoj že ves čas izvajata investicije, sprejete v
               okviru temeljnih razvojnih programov in v pogojih proračunskega planiranja ter
               sprejemanja proračuna. Pri tem pa je očitno, da samo s proračunskimi sredstvi ne bo
               mogoče realizirati investicij, načrtovanih v razvojnih programih.</p>
               <p>S tem zakonom, ki ga danes obravnavamo in potrjujemo, bi bil omogočen oziroma bo
               omogočen tudi pospešen tehnološki razvoj in tako tudi hitrejša prilagoditev zahtevam
               Evropske unije. Sploh, če se danes zavedamo, da se vključujemo v proces oblikovanja
               skupnega evropskega visokošolskega prostora, ki bo med drugim omogočal izmenjavo
               mnenj ter poenotenje nekaterih pogledov pri oblikovanju visokega šolstva. Zato bom z
               velikim veseljem in tudi ponosom, da smo to uspeli storiti, podprla ta zakon.
               Najlepša hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima Zvonko Černač. Izvolite.</p>
            </sp>
            <sp who="SDZ4:ČernačZvonko">

               <speaker>ZVONKO ČERNAČ:</speaker>

               <p>Hvala lepa. Še enkrat vsem prisotnim lep pozdrav! Omenjeno je že bilo, da se je
               univerza na Primorskem v preteklih letih soočala s prostorskimi težavami, ker aktu o
               ustanovitvi univerze, ki je bil sprejet v državnem zboru januarja 2003, niso sledile
               še ostale, druge odločitve na materialni osnovi, ki so ravno tako pomembne kot ta
               temeljni akt. Ne glede na to dejstvo, ne glede na pomanjkanje te moči in podpore v
               finančnem smislu, je univerza na Primorskem ob izdatni pomoči lokalnih skupnosti,
               kjer deluje, in gospodarstva po naši oceni in po mojem osebnem mnenju dosegla v tem
               obdobju dobre rezultate, lahko bi rekli tudi nadpovprečne. Zaradi tega mi je bilo
               toliko bolj nerazumljivo, kako to, da državni zbor, ko je leta 2003, pol leta po
               tistem, ko je ustanovil to univerzo, zakaj vendar v zakonu, ki ga je pol leta kasneje
               avgusta sprejemal oziroma 15. julija, ne avgusta, ni določil tudi poroštva za
               univerzo na Primorskem. Se pravi, poleg ljubljanske, mariborske študentske
               organizacije bi enostavno v tem zakonu moralo pisati še, da se daje poroštvo tudi za
               to univerzo, kajti ustanovljena je bila pol leta prej. K temu razmišljanju me je
               spodbudilo prizadevanje kolege, spoštovanega kolega Sama Bevka, ki je z vložitvijo
               amandmajev omogočil, da so se ta sredstva, ki so bila prvotno predvidena, povečala iz
               milijarde 500 milijonov tolarjev na milijardo 932 milijonov tolarjev. In vzel sem si
               v roke magnetogram 28. redne seje, 15. julij 2003, kjer gospod Bevk niti z besedo ne
               omenja Univerze na Primorskem. Da pa ne bo to zgledalo kot čudno, moram pošteno
               povedati, da tudi nihče drug, ki je takrat sedel v dvorani državnega zbora, se ni
               spomnil na to univerzo. Nihče. Nihče. Se pravi, kljub temu, da je leta 2002 v zakonu
               o temeljnih razvojnih programih v poglavju 21 Univerza na Primorskem opredeljena,
               opredeljena zneskovno, opredeljena materialno, potem ko se je sprejemal nek zakon za
               starejši dve univerzi, ni nihče čutil potrebe, da bi se uredil status tudi za to
               univerzo. Kolegica Pečanova mi kriči preko dvorane, tudi SDS ne. Sem povedal, da
               nihče. Vemo pa, kdo je leta 2003 sedel v tej dvorani. Vemo. Ni potrebno posamezne
               skupine še posebej izpostavljati, lahko pa jih vse naštejemo. Jaz sem omenil
               spoštovanega kolego poslanca Bevka,ki je seveda sedaj v drugačni poziciji, v taki
               poziciji, kjer je vlaganje amandmajem tudi brez kakršnih koli drugačnih pregledov,
               podpor, finančnih analiz mnogo lažje. Tudi takih, da se na eni seji ministrstvu za
               znanost vzame, pa da ministrstvu za zunanje zadeve, na drugi seji odbora pa kontra.
               Mislim, da so te zadeve dokaj neresne, zaradi tega bi se morali iz te šole tudi nekaj
               naučiti in prenehati stalno oponirati sedanjim pozicijskim poslancem, kako nismo
               dojemljivi za predloge opozicije. Mislim, da smo povsod tam, kjer pijejo vodo in kjer
               jih je mogoče dati v realne finančne okvire.</p>
               <p>Kakorkoli že, dejstvo je, da v letu 2003, v juliju mesecu, bi lahko bila tudi
               Univerza na Primorskem, da rečemo na grobo, z zakonom pokrita. Vendar ni bila. In
               kljub temu, da ni bila, je uspela s svojim delovanjem, tako da se je povezala z
               lokalnimi skupnostmi in z gospodarstvom, prebroditi ta leta. Mislim, da so stvari, ki
               so trenutno zastavljene, dobre in če bodo kje sredstva porabljena dobro in
               učinkovito, sem trdno prepričan, da bodo porabljena na tej univerzi. Zaradi tega sem
               vesel take podpore in menim, da bi tudi v bodoče, ko se bomo odločali o podobnih
               stvareh, bilo prav, da se odločamo na podoben oziroma na enak način in da ne mešamo,
               po domače povedano, jabolk in hrušk, kajti razpravo o tem, kako bomo s poroštvom
               obremenili bodoče generacije, ki so jo nekateri začeli ob poroštvu za avtoceste, bi
               lahko začeli tudi tukaj. Gre za popolnoma podobno zadevo. Ampak vsi vemo, da temu ni
               tako. Da gre za porabo sredstev, kjer so odplačila kreditov zagotovljena in da s
               takimi potezami samo razbremenjujemo inštitucije posameznih nepotrebnih stroškov. V
               tem konkretnem primeru bo Univerza na Primorskem sčasoma prihranila okoli 80
               milijonov tolarjev letno za nepotrebne najemnine, ki jih je dolžna bila plačevati za
               najem prostorov, ki jih sedaj ni imela v lasti.</p>
               <p>Drugi segment, ki je pomemben za Univerzo na Primorskem, pa mislim, da je tudi ta,
               da se ta vpetost v okolje kaže tudi na tak način, da se skozi investicije, ki bodo
               namenjene izobraževanju, ohranja oziroma obnavlja tudi en pomemben del naše stavbne
               dediščine. To je v primeru objekta armerija in foresterije v Kopru. Tukaj mislim, da
               gre za posrečeno odločitev lokalne skupnosti, da je ta objekt brezplačno prenesla
               univerzi in na drugi strani dobro odločitev univerze, da se je odločila, da ta objekt
               oživi s tako dejavnostjo, da se bodo v njem srečevali študentje in vsa ostala
               zainteresirana javnost. Mislim, da je ta denar, ki bo naložen v ta objekt, da bo
               dvakrat oplemeniten, ne samo enkrat in mislim, da bi bilo v bodoče tudi na tak način
               pametno ravnati tudi v podobnih primerih. Hvala lepa. Jaz bom seveda zakon z veseljem
               podprl.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima gospod Bevk. Izvolite.</p>
            </sp>
            <sp who="SDZ4:BevkSamo">

               <speaker>SAMO BEVK:</speaker>

               <p>Hvala lepa, gospod predsednik za besedo. Spoštovani zbor. Jaz ne bom polemiziral z
               gospodom Černačem, ker se mi zdi, da ni bil na nivoju.</p>
               <p>29. januarja 2003 pred dobrimi tremi leti je državni zbor Republike Slovenije
               ustanovil tretjo univerzo v naši državi, Univerzo na Primorskem, danes praznujemo
               njeno tretjo obletnico. V teh treh letih je univerza naredila zelo lep razvojni korak
               naprej. 29. januarja 2003 in obdobje pred tem je bilo obdobje borbe za primorsko
               univerzo. Tukaj smo se zelo angažirali, tudi v klubu primorskih poslancev, ne samo
               poslanke in poslanci koalicije temveč tudi opozicije in bi lahko rekel, da je bil to
               tudi eden izmed uspešnih projektov, ki jih je realiziral klub primorskih poslancev,
               ne glede na strankarske barve in ne glede na koalicijo in opozicijo.</p>
               <p>Moram iskreno povedati, da vlada takrat oziroma prej ni bila vedno tako naklonjena,
               vendar je pritisk iz te dvorane bil dovolj velik, da je potem tudi prišlo do te
               ustanovitve. Seveda vsaka taka institucija rabi sredstva za svoje delo, prostorske
               možnosti, kadrovski potencial. Vse se v prvih mesecih ni moglo realizirati. Ustanova
               je rasla postopoma in rasla bo še naprej in se razvijala tudi s pomočjo sredstev, ki
               jih omogoča to poroštvo, ki ga bomo danes v državnem zboru sprejeli.</p>
               <p>Predlagatelji tega zakona so sprva predlagali poroštvo v višini milijarde in 500
               milijonov tolarjev. Ko pa smo v poslanski skupini Socialnih demokratov videli, kako
               se je glavni tajnik Univerze na Primorskem na matičnem odboru zavzemal za to, da bi
               potrebovali vsaj še dobrih 400 milijonov tolarjev za projekte, ki so že pripravljeni,
               je potem poslanska skupina Socialnih demokratov vložila amandma in povišala poroštvo
               z milijarde 500 milijonov tolarjev na milijardo 932 milijonov tolarjev. Se je pa res
               zgodila takrat tipkarska napaka, in sicer po moji krivdi, da so odpadle tri ničle,
               čeprav je bilo iz obrazložitve tega amandmaja jasno razvidno, da smo predlagali
               povišanje za 432 milijonov tolarjev. To smo potem s popravkom amandmaja tudi
               sanirali. Tako da smo, bi rekel, tudi iz opozicije aktivno prispevali k temu predlogu
               zakona, čeprav bi imel željo, da bi nas kolegi iz koalicije, vsaj primorske poslance,
               že na samem začetku povabili k sodelovanju. S tem poroštvom bo omogočeno, da bo svoje
               prostore dobila fakulteta za humanistične študije, rektorat, turistika, center za
               jezike, pedagoška fakulteta in fakulteta za menedžment. Verjamem pa, da bo treba za
               prostorske in kadrovske ter druge potrebe te univerze tudi v prihodnje zagotavljati
               sredstva, tako kot jih je treba zagotavljati za druge investicije prve in druge
               oziroma ljubljanske in mariborske univerze.</p>
               <p>Vesel sem, da bo danes državni zbor sprejel ta zakon in poroštvo za nadaljnji razvoj
               univerze na Primorskem. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Besedo ima še predstavnik vlade, gospod minister. Izvolite.</p>
            </sp>
            <sp who="SDZ4:ZupanJure">

               <speaker>DR. JURE ZUPAN:</speaker>

               <p>Hvala lepa, gospod predsednik. Spoštovana poslanka in spoštovani poslanci! Vesel sem
               podpore, ki jo je ta zakon deležen. Dejstvo je, da v bistvu ne smemo govoriti o
               popravljanju nekih krivic, ker je dejstvo, da smo sedaj pač dali ta denar, takrat, ko
               je bilo, recimo temu, tista potreba, ko se je univerza ustanovila. Če povsem načelno
               pogledamo, je seveda smiselno, tako kot nekemu otroku na začetku ne damo vsega takoj,
               ko se nek organizem razvija in ko vidi svoje potrebe, ko začne sam iskati, ko začne
               sam rasti, da dejansko pogleda, kje so prave potrebe, kje so stičišča, kje so žarišča
               dela, in potem se tudi potrebe bistveno bolje in bistveno bolj ekonomično izrazijo.
               Zaradi tega mislim, da je to zelo primeren čas. Mislim, da ste vse poslanke in
               poslanci to tudi uvideli, zato ste tudi podprli. Hvaležen sem tudi za dodatek, ki je
               bil k amandmaju, ne zaradi tega, ker ne bi hoteli dati, vemo pa, seveda, da denarja
               tudi sedaj ni dovolj, to je treba povedati, univerze se razvijajo, univerze živijo.
               Sam sem zelo vesel, ko sem slišal, da tudi krajevne skupnosti že odstopajo zemljišča,
               se pravi, imajo dolgoročne načrte s svojim planiranjem v kadre, v izobrazbo. Opozoril
               bi vas na to, da bo v naslednjih fazi prišlo do prerazporeditve oziroma namembnosti
               strukturnih skladov, da bomo dali več v infrastrukturo vzgoje, izobraževanja,
               raziskav in podobnega. Univerze sodijo v to infrastrukturo. Menimo, da bomo skupaj s
               pripravljenimi projekti ne samo, da bi dajala samo vlada ali da bi dejala samo
               Evropa, pomembno je, da bomo dejali vsi skupaj, torej lokalne skupnosti, lokalno
               gospodarstvo in temu primerno država. To pomeni, da smo šele na začetku poti in tudi
               potem kasneje, ko bomo to reševali v okviru strukturnih skladov, menim, da bi bilo
               takrat smiselno, da bi tisti, ki delujejo na lokalnih področjih, se zavedali tega, da
               mora biti poleg sredstev pripravljeno tudi še veliko več, torej načrti, dovoljenja in
               podobne reči, kar ponavadi zahteva še skoraj več časa kot samo sprejetje nekega
               zakona v državnem zboru.</p>
               <p>Kljub vsemu se vam za to podporo zelo lepo zahvaljujem in upam, da bomo vsi skupaj
               uživali sadove primorske univerze in njihovih študentov. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKAJATI:</speaker>

               <p>Hvala gospodu ministru. Ker določen čas za razpravo še ni potekel, sprašujem, ali
               želi na podlagi prvega odstavka 71. člena poslovnika še kdo razpravljati? Gospa
               Pečan. Še kdo? Černač, Bevk. Gospod minister, vi se tudi lahko še javite, če želite.
               Še kdo? Imamo torej tri prijavljene. Gospa Pečanova, izvolite, imate besedo. Po pet
               minut vsak.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Hvala lepa. Saj ne bomo porabila pet minut. Rada bi samo povedala ali pa bom rekla
               raje ponovila tisto kar sem rekla takrat, ko smo obravnavali ta zakon v drugem
               branju. Univerza na Primorskem je projekt vseh Primorcev in Univerza na Primorskem in
               ta zakon o poroštvu bi moral biti tudi projekt vseh primorskih poslancev. Tudi takrat
               sem že povedala, da je samo po sebi umevno in razumljivo, da se je Univerza na
               Primorskem, vodstvo, da se je obrnilo na koalicijskega poslanca, da bi vložil ta
               zakon. Zaradi tega in tudi samo po sebi je umevno, da je takrat, ko je Univerza na
               Primorskem imela že izdelan program razvoja, ko ima dokaj daleč izdelane tudi že
               nekatere celo idejne projekte za gradnjo infrastrukture, da je stvar dozorela, da
               lahko sploh državni zbor razpravlja in odloča o podelitvi garancije brez
               kakršnegakoli papirja, kar se je dogajalo leta 2003. Menim, da državni zbor na pobudo
               poslancev, ne samo vlada Republike Slovenije, ki tudi v tem primeru se ni lotila
               priprave in sprejema zakona o poroštvu za to univerzo, da ni bilo zrelo takrat, da bi
               lahko leta 2003 sprejemali zakon o poroštvu tudi za primorsko univerzo. Sedaj je
               zrelo, ker je univerza že zelo daleč prišla s svojimi programi, tudi ve, kje bo kaj
               gradila, ve, kaj bo gradila, ima že tudi študijske programe zelo daleč izdelane. Tako
               da so stvari sedaj dozorele v tem času. Zato moram reči, da se mi zdi nekorektno
               govoriti o tem, da projekti - kljub temu, da nekateri niso takega mišljenja v tem
               državnem zboru, pa tudi sicer -, ki so izrazito regionalno, deželno umeščeni, kjer
               smo konec koncev - upam, da ne bom koga užalila - vendarle edini klub poslancev, ki
               smo do sedaj dokaj dobro držali skupaj, sedaj se pa tukaj, Srbi bi rekli,
               <q>"prepucavamo"</q> - ne vem slovenskega izraza za to -, tekmujemo v tem, kdo ima večje
               zasluge, kdo je bolj pameten, zakaj v preteklosti nečesa nismo naredili. Mislim, da
               bi bilo vendarle prav, da enkrat kdaj pa kdaj kakšno stvar tudi odmolčimo, čeprav nas
               zelo srbi in mika, da bi to rekli. In morate priznati, kolegi primorski poslanci in
               primorska poslanka, da z moje strani niste slišali očitka, dokler niste sami izzvali
               tega, da sem morala odreagirati. Ni korektno na tak način se pogovarjati. In zaradi
               tega sem želela besedo zdajle, da lahko to povem: držati moramo skupaj, tako kot so
               Primorci držali skupaj pod italijanskim fašizmom. Ne glede na to, za kakšno stvar
               gre, Primorci bomo dosegli enoten razvoj, da bomo od Bovca pa do Pirana približno
               enako razviti, da bomo imeli enake možnosti, da se ne bo treba prebivalcem Soške
               doline izseljevati zaradi tega, da bodo lahko dobili primeren kos kruha. Samo to
               hočem povedati. Ne želim nikomur očitati česarkoli. Da ne bi kdo narobe razumel, da
               gre tu za kakršnokoli asociacijo na današnji dan. Ne, govorim o tem, da je Primorska
               bila vedno enotna, in bodimo enotni še naprej. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Černač, izvolite.</p>
            </sp>
            <sp who="SDZ4:ČernačZvonko">

               <speaker>ZVONKO ČERNAČ:</speaker>

               <p>Hvala. Ne vem, zakaj je pri vas tak občutek, spoštovana kolegica. Pri meni ni takega
               občutka; če pa je pri vas, je pač to vaš problem, ne moj. Jaz se samo bojim, da ne
               bom s tem, kar bom povedal, spet izzval cenjenega kolega, da ga ne omenjam še enkrat,
               kako sem nekorekten oziroma kako govorim grobe besede, kot sem bil zadnjič ob drugi
               obravnavi tega zakona, ko sem povedal gola dejstva. Če pa so dejstva tista, ki so
               nekorektna, ki so nemoralna, ki bolijo, potem oprostite. Dejstva so dejstva in za to
               govornico jih imam pravico povedati. Žalil nisem nikogar in ga tudi v bodoče ne
               nameravam. Kaj dosti več ste si vi že kdaj privoščili. Tudi mene je zabolelo, ker sem
               tudi jaz del tega skupa, pa sem bil tiho, sem vam povedal že zadnjič - sem bil tiho,
               čeprav me je močno srbel jezik.</p>
               <p>Zdaj pa glede zadeve in o tem, kdo govori in kdo zavaja in ne vem kaj. Univerza na
               Primorskem je tretja državna univerza. Res je, da z zelo močno poudarjeno regionalno
               komponento, ampak je le državna univerza in kot taka mora biti enakovredna ostalima
               dvema državnima univerzama. Tisti trenutek, ko je bila v državnem zboru ustanovljena,
               je s tem dobila te pogoje. In ni nobenega opravičila za to, da se v letu 2003 njen
               status ni dokončno uredil. Ga ni, in to je dejstvo. Leta 2002 v zakonu o temeljnih
               razvojnih programih, v poglavju rimska 21, jasno piše Univerza na Primorskem, odlok o
               ustanovitvi januarja 2003 v tem državnem zboru, zakon o poroštvu za Maribor in
               Ljubljano, julij 2003. Zdaj mi vi povejte, ali jaz govorim neumnosti ali kdo drugi.
               Tako pač je. In zakaj se to ni uredilo, jaz ne vem. In tudi ni pomembno. Jaz sem samo
               povedal, da me veseli, da so nekaterih zdaj dosti bolj angažirali, kot so bili takrat
               in v tej zvezi je omenil gospoda Bevka, ki je vložil tukaj amandma. Super. Nič
               slabega. In tudi nič slabega nisem rekel o tem. Povedal sem gola dejstva. Saj ta
               univerza ni nastala iz nič. Vsi to vemo, saj združuje članice, ki so že v tistem
               trenutku delovale. In vse te članice so že imele potrebe: fakulteta za humanistične
               študije, menedžment, pedagoška, turistika, vse to je takrat že funkcioniralo, visoka
               šola za zdravstvo, ki je ne glede nato, da se zdaj ta zakon sprejema, že uredila
               svoje prostorske probleme tudi ob izdatni pomoči vaše lokalne skupnosti gospa
               Pečanova. Tako je. To jaz ne vem, jaz vem tisto, kar lahko preberem in iz tistega
               sklepam. In izrecno sem poudaril, da je bolje pozno kot nikoli in povedal, da je
               zadnji čas, da se na tak način pristopa k tej materiji kot bi se moralo že leta 2003.
               To je vse. To so gola dejstva. Jaz osebno ocenjujem, da je pa ta podpora, ki jo je ta
               zakon deležen v državnem zboru, dobra popotnica nadaljnjemu razvoju univerze in
               menim, da bo glede na sposobnosti lastnega angažiranja, ki ga je pokazala do zdaj od
               ustanovitve dalje v preteklih teh letih, ko se je zelo močno povezala z
               gospodarstvom, dosti bolj kot ostali dve univerzi, da bo sposobna tudi ta sredstva na
               najbolj racionalen način uporabiti. To sem trdno prepričan in menim, da se bo to tako
               tudi zgodilo. Nihče me ni angažiral za to, da bi si prizadeval za ta zakon. Jaz sem
               enostavno padel kot nadomestni član namesto kolege Jerovška lani maja na odboru od
               kolega Mogeta, ki je bil v Kopru. Tam je bil sprejet sklep, da se je potrebno
               angažirati za to zadevo. To je vse. Nihče drug me ni pri tej stvari spodbudil, ampak
               kolegice in kolegi iz tega državnega zbora, ki so tak sklep sprejeli. Hvala lepa.
           </p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. In še gospod Bevk. Izvolite.</p>
            </sp>
            <sp who="SDZ4:BevkSamo">

               <speaker>SAMO BEVK:</speaker>

               <p>Hvala lepa. Ne glede na to, kaj je bilo narejeno, kaj ni bilo narejeno, kaj bi še
               lahko bilo narejeno, pa ni bilo, je dejstvo, da je državni zbor na predlog vlade
               Republike Slovenije, katere sestavni del smo bili tudi mi socialni demokrati, 29.
               januarja 2003 sprejel odlok o ustanovitvi Univerze na Primorskem in ustanovil
               primorsko univerzo, in to po več kot 11 letnih prizadevanjih. Prva ideja za
               ustanovitev primorske univerze sega v leto 1992. In po enajstih letih prizadevanj je
               univerza tudi formalnopravno nastala in bila ustanovljena z odlokom, ki ga je sprejel
               državni zbor. In to je zasluga tudi vlade, ki je bila v mandatu 2000-2004, ob krepki
               podpori, kot sem že prej povedal, poslank in poslancev kluba primorskih poslancev, ne
               glede na to, ali so prišli iz opozicije ali koalicije. Sovpadlo je slučajno tudi to,
               da je bila takrat ministrica za to področje s Primorske, dr. Lucija Čok, in tudi ona
               ima veliko zaslug, da je primorska univerza bila tudi takrat ustanovljena. Sedaj pa
               ne bom pogreval, kaj bi se še dalo narediti, kaj ne. Dejansko je bila univerza v
               prejšnjem mandatu, leta 2003, po enajstletnih prizadevanjih tudi ustanovljena. Hvala
               lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. S tem zaključujem razpravo. Ker k predlogu zakona ni bilo vloženih
               amandmajev, razprava o posameznih členih ni možna. Glasovanje o zakonu bomo v skladu
               s časovnim potekom seje zbora opravili danes v okviru glasovanj, pol uri po končani
               25. točki dnevnega reda. S tem prekinjam to točko dnevnega reda.</p>
               <p>Prehajamo na <title>25. TOČKO DNEVNEGA REDA - NA OBRAVNAVO PREDLOGA SKLEPA O VIŠINI
                  SREDSTEV, KI PRIPADAJO POSAMEZNI POLITIČNI STRANKI IZ SREDSTEV DRŽAVNEGA PRORAČUNA
                  V LETU 2006.</title> Vlada Republike Slovenije je v obravnavo zboru predložila
               predlog razdelitve sredstev, namenjenih sofinanciranju strank v letu 2006. V zvezi s
               tem je matični odbor za notranjo politiko, javno upravo in pravosodje zboru predložil
               v razpravo in sprejem predlog sklepa. Besedo dajem predsednici odbora, gospe Mojci
               Kucler Dolinar, da predstavi oba sklepa.</p>
            </sp>
            <sp who="SDZ4:KuclerDolinarMojca">

               <speaker>MOJCA KUCLER DOLINAR:</speaker>

               <p>Hvala lepa. Lep pozdrav vsem skupaj! Odbor za notranjo politiko, javno upravo in
               pravosodje je na svoji 17. seji obravnaval predlog razdelitve sredstev, namenjenih
               sofinanciranju političnih strank v letu 2006, ki ga je državnemu zboru Republike
               Slovenije predložila vlada Republike Slovenije. Predstavnica generalnega sekretariata
               vlade je povedala, da je vlada predlog pripravila v skladu z državnim proračunom za
               leto 2006, ki določa obseg sredstev za ta namen, ter v skladu z zakonom o političnih
               strankah, ki določa ključ za delitev sredstev med posameznimi političnimi strankami
               glede na njihov uspeh na volitvah. Članice in člani odbora o predlogu sklepa niso
               razpravljali. Nato pa je odbor na podlagi predloga vlade pripravil predlog sklepa o
               višini sredstev, ki ji pripadajo posamezni politični stranki, ki je tudi sestavni del
               tega poročila. Državnemu zboru pa predlaga, da ga na svoji seji na podlagi 171. člena
               poslovnika obravnava in tudi sprejme. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala, gospe Kuclerjevi. Sleda predstavitev stališč poslanskih skupin. Najprej bo
               gospod Vili Rezman predstavil stališča poslanske skupine demokratične stranke
               upokojencev Slovenije. Prosim.</p>
            </sp>
            <sp who="SDZ4:RezmanVili">

               <speaker>VILI REZMAN:</speaker>

               <p>Hvala lepa, gospod predsednik. Ne samo najprej, verjetno tudi edini. Zdi se, da
               takrat, kadar si stranke delijo denar, to zveni tako samoumevno, da ni potrebe po
               razpravljanju. Mi v poslanski skupini nismo bili čisto takšnega mnenja, čeprav vemo,
               da je politična bit in bistvo dogajanj tudi v Sloveniji tisto, kar določa življenje
               pri nas bodisi na enem, drugem, tretjem gospodarskem, socialnem, zdravstvenem ali
               kateremkoli že področju. To niti ni morebiti najslabše, morebiti je še slabše to, da
               pa politiko določa bit in bistvo posamičnih strank. Te stranke niso imele doslej,
               žal, dovolj volje, da bi se zamislile nad tem, ali je prav, da se tako samoumevno in
               tako rutinsko ta sredstva delijo, pri čemer mi pač ocenjujemo, da prihaja do
               določenih diskriminacij. Mi sicer bomo podprli predlog sklepa, ker vemo, da tisti, ki
               se ukvarjajo s politiko, potrebujejo tudi določena sredstva za to, da lahko to počno,
               sodimo pa, da je temelj, na osnovi katerega se ta sredstva delijo, zgrešen oziroma je
               diskriminatoren. Zato me tudi morebiti malce čudi, da napovedanih s strani naših
               narodnih skupnosti ni ta trenutek prisotnih, ker se prav njim zgodi najbrž največja
               krivica.</p>
               <p>Gre za to, da zakon o političnih strankah govori o tem, kdo je lahko financiran na
               osnovi volilnega izida oziroma volilnega rezultata. Žal je tako, da tisti, ki so v
               parlamentu, ki so bili izvoljeni, ko govorimo o narodnih skupnostih, niso
               financirani, če pogledate na ta spisek, da so pa lahko financirani nekateri, ki so
               volitve izgubili. Takšen zakon pač imamo. Mi sodimo, da je treba zakon spremeniti ali
               pa se v kakšnem drugem zakonu tega lotiti. Gre namreč za to, da je lakonični odgovor,
               češ, zakon o političnih strankah ne more urejati financiranja tistih, ki niso
               organizirani v politične stranke, potem bi se pač naj bodisi glasoval drugače, naj
               gre za zakon o političnih subjektih, ali se naj uredi to v kakšnem drugem zakonu. Še
               bolj dramatično je to na nivoju lokalnih skupnostih, kjer imamo v naših lokalnih
               skupnostih celo takšne občinske svete, ki so sestavljeni iz samih neodvisnih
               svetnikov in svetnic, ki ne morejo dobiti financ na osnovi volilnega rezultata, lahko
               pa jih tisti, ki so te volitve izgubili, niso prišli torej v občinske svete, dobijo,
               če imajo za vsaj pol mandata volilnih glasov. Torej, to je bil naš edini namen, da
               smo se danes prijavili k diskusiji.</p>
               <p>Da opozorimo, da je pravni temelj, na osnovi katerega bomo današnji sklep sprejeli,
               slab, da je diskriminatoren in apeliramo na vlado ali pa tudi na koga drugega, da se
               zamisli nad tem in morebiti pripravi še kakšen zakon, ki bo omogočil, da bodo vsi
               tisti, ki so na volitvah uspešni, ki potem tudi vodijo, kreirajo politiko lahko za
               svoje delo ustrezno dobili materialno in finančno satisfakcijo.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala, gospodu Rezmanu. Končali smo s predstavitvijo stališč poslanskih skupin.
               Prehajamo na razpravo poslancev. Gospod Rezman, če želite še? Se odpoveduje. Drugih
               razpravljavcev nimam na seznamu. Ker določen čas za razpravo še ni potekel, sprašujem
               ali želi na podlagi prvega odstavka 71. člena poslovnika še kdo razpravljati? <stage xml:id="Redna-14-2006-03-06.stage15">(Ne.)</stage>
               Zaključujem razpravo. O predlaganem sklepu bomo v skladu s časovnim potekom seje
               zbora odločali danes v okviru glasovanj, to je ob 15. uri. Prekinjam to točko
               dnevnega reda. Vidimo se ob 15. uri.</p>
               <stage type="time">(Seja je bila prekinjena ob 14.26 uri in se je nadaljevala ob 15.01 uri.)</stage>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Spoštovane poslanke, spoštovani poslanci! Nadaljujemo s sejo državnega zbora.
               Prehajamo na glasovanje zbora o predlogih odločitev. Preden preidemo na glasovanje
               prosim poslanke in poslance, da preverijo delovanje glasovalne naprave, in sicer mora
               na desni strani vložene kartice goreti oranžna lučka. Ugotavljam, da glasovalne
               naprave delujejo.</p>
               <p>Nadaljujemo s <title>prekinjeno 14. točko dnevnega reda</title>, to je <title>z obravnavo
                  predloga zakona o spremembah in dopolnitvah zakona o obveznih zavarovanjih v
                  prometu.</title> Nadaljujemo z drugo obravnavo, to je z odločanjem o vloženih
               amandmajih. Prehajamo na odločanje o amandmaju poslanske skupine SDS, NSi in SLS k
               15. členu. Glasujemo. Glasovanje o amandmaju teče. Navzočih je 58 poslank in
               poslancev, za jih je glasovalo 51, proti 4.</p>
               <p><stage xml:id="Redna-14-2006-03-06.stage17">(Za je glasovalo 51.)</stage> <stage xml:id="Redna-14-2006-03-06.stage18">(Proti 4.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju poslanskih skupin SDS, NSi in SLS k 28. členu.
               Glasujemo. Glasovanje teče. Navzočih je 59 poslank in poslancev, za jih je glasovalo
               50, proti 3.</p>
               <p><stage xml:id="Redna-14-2006-03-06.stage19">(Za je glasovalo 50.)</stage> <stage xml:id="Redna-14-2006-03-06.stage20">(Proti 3.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju poslanskih skupin SDS, NSi in SLS k 30. členu.
               Glasujemo. Glasovanje o amandmaju teče. Navzočih je 58 poslank in poslancev, za jih
               je glasovalo 49, proti 4.</p>
               <p><stage xml:id="Redna-14-2006-03-06.stage21">(Za jih je glasovalo 49.)</stage> <stage xml:id="Redna-14-2006-03-06.stage22">(Proti 4.)</stage></p>
               <p>Ugotavljam, da je amandma sprejet.</p>
               <p>Prehajamo na odločanje o amandmaju poslanskih skupin SDS, NSi in SLS k 30.b členu.
               Glasujemo. Glasovanje o amandmaju teče. Navzočih je 58 poslank in poslancev, za jih
               je glasovalo 49, proti 3.</p>
               <p><stage xml:id="Redna-14-2006-03-06.stage23">(Za je glasovalo 49.)</stage> <stage xml:id="Redna-14-2006-03-06.stage24">(Proti 3.)</stage></p>
               <p>Ugotavljam da je amandma sprejet.</p>
               <p>Končali smo z glasovanjem o amandmajih in z drugo obravnavo predloga zakona v okviru
               skrajšanega postopka. S tem zaključujem to točko dnevnega <gap n="..."/><stage xml:id="Redna-14-2006-03-06.stage25">/Vmesno govorjenje./</stage><gap n="..."/>
               Prehajamo na tretjo obravnavo predloga zakona. Ugotavljam, da je zbor v drugi
               obravnavi sprejel amandmaje k 15., 28. in 30. in 30.a členu dopolnjenega predloga
               zakona. Sprašujem kvalificirane predlagatelje ali nameravajo k tem členom vložiti
               amandma. Prosim. Je kakšen amandma napovedan? <stage xml:id="Redna-14-2006-03-06.stage26">(Ni.)</stage> Ugotavljam, da v tretji obravnavi
               ni bilo vloženih amandmajev.</p>
               <p>Na podlagi petega odstavka 140. člena poslovnika državnega zbora v zvezi z
               usklajenostjo zakona dajem besedo predstavniku vlade. Obveščen sem, da imate že na
               klopeh uskladitveni amandma k 22. členu, ravnokar pa prihaja na klopi tudi
               uskladitveni amandma vlade Republike Slovenije k 3. členu. Predlagam, da nekaj minut
               počakamo, da bo amandma do konca razdeljen.</p>
               <stage type="time">(Seja je bila prekinjena ob 15.06 uri in se je nadaljevala ob 15.08 uri.)</stage>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Spoštovane poslanke in spoštovani poslanci, pred sabo imamo torej dva uskladitvena
               amandmaja, ki odpravljata neusklajenost, ki je nastala zaradi sprememb členov, ki so
               nastali na matičnem delovnem telesu in jih v kasnejših fazah ni bilo mogoče
               odpraviti.</p>
               <p>Odpiram razpravo o uskladitvenih amandmajih. Kdo želi besedo? <stage xml:id="Redna-14-2006-03-06.stage28">(Nihče.)</stage> Zaključujem
               razpravo o uskladitvenih amandmajih.</p>
               <p>Prehajamo na glasovanje o uskladitvenem amandmaju vlade k 3. členu. Glasujemo.
               Navzočih je 62 poslank in poslancev, za je glasovalo 47, proti 3.</p>
               <p><stage xml:id="Redna-14-2006-03-06.stage29">(Za je glasovalo 47.)</stage> <stage xml:id="Redna-14-2006-03-06.stage30">(Proti 3.)</stage></p>
               <p>Ugotavljam, da je uskladitveni amandma k 3. členu sprejet.</p>
               <p>Prehajamo na glasovanje o uskladitvenem amandmaju k 22. členu. Glasujemo. Navzočih
               je 65 poslank in poslancev, za je glasovalo 48, proti 3.</p>
               <p><stage xml:id="Redna-14-2006-03-06.stage31">(Za je glasovalo 48.)</stage> <stage xml:id="Redna-14-2006-03-06.stage32">(Proti 3.)</stage></p>
               <p>Ugotavljam, da je uskladitveni amandma k 22. členu sprejet.</p>
               <p>Prehajamo na odločanje o predlogu zakona v celoti. Obrazložitev glasu v imenu
               poslanske skupine, gospod Barovič, izvolite.</p>
            </sp>
            <sp who="SDZ4:BarovičBogdan">

               <speaker>BOGDAN BAROVIČ:</speaker>

               <p>Hvala lepa. V poslanski skupini Slovenske nacionalne stranke smo absolutno
               prepričani, prvič, da ta zakon sploh ne bi smel potekati po skrajšanem postopku, zato
               ker vsebinsko posega v toliko členov in v takšni meri, da je absolutno nesprejemljiv
               način in postopek. Drugič, ta zakon zavaja, kajti ne posega in ne izpolnjuje ciljev,
               ki jih navaja med cilji in oceno stanja, temveč posega na vsa druga področja, samo na
               ta ne. Če bo ta zakon sprejet, v imenu Slovenske nacionalne stranke povem, da bomo
               prosili za presojo ustavno sodišče. Sploh pa zaradi tega, ker smo prepričani, da krši
               osnovno ustavno načelo o zajamčenih podatkih oziroma o zajamčeni tajnosti podatkov
               občanov in občank.</p>
            </sp>
            <sp who="SDZ4:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Želi še kdo obrazložiti glas? V svojem imenu? <stage xml:id="Redna-14-2006-03-06.stage33">(Nihče.)</stage> Prehajamo na
               glasovanja o zakonu v celoti. Glasovanje. Navzočih je 64 poslank in poslancev, za je
               glasovalo 49, proti 9.</p>
               <p><stage xml:id="Redna-14-2006-03-06.stage34">(Za je glasovalo 49.)</stage> <stage xml:id="Redna-14-2006-03-06.stage35">(Proti 9.)</stage></p>
               <p>Ugotavljam, da je zakon v celoti sprejet.</p>
               <p>S tem zaključujem to točko dnevnega reda.</p>
               <p>Nadaljujemo s prekinjeno <title>18. točko dnevnega reda,</title> to je z <title>obravnavo
                  predloga zakona o spremembah in dopolnitvah zakona o vojnih veteranih.</title> Nadaljujemo z <title>drugo obravnavo,</title> to je z odločanjem o vloženih
               amandmajih. Prehajamo na 2. člen, in sicer imamo pri 2. členu tri amandmaje.
               Prehajamo najprej na odločanje o prvem amandmaju predlagateljev poslanske skupine
               Socialnih demokratov k 2. členu. Glasujemo. Navzočih je 63 poslank in poslancev, za
               je glasovalo 18, proti 40.</p>
               <p><stage xml:id="Redna-14-2006-03-06.stage36">(Za je glasovalo 18.)</stage> <stage xml:id="Redna-14-2006-03-06.stage37">(Proti 40.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o drugem amandmaju predlagateljev poslanske skupine Socialnih
               demokratov k 2. členu. Glasujemo. Navzočih je 64 poslank in poslancev, za je
               glasovalo 18, proti 41.</p>
               <p><stage xml:id="Redna-14-2006-03-06.stage38">(Za je glasovalo 18.)</stage><stage xml:id="Redna-14-2006-03-06.stage39">(Proti 41.)</stage></p>
               <p>Ugotavljam, da amandma ni sprejet.</p>
               <p>Prehajamo na odločanje o tretjem amandmaju predlagateljev poslanskih skupin SDS, NSi
               in SLS k 2. členu. Glasujemo. Navzočih je 62 poslank in poslancev, za je glasovalo
               53, proti 1.</p>
               <p><stage xml:id="Redna-14-2006-03-06.stage40">(Za je glasovalo 53.)</stage> <stage xml:id="Redna-14-2006-03-06.stage41">(Proti 1.)</stage></p>
               <p>Ugotavljam, da je amandma sprejet.</p>
               <p>Prehajamo na 9. člen, in sicer na odločanje o amandmaju poslanske skupine LDS k 9.
               členu. Želi kdo obrazložiti glas v imenu poslanske skupine? Gospa Širca.</p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p>Hvala lepa. Amandma, ki je pred vami in za katerega menimo, da ga je potrebno
               podpreti, spreminja položaj zveze borcev NOB. Pravzaprav predlog, kot ga je
               pripravila vlada, razumemo tudi kot spreminjanje vrednotenja NOB. To ni sicer nič
               novega. S tem smo se srečali že pri obravnavi o proračunu o financiranju tistih, ki
               so tvorno prispevali k temu, da živimo na svoji zemlji. Ko smo obravnavali proračun,
               smo opazili, da je marsikatero združenje in društvo, ki skrbi za spomin, podhranjeno
               in bistveno manj financirano, kot je bilo nekoč. Ampak to, kar prinaša ta amandma, je
               možnost, da bi vsak minister po svoji lastni presoji določal merila, kako in na
               kakšen način naj bi se financirale zveze društev borcev. Ta diskrecijska pravica je
               za nas nesprejemljiva. Pušča ministra svojim lastnim vrednotam in vrednotenju in
               hkrati iz prakse, ki jo poznamo, se bojimo tudi, da bo to vrednotenje šlo v smer,
               kjer se bo spomin vse bolj brisal. Rečeno je bilo, ko smo odpirali ta vprašanja, in
               to večkrat v preteklosti, da saj konec koncev ni to poglavje tako pomembno, ker borci
               in borke odhajajo. Ne glede na to, da odhajajo, in ne glede na to, da umirajo, s tem
               ni prav, da na tak način se tudi briše in umika njihova vloga, ki je bila v zgodovini
               bolj pomembna, kot danes nekdo hoče videti in priznati v vseh svojih razsežnostih.
               Prosim, če bi podprli, da se člen črta. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. V imenu poslanske skupine gospod Potrč.</p>
            </sp>
            <sp who="SDZ4:PotrčMiran">

               <speaker>MIRAN POTRČ:</speaker>

               <p>Hvala lepa. Poslanska skupina Socialnih demokratov je prepričana, da je predlagani 9.
               člen, o katerem razpravljamo, nepotreben predvsem pa, da je nesprejemljiv.</p>
               <p>Nepotreben je zato, ker je sistem financiranja vseh veteranskih organizacij urejen v
               1. členu in obstoja možnost, da se veteranskim organizacijam da pravica in status, da
               delujejo v javnem interesu in se jih na ta način tudi financira.</p>
               <p>Nesprejemljiv pa je zato, ker zavestno, ne me prepričevati, da ni zavestno in hote
               ta vlada, jaz upam, da ne tudi koalicija v celoti, spreminja dejanski položaj z tem
               amandmajem zveze združenj borcev narodno osvobodilne borbe. Mi se istočasno v tem
               državnem zboru tudi s pomočjo vseh parlamentarnih strank trudimo, kako
               objektivizirati nekatera vprašanja, tu pa prihaja do predloga, po katerem bo
               izključno članstvo v veterinarski organizaciji kot veterana, ne pa tudi članstvo vseh
               drugih, ki smo člani zveze združenj borcev, igralo pomembno vlogo pri financiranju te
               organizacije. To ima za posledico, da ne priznavamo, da temeljni smisel delovanja te
               organizacije ni financiranje pravic članov, to je urejeno drugje, ampak je
               zagotavljanje nekaterih ciljev in dejavnosti, kot so: gojiti in utrjevati domoljubna,
               uporniška, protifašistična izročila slovenskega naroda, skrbeti za ohranjanje in
               posredovanje zgodovinske resnice o narodnoosvobodilnem boju in podobno. To
               uresničujejo ne samo tisti člani zveze združenj borcev, ki so neposredno udeleženci
               partizanskega upora in druge svetovne vojne, ampak tudi vsi drugi. In če ne smejo
               biti s tem namenom upoštevani v sistemu financiranja, potem je to želja, da ta vlada
               in vladna koalicija zmanjšuje pomen takšnih vsebin, kar je po mojem trdnem
               prepričanju v nasprotju z zgodovinsko resnico, pa tudi z željo po tem, da bi s
               pozitivno tradicijo antifašizma utrjevali položaj in vrednote Slovenije v okviru
               Evropske unije. Jaz imam še vedno minimalno upanje, da boste poslanke in poslanci
               koalicije spoznali napačno usmeritev in glasovali za predlagani amandma.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Capuder, v imenu Nove Slovenije.</p>
            </sp>
            <sp who="SDZ4:CapuderFranc">

               <speaker>MAG. FRANC CAPUDER:</speaker>

               <p>Hvala lepa. Borci NOB so po konceptu tega zakona vojni veterani. Financiranje
               organizacije vojnih veteranov je urejeno v 1. členu tega zakona. In v naši stranki
               mislimo, če je urejeno tam, na način, kot je to zapisano, potem je treba zaključiti
               financiranje po posebnem zakonu, ki velja še iz bivše Jugoslavije, ki ureja
               financiranje te zveze. 9. člen tega zakona, sedaj noveliranega zakona, dela zakon o
               vojnih veteranih tako konsistenten. Strinjamo se in podpiramo rešitev v 1. členu
               novele tega zakona, da se kot merilo za dodelitev sredstev upošteva zlasti program
               društva ali zveze vojnih veteranov, število članov, se pravi, vojnih veteranov samih,
               in premoženje, ki ga ima v lasti društvo ali zveza vojnih veteranov. Zakon o vojnih
               veteranih se v določbah, kjer so določene posebne pravice vojnih veteranov, prav nič
               ne spreminja. Prepričani smo, da bodo imeli posamezni veterani iz vrst zveze borcev
               še naprej priznane vse pravice, ki so jim bile priznane že sedaj, pa čeprav se uvede
               nov 9. člen, ki ukinja zakon o financiranju zveze združenj borcev NOB kot
               organizacije oziroma društva v javnem interesu. Pravice in dolžnosti društva oziroma
               organizacije pa bodo oziroma morajo biti enake pravicam ostalih društev, ki jim je
               priznan ta poseben status. In to se nam zdi pravično.</p>
               <p>Sam osebno in tudi kolegi v Novi Sloveniji ne vidimo nobene potrebe, da bi imela
               organizacija borcev drugačen ali bolj privilegiran status proti ostalim veteranskim
               društvom, ki jim je tudi priznan status društva vojnih veteranov v javnem interesu.
               Mi amandmaju nasprotujemo.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospod Prijatelj, v imenu Slovenske nacionalne stranke. Prosim.</p>
            </sp>
            <sp who="SDZ4:PrijateljSrečko">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Ta amandma preprosto mora biti sprejet, v
               nasprotnem bo kršen 18. člen ustavnega zakona za izvedbo temeljne listine o
               samostojnosti in neodvisnosti Republike Slovenije. Na to bi želel opozoriti. Za vse
               tiste, ki ne vedo, kako bodo pritiskali, naj bodo vsaj toliko dosledni, da jim bo
               ustava sveta. In verjamem, da je v tej dvorani mnogo tistih, ki bi želeli zgodovino
               obrniti v povsem drugo stran, jo napisati mogoče z bolj črno-belimi črkami in
               verjamem, da je to tudi prvi korak k temu, da boste to začeli izvajati. Hvala.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Ali želi kdo obrazložiti glas v svojem imenu? Gospod Gulič. Izvolite.</p>
            </sp>
            <sp who="SDZ4:GuličAleš">

               <speaker>ALEŠ GULIČ:</speaker>

               <p>Spoštovani predsednik državnega zbora, cenjene kolegice in kolegi!</p>
               <p>Jaz mislim, da je treba amandma podpreti predvsem zaradi tega, ker je treba dobro
               prebrati, kaj se bi sicer z 9. členom ukinjalo. Ukinjala bi se pravica mnogim, ki so
               člani Zveze združenj borcev, približno 20 tisočim žrtvam, taboriščnikom, ukradenim
               otrokom, zapornikom, beguncem, vsem tistim, ki niso z orožjem sodelovali in nimajo
               status veterana. Zveza združenj borcev ni samo veteranska organizacija in je imela
               poseben status doslej in prav je, da ga ima. Vsi, ki sem jih prej naštel, nimajo
               posebnih krovnih organizacij in pravzaprav najdejo zatočišče znotraj Zveze združenj
               borcev.</p>
               <p>Ker se velikokrat sklicujemo na humanost in na človečnost, na to, da je treba
               vendarle poskrbeti tudi za vse tiste, ki so pripomogli k temu, da je danes Slovenija
               svobodna in samostojna, mislim, da je treba ta amandma podpreti. Jaz ga bom seveda z
               velikim veseljem in brez kančka dvoma podprl. Hvala lepa.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Gospa Pečanova.</p>
            </sp>
            <sp who="SDZ4:PečanBreda">

               <speaker>BREDA PEČAN:</speaker>

               <p>Hvala lepa. Nihče v razpravi ni trdil, da s tem 9. členom zakon odvzema pravice, ki
               jih imajo udeleženci narodnoosvobodilnega boja kot posamezniki. Ampak trdimo, da z
               uvedbo tega člena, s sprejemom tega člena oziroma z ukinitvijo zakona o financiranju
               organizacije združenja borcev in udeležencev narodnoosvobodilne borbe Slovenije
               ukinjamo posredno oziroma na dolg rok je to evidentno, že po tem, kar se je zgodilo
               pri sprejemu proračuna za leto 2005, rebalansa in proračuna za 2006, 2007, ko so bila
               praktično več kot razpolovljena sredstva za financiranje organizacij zveze združenj
               borcev, da se ukinja posredno tudi ohranjanje tradicij narodnoosvobodilnega boja in
               da je to pravzaprav namen te vlade. Ta vlada računa s tem, da ko bo enkrat konec
               praktično celotnega zastopstva zveze združenj borcev, ko borcev fizično ne bo več,
               pač ni več potrebna tradicija, ni več potrebno spominjanje na to, da je Slovenija
               osnovana na borbi teh ljudi, ki so štiri leta dajali svoje življenje na razpolago
               svojemu narodu, da bi prišli do svobode in da bi lahko imeli končno sedaj tudi s
               pomočjo veteranov osamosvojitvene vojne tudi samostojno in neodvisno državo
               Slovenijo. Menim, da je ta 9. člen zagotovo ukinitev tradicij narodno osvobodilne
               borbe, to je tistega, kar ta trenutna vlada pravzaprav želi doseči.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Jaz bi prosil, da se nekoliko umirite, je kot v čebelnjaku. Prosim gospod
               Kontič.</p>
            </sp>
            <sp who="SDZ4:KontičBojan">

               <speaker>BOJAN KONTIČ:</speaker>

               <p>Hvala lepa, gospod predsednik. Ne gre, da bi financiranje vezali zgolj na članstvo,
               ki ima status v upanju, da bodo borci kmalu izumrli in bo financiranje usahnilo. Kot
               sem že v razpravi povedal, smo na daljši rok vsi mrtvi. Tudi veterani vojne za
               Slovenijo, tudi vsi ostali. In to seveda posledično lahko pomeni, če bomo to vezali
               na članstvo, da takrat ko bo odšel zadnji iz teh vrst bo usahnilo tudi financiranje.</p>
               <p>Ne gre financiranje vezati tudi na voljo posameznega ministra v posamezni vladi. Mar
               bomo vedno znova, ko bomo sestavili vlado, pričakovali nova merila, nove kriterije,
               odvisno od naklonjenosti posameznega ministra, ki bo takrat vodil ta resor. Ne gre
               samo za financiranje pravic posameznic in posameznikov iz teh zvez, organizacij,
               društev. To se lahko celo strinjam in upam, da to ne bo okrnjeno. Ampak gre za
               financiranje delovanja. Delovanje pa je pomembno. Pomembno je predvsem tudi zaradi
               odnosa države do vzdrževanja spomenikov, obeležij, je slabo in ga zato nadomeščamo
               tudi znotraj teh organizacij. Iz razprave je bilo razvidno, da bom ta amandma podprl
               in to tudi napovedujem v tem trenutku.</p>
            </sp>
            <sp who="SDZ4:CukjatiFrance">

               <speaker>PREDSEDNIK FRANCE CUKJATI:</speaker>

               <p>Hvala. Želi še kdo obrazložiti glas v svojem imenu. Ne. Glasujemo. Glasovanje o
               amandmaju teče. Navzočih je 67 poslank in poslancev, za jih je glasovalo 24, proti
               41.</p>
               <p><stage xml:id="Redna-14-2006-03-06.stage42">(Za je glasovalo 24.)</stage> <stage xml:id="Redna-14-2006-03-06.stage43">(Proti 41.)</stage></p>
               <p>Ugotavljam, da amandma ni sprejet. Končali smo z glasovanjem o amandmajih in z drugo
               obravnavo predloga zakona v okviru skrajšanega postopka.</p>
               <p>Prehajamo na <title>tretjo obravnavo predloga zakona</title>. Ugotavljam, da je zbor v
               drugi obravnavi sprejel amandma k 2. členu dopolnjenega predloga zakona. Sprašujem
               kvalificirane predlagatelje, ali nameravajo k temu členu vložiti amandma? Ugotavljam,
               da ne. Ugotavljam, da v tretji obravnavi ni bilo vloženih amandmajev. Na podlagi
               petega odstavka 140. člena poslovnika zbora vas obveščam, da me zakonodajno-pravna
               služba in vlada nista obvestili, da bi bil zakon zaradi sprejetega amandmaja
               neusklajen. Prehajamo na odločanje o zakonu. Glasujemo. Navzočih je 68 poslank in
               poslancev, za je glasovalo 45, proti 17.</p>
               <p><stage xml:id="Redna-14-2006-03-06.stage44">(Za je glasovalo 45.)</stage> <stage xml:id="Redna-14-2006-03-06.stage45">(Proti 17.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>prekinjeno 19. točko dnevnega reda - z obravnavo predloga zakona o
                  skladu Republike Slovenije za nasledstvo in visokem predstavniku Republike
                  Slovenije za nasledstvo.</title> Nadaljujemo z <title>drugo obravnavo</title>, to je z
               odločanjem o vloženih amandmajih. Prejeli smo en amandma, in sicer k 9. členu.
               Vložila ga je skupina poslanskih skupin SDS, NSi, SLS in DeSUS.</p>
               <p>Prehajamo na odločanje o amandmaju te skupine poslanskih skupin k 9. členu.
               Glasujemo. Navzočih je 68 poslank in poslancev, za je glasovalo 61, proti nihče.</p>
               <p><stage xml:id="Redna-14-2006-03-06.stage46">(Za je glasovalo 61.)</stage> <stage xml:id="Redna-14-2006-03-06.stage47">(Proti nihče.)</stage></p>
               <p>Ugotavljam, da je amandma sprejet.</p>
               <p>Zaključujem drugo obravnavo.</p>
               <p>Prehajamo na <title>tretjo obravnavo</title> predloga zakona. Ugotavljam, da je zbor v
               drugi obravnavi sprejel amandma k 9. členu dopolnjenega predloga zakona. Sprašujem
               kvalificirane predlagatelje, ali nameravajo k temu členu vložiti amandma. <stage xml:id="Redna-14-2006-03-06.stage48">(Ne.)</stage>
               Ugotavljam, da v tretji obravnavi ni bilo vloženih amandmajev. Na podlagi petega
               odstavka 140. člena poslovnika zbora vas obveščam, da me zakonodajno-pravna služba in
               vlada nista obvestili, da bi bil zakon zaradi sprejetih amandmajev neusklajen.
               Prehajamo torej na odločanje o zakonu. Glasujemo. Navzočih je 68 poslank in
               poslancev, za je glasovalo 64, proti nihče.</p>
               <p><stage xml:id="Redna-14-2006-03-06.stage49">(Za je glasovalo 64.)</stage> <stage xml:id="Redna-14-2006-03-06.stage50">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo s <title>prekinjeno 21. točko dnevnega reda - to je s tretjo obravnavo
                  predloga zakona o poroštvu Republike Slovenije za obveznosti Univerze na
                  Primorskem iz naslova kreditov, najetih za sofinanciranje razširitve in
                  posodobitve prostorskih pogojev.</title> Ker k dopolnjenemu predlogu zakona niso
               bili vloženi amandmaji, prehajamo na odločanje o zakonu. Na podlagi petega odstavka
               140. člena poslovnika zbora vas obveščam, da me zakonodajno-pravna služba in vlada
               nista opozorili, da bi bil zakon zaradi sprejetih amandmajev neusklajen. Glasujemo.
               Navzočih je 66 poslank in poslancev, za jih je glasovalo 66, proti nihče.</p>
               <p><stage xml:id="Redna-14-2006-03-06.stage51">(Za je glasovalo 66.)</stage> <stage xml:id="Redna-14-2006-03-06.stage52">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Nadaljujemo <title>s prekinjeno 25. točko dnevnega reda - obravnava predloga sklepa o
                  višini sredstev, ki pripadajo posamezni politični stranki iz sredstev državnega
                  proračuna v letu 2006.</title>
               </p>
               <p>Prehajamo na odločanje o predlogu sklepa o višini sredstev, ki pripadajo posamezni
               politični stranki iz sredstev iz državnega proračuna v letu 2006. Glasujemo. Navzočih
               je 64 poslank in poslancev, za jih je glasovalo 62, proti nihče.</p>
               <p><stage xml:id="Redna-14-2006-03-06.stage53">(Za je glasovalo 62.)</stage> <stage xml:id="Redna-14-2006-03-06.stage54">(Proti nihče.)</stage></p>
               <p>Ugotavljam, da je predlagani sklep sprejet in s tem zaključujem to točko dnevnega
               reda.</p>
               <p>Prehajamo na <title>nadaljevanje 6. točke dnevnega reda - tretja obravnava predloga
                  zakona o varstvu dokumentarnega in arhivskega gradiva ter arhivih</title>. Državni
               zbor je v četrtek 2. marca 2006 opravil drugo obravnavo navedenega predloga zakona.
               Ker k dopolnjenemu predlogu zakona niso bili sprejeti amandmaji, v skladu s 139.
               členom poslovnika prehajamo na odločanje o zakonu. Na podlagi petega odstavka 140.
               člena poslovnika zbora vas obveščam, da me zakonodajno-pravna služba in vlada nista
               opozorili, da bi bil zakon zaradi sprejeti amandmajev na matičnem delovnem telesu
               neusklajen. Glasujemo. Prekinjam. Želi kdo obrazložiti glas? Gospa Širca v imenu
               poslanske skupine. Izvolite.</p>
            </sp>
            <sp who="SDZ4:ŠircaMajda">

               <speaker>MAJDA ŠIRCA:</speaker>

               <p>Jaz, gospod predsednik, res ustvarjam neko nelagodje, ampak res sem trikrat dvignila
               roko, da bi obrazložila oziroma opozorila na zakon, o katerem smo prejšnji teden
               mnogo govorili in tudi opozarjali vlado, da s tem zakonom na način, kot ga je
               napisala, se spušča v zelo, zelo tvegano avanturo. Rada bi tudi opozorila na neznosno
               lahkost vseh parlamentark in parlamentarcev, ki menijo, da arhivsko gradivo, kot ga
               ureja prihajajoči zakon, ne bo imel problemov, kajti imel bo velike probleme, ne
               tisti arhivski material, ki je že urejen z obstoječim zakonom in je v 95% prepisan v
               zakon, ki ga je napisala nova vlada, ampak govorimo o tistih 5% liftinga, ki je
               nastal pri tem zakonu in ki bo pomenil velike težave, ko bo morala država izvajati
               zakonodajo za katero nima ne zagotovil ne denarja in niti ne ve, kako bo to naredila.
               Vse javne listine bodo postale kulturni spomenik, vsi papirji iz državne uprave bodo
               postali kulturni spomenik, ki se bodo v digitalni obliki tudi hranile ne da bi pri
               tem<gap n="..."/> Ja, resnično, vas zgodovina kaj dosti ne zanima. Danes smo videli, da na eni
               točki, ko smo se ozirali v leto osamosvajanja, sedaj pa v trenutku, ko se oziramo v
               celotno zgodovino Slovenk in Slovencev.</p>
               <p>Zakon prinaša 26 milijonov stroškov za dejavnost, ki bo po naših predpostavkah
               zahtevala na stotine milijonov. In dogaja se podobna situacija in podoben scenarij,
               kot pri RTV Slovenija, ko smo opozarjali, da se zakon ne bo izvajal in tudi se ne
               izvaja. Parlamentarnih prenosov ni, ker za njih ni denarja in ker smo sprejemali
               nekaj na pamet. Arhivski zakon je tudi sprejemanje nečesa na pamet, hkrati pa tudi
               postavljanje novih pravil, ki niso take, kot jih pozna razvita Evropa. Mogoče ko bo v
               življenje prišel zakon bo malo več zanimanja, kot je ta trenutek. Ampak v življenju
               so dejstva močnejša, kot lahkotna lahkost pritiska na gumb.</p>
               <p>V poslanski skupini bo morebiti kdo podprl ta zakon. Tisti, ki menimo, da ni narejen
               dovolj racionalno in dovolj premišljeno, pa ga ne bomo. Hvala.</p>
            </sp>
            <sp who="SDZ4:CukjatiFrance">

               <speaker>PODPREDSEDNIK FRANCE CUKJATI:</speaker>

               <p>Hvala. Še kdo? <stage xml:id="Redna-14-2006-03-06.stage55">(Ne.)</stage> Glasujemo. Navzočih je 66 poslank in poslancev, za je glasovalo
               46, proti 12.</p>
               <p><stage xml:id="Redna-14-2006-03-06.stage56">(Za je glasovalo 46.)</stage> <stage xml:id="Redna-14-2006-03-06.stage57">(Proti 12.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na nadaljevanje <title>7. točke dnevnega reda,</title> to je na <title>tretjo
                  obravnavo predloga zakona o mineralnih gnojilih.</title> Državni zbor je v četrtek,
               2. marca 2006, opravil drugo obravnavo navedenega predloga zakona. Ker k dopolnjenem
               predlogu zakona niso bili vloženi amandmaji v skladu s 139. členom poslovnika
               prehajamo na odločanje o zakonu. Na podlagi petega odstavka 140. člena poslovnika
               zbora vas obveščam, da me zakonodajno-pravna služba in vlada nista opozorili, da bi
               bil zakon zaradi sprejetih amandmajev na matičnem delovnem telesu neusklajen.
               Glasujemo. Navzočih je 65 poslank in poslancev, za je glasovalo 60, proti nihče.</p>
               <p><stage xml:id="Redna-14-2006-03-06.stage58">(Za je glasovalo 60.)</stage> <stage xml:id="Redna-14-2006-03-06.stage59">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prehajamo na nadaljevanje <title>11. točke dnevnega reda,</title> to je na <title>tretjo
                  obravnavo predloga zakona o nadzoru strateškega blaga posebnega pomena za varnost
                  in zdravje.</title> Državni zbor je v petek, 3. marca 2006, opravil drugo obravnavo
               navedenega predloga zakona. Ker k dopolnjenem predlogu zakona niso bili sprejeti
               amandmaji, v skladu s 139. členom poslovnika prehajamo na odločanje o zakonu. Na
               podlagi petega odstavka 140. člena poslovnika zbora vas obveščam, da me
               zakonodajno-pravna služba in vlada nista opozorili, da bi bil zakon zaradi sprejetih
               amandmajev na matičnem delovnem telesu neusklajen. Prehajamo na glasovanje.
               Glasujemo. Navzočih je 65 poslank in poslancev, za je glasovalo 59, proti nihče.</p>
               <p><stage xml:id="Redna-14-2006-03-06.stage60">(Za je glasovalo 59.)</stage> <stage xml:id="Redna-14-2006-03-06.stage61">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem zaključujem to točko dnevnega reda.</p>
               <p>Prekinjam 14. sejo državnega zbora Republike Slovenije, ki jo bomo nadaljevali jutri
               ob 10. uri. Lep dan! <stage type="time">(SEJA JE BILA PREKINJENA 6. MARCA 2006 OB 15.41 URI.)</stage>
               </p>
            </sp>
         </div>
      </body>
   </text>
</TEI>