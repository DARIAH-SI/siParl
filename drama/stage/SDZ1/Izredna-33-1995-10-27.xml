<?xml version="1.0" encoding="UTF-8"?><TEI xmlns="http://www.tei-c.org/ns/1.0" xml:id="Izredna-33-1995-10-27">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                     Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons Priznanje
                     avtorstva 4.0 mednarodna licenca</ref>.</p>
            </availability>
            <date when="2019-03-19+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">9C7D6773FAD85C45C1257832004838B7</idno>
               <idno type="URI">9C7D6773FAD85C45C1257832004838B7</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Izredna-33-1995-10-27.DZ" n="33">
               <name>Izredna</name>
               <date when="1995-10-27"/>
            </setting>
         </settingDesc>
         <particDesc>
            <listOrg>
               <org xml:id="Izredna-33-1995-10-27.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="1" notBefore="1992-12-23" notAfter="1996-11-28">
                        <label>1. mandat (1992-1996)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>
            <head>DRŽAVNI ZBOR REPUBLIKE SLOVENIJE</head>
            <stage type="session">33. izredna seja</stage>
            <stage type="date">(27. oktober 1995)</stage>
            <stage type="chairman">Sejo je vodil Jožef Školč, predsednik zbora.</stage>
            <stage type="time">Seja se je pričela ob 12.07 uri. </stage>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Spoštovani, kolegice poslanke, kolegi poslanci, gospe in gospodje! Pričenjam 33.
                  izredno sejo Državnega zbora Republike Slovenije in vas lepo prosim, da zasedete
                  svoja mesta v dvorani. Obveščen sem, da so zadržani in se današnje seje ne morejo
                  udeležiti naslednje poslanke in poslanci: dr. Bojan Korošec, dr. Dušan Bavdek, dr.
                  Peter Tancig, gospod Feri Horvat, gospod Peter Petrovič, gospod Ivan Oman, gospa
                  Breda Pečan, gospod Jožef Kopše, gospod Rafael Kužnik, mag. Marjan Šetinc, gospod
                  Gabrijel Berlič, gospa Maria Pozsonec, gospod Borut Pahor, mag. Janez Kocijančič,
                  ki se je opravičil samo za dopoldanski del seje in se mu opravičujem, ker sem ga
                  tako nemarno omenil v tem spisku, gospa Mihaela Logar, gospod Izidor Rejc in
                  gospod Jože Lenič. Prosim, da ugotovimo prisotnost v dvorani! Ugotovimo
                  sklepčnost! <stage xml:id="Izredna-33-1995-10-27.stage5">(59 prisotnih.)</stage> Zbor je sklepčen in lahko odloča.</p>
               <p>Na sejo sem vabil predstavnike Vlade Republike Slovenije in jih lepo
                  pozdravljam.</p>
               <p>Prehajamo na določitev dnevnega reda 33. izredne seje Državnega zbora Republike
                  Slovenije. To sejo sem sklical na predlog skupine 36 poslank in poslancev. Predlog
                  dnevnega reda ste prejeli s sklicem seje z dne 26.10., in sicer je predlagana ena
                  sama točka, to je zahteva državnega zbora na osnovi 16. člena zakona o referendumu
                  in o ljudski iniciativi.</p>
               <p>Sprašujem, če želi v zvezi z dnevnim redom kdo besedo? Gospod Poljšak,
                  izvolite.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Pozdravljeni! Vsi vodje poslanskih skupin so dobili tudi mojo zahtevo za predhodno
                  pravno mnenje o korektnosti procedure, in sedaj me je poučil predsednik Državnega
                  zbora, da torej proceduralno lahko predlagam spremembo naslova te seje. Torej, če
                  stvari ne poznate v globino, mislim, da mi ni treba utemeljevati, ker proceduralno
                  v Državnem zboru je pobuda, ne pa zahteva. Šele ko pobuda dobi 40000 podpisov,
                  pride v Državni zbor kot zahteva. Zato vam sedaj predlagam, torej bodimo korektni,
                  ne uporabljajmo vseh sredstev, kot se je eden izrazil <stage xml:id="Izredna-33-1995-10-27.stage6">(sedaj ne bom z
                     nikomur polemiziral, ker najbrž danes ne smem pri proceduralnem, ampak bom pa
                     kasneje polemiziral)</stage>, torej ne uporabljati vseh sredstev, ampak
                  uporabljati sredstva procedure. In procedura je sedaj, pravilno po proceduri je,
                  da se obravnava pobuda. In zato pa predlagam, da Državni zbor je toliko korekten
                  oziroma večina v Državnem zboru je toliko korektna, ali pa velika večina, ogromna
                  večina, kakor koli, je toliko korektna, da bo upoštevala proceduralno. Zato
                  predlagam spremembo naslova dnevnega reda, in sicer Obravnava pobude volivcem za
                  vložitev zahteve za razpis predhodnega zakonodajnega referenduma, 40. člen. To je
                  bilo vloženo v zboru. Kot tako je šlo naprej. Prosim vas, bodimo korektni. Če kdo
                  želi kakšna pojasnila, jih lahko tudi dam.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Sprašujem predlagatelje seje, če se strinjajo z spremenjenim naslovom seje. Gospod
                  Lev Kreft v imenu predlagateljev.</p>
            </sp>
            <sp who="SDZ1:KreftLev">
               <speaker>DR. LEV KREFT:</speaker>
               <p>Hvala za besedo, gospod predsednik! Seveda predlagatelji nismo imeli možnosti, da
                  bi se zdaj na osnovi te inovacije sestali, ker pa nastopam v imenu predlagatelja,
                  lahko rečem, da smo dobro vedeli, zakaj smo oblikovali ime točke tako, kot je
                  napisano, torej: zahteva Državnega zbora na osnovi 16. člena zakona o referendumu
                  in o ljudski iniciativi. To ni razprava o pobudi, ki teče in za katero se zbirajo
                  podpisi, to je razprava o zahtevi Državnega zbora na osnovi 16. člena zakona o
                  referendumu in ljudski iniciativi. Naš namen ni bil odpirati debate o pobudi, za
                  katero se zbirajo podpisi, ampak o problematiki, ki jo v zvezi s 16. členom zakona
                  o referendumu in o ljudski iniciativi to zbiranje podpisov predstavlja. Zato
                  seveda vztrajam pri takem naslovu te točke, kot je zapisan v sklicu. Hvala
                  lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Ni razprave. Moram še povedati, da se je s takim naslovom strinjal kolegij v
                  celoti, kjer, če se ne motim, je bil tudi vaš predstavnik. Ima še kdo kaj v zvezi
                  z dnevnim redom? <stage xml:id="Izredna-33-1995-10-27.stage7">(Nima.)</stage> Torej ugotavljam - <stage xml:id="Izredna-33-1995-10-27.stage8">(govorijo iz
                     klopi)</stage>. V zvezi z dnevnim redom! Ugotavljamo prisotnost! O dnevnem
                  redu, gospodje!</p>
               <p>Kdo je za sprejem dnevnega reda? <stage xml:id="Izredna-33-1995-10-27.stage9">(55 poslancev.)</stage> Je kdo proti?
                     <stage xml:id="Izredna-33-1995-10-27.stage10">(5 poslancev.)</stage></p>
               <p>Ugotavljam, da je dnevni red sprejet.</p>
               <p>Prehajamo torej na <title>1.</title> in edino <title>TOČKO DNEVNEGA REDA -
                     OBRAVNAVA ZAHTEVE DRŽAVNEGA ZBORA NA OSNOVI 16. ČLENA ZAKONA O REFERENDUMU IN O
                     LJUDSKI INICIATIVI</title>.</p>
               <p>Zahtevo je v obravnavo zboru predložila skupina 39 poslank in poslancev in
                  sprašujem predstavnika predlagateljev zahteve, če želi besedo? Besedo dajem
                  gospodu Kreftu.</p>
            </sp>
            <sp who="SDZ1:KreftLev">
               <speaker>DR. LEV KREFT:</speaker>
               <p>Hvala za besedo, gospod predsednik. Drage poslanke, spoštovani poslanci! 13.
                  oktobra je predsednik Državnega zbora izdal obvestilo, da je določil 60 dnevni rok
                  za zbiranje podpisov na osnovi pobude Marjana Poljšaka in Štefana Matuša, ki je
                  izpolnila pogoje iz 13. in 14. člena zakona o referendumu in o ljudski iniciativi,
                  predvidene za to, da se lahko začne zbiranje podpisov volilcev za podporo zahtevi
                  za razpis zakonodajnega referenduma. Vsebina te pobude pa je taka, da je ni mogoče
                  urejati z zakonom. Ko sem pisal Ustavnemu sodišču, da bi preverilo pobudo v okviru
                  lastnih pristojnosti, sem dobil odgovor, da na osnovi moje pobude ne more začeti
                  postopka, prav tako pa ne more postopka začeti na lastno pobudo, ampak le na
                  osnovi zahteve Državnega zbora, utemeljene v 16. členu zakona o referendumu in o
                  ljudski iniciativi. 16. člen zakona pa govori o zahtevi za razpis referenduma. Te
                  pa seveda ni, dokler in če ni zbranih 40.000 podpisov volilcev. Vprašanji, ki ju z
                  izredno sejo zastavljamo Državnemu zboru v reševanje, sta torej: ali lahko Državni
                  zbor na osnovi obstoječe zakonodaje kaj stori v primeru, da steče zbiranje
                  podpisov za zahtevo za zakonodajni referendum z vsebino, ki je v nasprotju z
                  ustavo Republike Slovenije, z nadustavnimi akti <stage xml:id="Izredna-33-1995-10-27.stage11">(temeljna ustavna listina o
                     samostojnosti in neodvisnosti Republike Slovenije, ustavni zakon za izvedbo
                     temeljne ustavne listine o samostojnosti in neodvisnosti Republike
                     Slovenije)</stage> in z načeli mednarodnega prava in z mednarodnimi pogodbami,
                  ki obvezujejo Slovenijo in se v Republiki Sloveniji po ustavi uporabljajo
                  neposredno.</p>
               <p>In drugo vprašanje: Ali glede na prejšnje vprašanje Državni zbor ugotovi tudi
                  potrebo po dodatni spremembi in dopolnitvi zakona o referendumu in o ljudski
                  iniciativi, da bi se v bodoče lahko izognili protislovni situaciji, ko je v skladu
                  z zakonom potrebno, da Ministrstvo za notranje zadeve in Državni zbor omogočita z
                  zakonom predvideno zbiranje podpisov volivk in volivcev za zahtevo, ki jo sploh ni
                  mogoče reševati z zakonom in torej tudi ne z zakonodajnim referendumom. O tem
                  govorijo tudi predlagani sklepi. Enega od njih smo predložili skupno in ta pomeni,
                  da posredujemo Ustavnemu sodišču zahtevo na osnovi 16. člena. Obstaja utemeljen
                  dvom, da to ne bo obrodilo sadov, ker zahteve za razpis zakonodajnega referenduma
                  sploh še ni in to smo podpisnice in podpisniki vedeli že od začetka. Zato mislim,
                  da lahko podprem predloge sklepov - čeprav o tem, kot rečeno, podpisniki nismo
                  mogli razpravljati, sestanek je bil danes - ki jih je predlagalo matično delovno
                  telo. Ti sklepi namreč razrešujejo to dilemo in ta problem. Vendar pa predlog, ki
                  smo ga predlagali, stoji, predlog sklepa, ki smo ga predlagali sami in predlagam,
                  da se kljub dvomu tudi ta sklep prav tako sprejme. In sicer zato, ker je, če
                  drugega ne, možni odgovor Ustavnega sodišča, da ne more ničesar storiti, čeprav je
                  vsebina pobude protiustavna, resno opozorilo, da moramo za bodoče možne primere
                  kot zakonodajno telo premisliti, ali je normalno pravno stanje, pri katerem se da
                  začeti postopek za zakonodajni referendum v skladu z zakonom na osnovi pobude, ki
                  v nobenem primeru ne vodi v zakonodajni referendum in se celo pri tem lahko za
                  verjetno protiustavno pobudo zbirajo podpisi volivk in volivcev, preverjeni in
                  registrirani pri državnih organih na osnovi rokov, ki jih določi predsednik
                  Državnega zbora, ne da bi za to obstajalo kakršnokoli pravno varstvo, dokler ni
                  zbranih 40.000 podpisov in se lahko, če ni zbranih 40.000 podpisov, tudi
                  istovrstna pobuda v nedogled ponavlja, ker pač nikoli ne pride do točke, pri
                  kateri po zakonu šele lahko podleže presoji z vidika ustavnosti.</p>
               <p>Lahko vam navedem poleg tega primera, ki ga imamo na mizi, še na stotine možnih
                  pobud, ki bi bile lahko hkrati na mizi, vendar jih trenutno še ni, lahko so bolj
                  ali manj razburljive, vse pa bi bile v nasprotju z ustavo in zato Ustavnemu
                  sodišču, da da svojo odločitev in svoje mnenje o tem, ali je predlagana pobuda za
                  zbiranje podpisov oziroma v tej zvezi zahteva za zakonodajni referendum v skladu z
                  ustavo ali ni.</p>
               <p>Odbor je imel za to sklepanje oziroma odločanje mnenje Sekretariata za zakonodajo
                  in pravne zadeve od 27.10.1995, v katerem sekretariat v 4. točkah obrazlaga svoje
                  stališče s strokovnega stališča zakonodaje in pa strokovnega stališča pogleda na
                  skladnost predloga z ustavo. To mnenje imate in ste ga verjetno vsi prebrali, kar
                  tudi predpostavljam.</p>
               <p>Sekretariat v svojem pravnem mnenju navaja in ugotavlja, da je zahteva za zbiranje
                  podpisov oziroma pobuda za zbiranje podpisov za zahtevo za izvedbo referenduma,
                  vprašanje o katerem govorimo, v nasprotju z navedenimi ustavnimi določbami, v
                  nasprotju z določbami pozitivne zakonodaje, to je veljavnih zakonov, ki urejajo to
                  področje in pa v nasprotju z obveznostmi iz mednarodnih pogodb, katere smo z
                  ratifikacijo sprejeli.</p>
               <p>Sekretariat zaključuje, da predlagane rešitve v več pogledih kršijo ustavna načela
                  in z ustavo določene človekove pravice in temeljne svoboščine. Dalje ugotavlja
                  sekretariat, da iz navedenih razlogov meni, da so tako določbe zakonskega predloga
                  kot nanj vezana vprašanja o pobudi za razpis referenduma v nasprotju z ustavo.</p>
               <p>Odbor je pri svojem razpravljanju, ko je sicer ugotovil, da gre za izredno
                  občutljivo vprašanje državljanstva in ko je to vprašanje vzbudilo velik odmev v
                  javnosti - ne samo to vprašanje, stanje na tem področju je vseskozi tako, da lahko
                  v javnosti taka pobuda oziroma taka obravnava naleti na močan odmev - in pa
                  naprej, da bo treba vprašanja okoli državljanstva urediti zlasti glede revizij
                  morebiti kriminalno dobljenih državljanstev, posebej še glede rešitve, vnašanja
                  dvojnega državljanstva in posebej še nekatera vprašanja, vendar individualno in v
                  skladu s pozitivno zakonodajo. Če je potrebna kakšna normativna sprememba, pa bo
                  seveda v tej smeri morala biti podana pobuda, vendar taka, da bo v skladu z našim
                  ustavnim redom in z našo ustavo.</p>
               <p>Sicer je odbor povzel pravno mnenje sekretariata, ker je pač pravno mnenje v
                  skladu s teorijo in prakso prava in dejansko tako je.</p>
               <p>Vprašanje, kaj lahko Državni zbor na tej osnovi stori, je pa nekako bolj zamotano.
                  Namreč, ko smo sprejemali in sprejeli zakon o referendumu in o ljudski iniciativi,
                  je šlo za procesni zakon, ki ima pravzaprav samo eno varovalko v 16. členu, to je
                  varovalko, da se ta inštitut ne bi zlorabljal za protiustavne pobude in
                  protiustavne predloge, in sicer se ta varovalka v 16. členu zakona glasi: <q>"Če
                  Državni zbor meni, daje vsebina zahteve za razpis referenduma v nasprotju z
                  ustavo, zahteva, naj o tem odloči Ustavno sodišče. Ustavno sodišče odloča o
                  zahtevi v 30 dneh."</q> Gre za dva pogoja. Državni zbor mora meniti, kar pomeni, da
                  mora z večino glasov ugotoviti, da je po mnenju Državnega zbora predlog oziroma
                  zahteva v nasprotju z ustavo. Ko je podan ta pogoj, ko oziroma če Državni zbor to
                  ugotovitev izglasuje, potem predlaga Ustavnemu sodišču, da to odloči o ustavnosti
                  predloga oziroma pobude. In določitev Ustavnega sodišča, ki odloči v 30 dneh, je
                  dokončna.</p>
               <p>Zaradi takih predpisov smo ponudili sklep pod ena, da Državni zbor ugotavlja, da
                  je vsebina in tako naprej, v nasprotju z ustavo. Če te točke Državni zbor ne bo
                  sprejel, seveda odpade možnost, da se Državni zbor obrne na Ustavno sodišče. To pa
                  smo navedli v predlogih 2. točke sklepov. 1. in 2. točka sklepov je tako rešena v
                  smislu, kot sem povedal in je primerljiva in konsistentna.</p>
               <p>Obenem pa smo razpravljali tudi in soglašali s tem, da bi bilo treba začeti pobudo
                  oziroma postopek za spremembo zakona o referendumu, ker se res lahko dogajajo taki
                  primeri, ki pa mečejo izrazito negativno luč na ustavnost in zakonitost, glede na
                  dejstvo, da bi lahko sprovocirali državljane, da pokažejo svojo aktivnost in voljo
                  s podpisi, in ko bi zbrali 40 tisoč, 50 tisoč, 60 ali pa še več tisoč podpisov, bi
                  tem državljanom povedali: vse to vaše izražanje volje s podpisi je nično, nič
                  vredno, zato ker je pač ta zahteva, katero ste podpisali, protiustavna. Mislim, da
                  si takega obravnavanja državljanov ne more privoščiti nobena država, zlasti ne
                  pravna država. Zato bi bilo potrebno razmisliti o spremembi in dopolnitvi zakona o
                  referendumu in o ljudski iniciativi in smo to tudi ponudili kot tretji sklep.
                  Odločil bo Državni zbor.</p>
               <p>Še enkrat ponavljam. Prva odločitev je predpogoj za to, da se Državni zbor lahko
                  obrne na Ustavno sodišče.</p>
               <p>Menili smo tudi, če bi Ustavno sodišče, kar je pričakovati, odgovorilo, da še ni v
                  takem stadiju ta postopek, da bi lahko dalo svoje mnenje, da bi ob sprejemu
                  zahteve s podpisi, če bo ta zahteva dosegla te podpise, predsednik Državnega zbora
                  na podlagi današnje razprave in sklepanja lahko naslovil ponovno zahtevo na
                  Ustavno sodišče, da odloča o ustavnosti takega predloga. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi besedo predstavnik Sekretariata za zakonodajo in pravne zadeve?
                     <stage xml:id="Izredna-33-1995-10-27.stage12">(Ne želi.)</stage> Želi besedo predstavnik Vlade? <stage xml:id="Izredna-33-1995-10-27.stage13">(Ne
                     želi.)</stage> Ponovno sprašujem, ker se mi zdi, da gre za zelo važno
                  vprašanje, če želi besedo predstavnik Vlade. Izvolite, gospod minister.</p>
            </sp>
            <sp who="SDZ1:ŠterAndrej">
               <speaker>ANDREJ ŠTER:</speaker>
               <p>Hvala lepa, gospod predsednik. Gospe in gospodje poslanci in poslanke! Spregovoril
                  bom o problemu, ki ga predstavlja državljanstvo po zakonu o državljanstvu, o tem
                  institutu in se ne bom dotaknil vloge, ki jo ima ministrstvo kot resorni organ, ki
                  je zadolžen za logistično in tehnološko podporo samemu postopku zbiranja podpisov.
                  O tem smo skupaj z vami vodili obsežno razpravo. O tem je bil tudi sklican
                  sestanek na našo pobudo pred konkretnim zbiranjem podpisov za pobudo, ki je danes
                  tukaj pred vami v obravnavi in o tem mislim, da ni potrebno širše
                  razpravljati.</p>
               <p>Zakon o državljanstvu kot eden od osamosvojitvenih in hkrati tudi državotvornih
                  zakonov je v prehodnih določbah določil tudi pridobivanje slovenskega
                  državljanstva za stalne prebivalce Republike Slovenije z državljanstvom drugih
                  republik takratne skupne države, ki so imeli tukaj na dan 23.12.1990 stalno
                  prebivališče in so tukaj tudi dejansko živeli. Pri tem se mi zdi pomembno
                  upoštevati tudi uveljavitev ustavnega zakona za izvedbo Temeljne listine o
                  samostojnosti in neodvisnosti naše države, ki je v 13. členu državljanom drugih
                  republik zagotovila, ob identičnih pogojih, ki sem jih prej navedel, kot so bili
                  opredeljeni v konkretno 40. členu, do izteka roka oziroma do pridobitve
                  slovenskega državljanstva in do izteka roka iz 81. člena zakona o tujcih,
                  izenačitev v pravicah, razen v pravici do pridobitve nepremičnine v Republiki
                  Sloveniji. To izenačenost v statusu z državljani Republike Slovenije, razen z
                  izjemo glede pridobitve nepremičnin ter drugih stvarnih pravic na nepremičninah,
                  je torej državljanom drugih republik, ki so zaprosili za sprejem v državljanstvo
                  pod pogoji 40. člena, zagotavljal ta predpis po hirarhiji splošnih pravnih aktov
                  kot najvišji pravni akt v državi. Zato bi po našem mnenju prisilni odvzem
                  državljanstva na način, kot je opredeljen v predlogu zakona, lahko predstavljal
                  grobo kršitev omenjene določbe ustavnega zakona. Možnost prostovoljne pridobitve
                  slovenskega državljanstva državljanov drugih republik pod posebej olajšanimi
                  pogoji, opredeljenimi v prehodni določbi zakona, je namreč posledica Izjave o
                  dobrih namenih, ki jo je sprejela skupščina Republike Slovenije pred plebiscitom o
                  samostojnosti naše države. Ta je bila tudi akt, objavljen v Uradnem listu. V delu
                  te izjave pa se je predstavniški organ vseh stalnih prebivalcev zavezal, da bo
                  pripadnikom drugih narodov in narodnosti na območju Republike Slovenije zagotovil
                  pridobitev državljanstva; ob pogoju seveda, da to želijo. Ob tem pojasnjujemo, da
                  je predlagatelj zakona v svojem predlogu predlagal variantno rešitev, da bi poleg
                  pogoja prijave stalnega prebivališča na dan 23.12.1990 prosilci morali v Sloveniji
                  dejansko prebivati, v variantah, 1, 3, 5, 10 ali celo 15 let, kar ni bilo sprejeto
                  v veljavnem zakonodajnem postopku.</p>
               <p>Na podlagi 40. člena zakona je slovensko državljanstvo pridobilo 170.946 oseb. Po
                  podatkih, ki so izhajali iz listih, ki so jih ob vložitvi vloge morali predložiti
                  kot dokaz o republiškem državljanstvu, je bilo število oseb glede na republiško
                  državljanstvo naslednje: nekaj manj kot 80.000 državljanov republike Bosne in
                  Hercegovine, nekaj manj kot 60.000 državljanov republike Hrvaške, 23.000
                  državljanov republike Srbije, 5.000 državljanov republike Črne gore in 5.100
                  državljanov republike Makedonije. Ob sprejemu teh oseb v državljanstvo Republike
                  Slovenije je veljala domneva, da so te osebe dvojni državljani, saj 40. člen med
                  pogoji, ki jih sicer pozna in ki veljajo za redni postopek pridobitve
                  državljanstva, ni opredelil pogoja predložitve izjave o prenehanju dotedanjega
                  državljanstva. Ali ta domneva drži tudi danes, ni mogoče ugotoviti, saj gre za
                  spremenjene politične in zakonodajne razmere na območju novonastalih držav,
                  predvsem v postopkih redne naturalizacije in tudi v postopkih, ki zadevajo
                  uveljavljanje statusa tujca, da nekatere države tem osebam ne priznavajo svojega
                  državljanstva, čeprav so jih do leta 1991 v skladu s predpisi, ki so urejali
                  državljanstvo, šteli za svoje državljane.</p>
               <p>Ob tem morda ni nepomembno, da so bile po 40. členu sprejete tudi osebe slovenske
                  narodnosti <stage xml:id="Izredna-33-1995-10-27.stage14">(po grobih ocenah naj bi bilo teh oseb okoli 40.000)</stage>,
                  državljanstvo drugih republik pa so pridobile na podlagi predpisov o
                  državljanstvu, ki so od leta 1945 z različnimi pogoji, torej poleg nekdanjega
                  zveznega določali tudi način pridobitve republiškega državljanstva. Ti pogoji so
                  se spreminjali v vsakem novem zakonu. Prvi republiški zakon je stopil v veljavo
                  leta 1950. Pred njim je za pridobitev republiškega državljanstva bila odločilna
                  ureditev iz zveznega zakona iz leta 1945, nato iz leta 1965 ter iz leta 1976.</p>
               <p>Zaradi bistveno spremenjenih okoliščin po uveljavitvi zakona in njegovega 40.
                  člena je bila 14.12.1991 sprejeta novela 40. člena, to sta bila drugi in tretji
                  odstavek. V skladu z določbami tretjega odstavka je bilo 2.364 osebam zavrnjena
                  vloga za sprejem; gre za osebe, ki so aktivno sodelovale zoper interese Republike
                  Slovenije pred, med ali po agresiji na Republiko Slovenijo ter za storilce
                  kaznivih dejanj ter za pogoste storilce prekrškov. Ob tem pojasnjujem, da je
                  Ministrstvo za notranje zadeve - kljub pravnomočnim sodbam, s katerimi so bili
                  posamezniki obsojeni za kazniva dejanja - dolžno upoštevati pogoje, ki veljajo za
                  izbris kaznivih dejanj iz kazenske evidence, saj takšne osebe po določbah
                  kazenskega zakona veljajo za neobsojene.</p>
               <p>V takšnih primerih smo bili dožni izdati pozitivno odločbo.</p>
               <p>Po ocenah Ministrstva za notranje zadeve in tudi po mednarodnih standardih, ki
                  veljajo glede dvojnega državljanstva, skoraj 10% delež dvojnih državljanov od
                  celotnega števila prebivalcev države že predstavlja problem, predvsem iz
                  varnostnega vidika. Iz tega razloga je bil v letu 1993 predlagan zakon o odpravi
                  dvojnega državljanstva, ki pa je bil leto zatem, torej v letu 1994, umaknjen iz
                  zakonodajne procedure. Kljub temu, da je zakon v 2. členu opredelil načelo
                  efektivnosti slovenskega državljanstva v primerih, če ima oseba poleg slovenskega
                  državljanstva še tuje državljanstvo, razen, če ni z mednarodno pogodbo določeno
                  drugače, bi bilo po oceni Ministrstva za notranje zadeve z vidika preprečevanja
                  dvojnega državljanstva, kot tudi z vidika preprečevanja nastajanja <q>"apatridnosti"</q>,
                  ta vprašanja mogoče najbolj učinkovito rešiti na podlagi dvostranskih sporazumov,
                  pa ne le z državami z območja nekdanje Jugoslavije, temveč tudi z drugimi
                  državami.</p>
               <p>In ob koncu morda ni odveč spomniti na stališče ekspertov delovnega telesa Sveta
                  Evrope, ki se ukvarja z vprašanjem državljanstva, da predstavlja ureditev v že
                  večkrat omenjenem 40. členu našega zakona o državljanstvu Republike Slovenije,
                  torej, še najboljšo možno rešitev načina vzpostavitve državljanskega telesa
                  stalnih prebivalcev nove države. Zato takšno rešitev predlagalcev, kot model
                  drugim državam, priporoča svet ekspertov iz Evrope, torej tudi po razpadu zvezne
                  države v primeru Sovjetske zveze. Gre namreč, in to posebej poudarjam, za model,
                  ki je svetovan tudi drugim. Z obstoječim načinom, torej s predlaganim načinom
                  posega v ta model, bi ga verjetno načeli v njegovem temelju. Takšne posledice, kot
                  so predvidene, bi po našem mnenju lahko pomenile resno nevarnost in grožnjo in
                  zato vam želim veliko uspeha pri vašem delu obravnave tega pomembnega vprašanja.
                  Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Najlepša hvala za dobro željo. Upam, da boste sodelovali tudi s kakšnim tehtnim
                  argumentom!</p>
               <p>Prehajamo k predstavljanju stališč poslanskih skupin in najprej pozivam gospoda
                  Saša Lapa, da predstavi stališče poslanske skupine SND.</p>
            </sp>
            <sp who="SDZ1:LapSašo">
               <speaker>SAŠO LAP:</speaker>
               <p>Hvala za besedo. Spoštovani predsednik, spoštovane kolegice in kolegi! Vsaka seja
                  Državnega zbora ima svoj ritem, svojo dinamiko. Današnja izredna seja na temo
                  slovensko državljanstvo pa ima še poseben pomen za državo Slovenijo! S predlaganim
                  zakonom in pobudo želimo uvesti le evropska merila pri podeljevanju slovenskih
                  državljanstev. Naš nacionalizem se vseskozi poraja okrog vprašanja državljanstev
                  in je še vedno v mejah patriotizma. Z rešitvijo tega vprašanja pa bo nacionalizem
                  tudi ostal v okvirih političnega gibanja kot patriotizem. Tisti nacionalizem,
                  proti kateremu se bori vsa Evropa, je nacionalizem balkanskih narodov, ki stalno
                  sproža vojne in poulični terorizem! Edini nacionalizem, ki je v Sloveniji vreden
                  obsojanja, je albansko mafijski tribalizem, srbski šovinizem in muslimanski
                  fundamentalizem. Zato našega državotvornega patriotizma ne moremo metati v isti
                  koš. Nekateri govorijo o mednarodni sramoti, ki jo bo deležna Slovenija, če bi
                  predlagani projekt uspel. Prava sramota za Slovenije je, da imajo preprodajalci z
                  heroinom, orožjem, nevarnimi snovmi slovenski potni list in slovenske registrske
                  tablice. To je sramota. Priseljenci se uporabljajo za politične interese nekaterih
                  strank, ki delujejo proti večinskemu narodu. V javnosti se govori, da bi 30000
                  registriranim beguncem v kratkem, ena izmed variant, podelili slovensko
                  državljanstvo. Mene osebno, kot sovlagatelja zakona o odvzemu državljanstev
                     <stage xml:id="Izredna-33-1995-10-27.stage15">(od takrat, naj spomnim, je minilo leto dni)</stage>, pridobljenih
                  takrat po zloglasnem 40. členu, ali drugače povedano, pridobljenih zastonj in brez
                  pogojev, prav nič ne obvezuje. Torej mene to prav nič in našo stranko ravno tako
                  ne obvezuje, da spoštujem takratno odločitev Skupščine Republike Slovenije, ki je
                  bila tako radodarna, da je sprejela tak zakon, ki je nas Slovence v lastni državi
                  postavil v neenakopraven položaj napram priseljencem, takrat tujcem oziroma
                  neslovencem. Zakaj? Izsiljevanje takratne opozicije, danes sta to dve od vladnih
                  strank tukaj notri, se je stopnjevalo do take mere, da je bila ogrožena
                  osamosvojitev Slovenije. Kdo takrat tudi ne bi popustil, in tudi je, pod tako
                  nizkotnim in umazanim izsiljevanjem. Ob uveljavitvi plebiscitne volje slovenskega
                  naroda so takrat socialisti, komunisti in anarholiberali dobesedno izsilili
                  soglasje DEMOS-a za sprejem zakona o državljanstvu. Sprejem takšnega zakona so
                  pogojevali s svojim soglasjem za proglasitve samostojne Slovenije. Ob tem so
                  prevarali takratno skupščino in slovensko javnost s podatki, ki jih je pripravil
                  takratni notranji minister, da bo na tako lahek način pridobilo državljanstvo le
                  16000 oseb. Pozneje se je izkazalo, da jih je pač pridobilo 10 krat toliko, torej
                  160000. Torej oktroirani, vsiljeni zakoni ne morejo krojiti usode svobodnega
                  naroda. Slovenskemu narodu so bili vsiljeni v stiski in predstavljeni z lažnimi
                  podatki. Marsikateri poslanec prejšnjega sklica danes sedi tukaj in še kako dobro
                  ve, kako je bilo. Približno tako, kot sem opisal. V demokraciji so stvari, če so
                  pošteno urejene, postavljene tako, da se enake stvari merijo z enakim <q>"vatlom"</q>.
                  Torej za enake stvari ista merila. Pa poglejmo stvar na dveh primerih. Ko je
                  Ustavno sodišče razveljavilo člen zakona o poslancih, je bilo veliko govorjenja o
                  ogromnih pravicah poslancev kar po dolgem in počez. Čeprav smo vsi poslanci šli v
                  kampanjo pred prejšnjimi volitvami pod popolnoma znanimi pogoji in bi marsikdo, če
                  bi vedel, da so možna tudi spremenjena pravila igre med igro, razmišljal o
                  nekandidiranju. Zakaj sedaj naenkrat tak horonski krik tistih, ki jih vedno
                  skrbijo pravice, bolj skrbijo pravice nedomorodcev kot tukaj živečih ljudi
                  Slovencev, ki so na plebiscitu pred petimi leti jasno povedali, da želijo živeti v
                  lastni samostojni državi. Torej pravilo v tem primeru, odvzem državljanstva in
                  možnost istočasne pridobitve pod pogoji v sedanjem zakonu, spremenjenem, se lahko
                  menjajo tudi za nazaj in o tem bo Ustavno sodišče reklo kvalificirano mnenje, če
                  se bo Državni zbor tako odločil, ki ne bo v nasprotju z že sprejetimi odločbami,
                  ki jih je Ustavno sodišče sprejelo na enako temo.</p>
               <p>Da je državljanstvo status in ne pravica, se strinja tudi naš Sekretariat za
                  zakonodajo in pravne zadeve v mnenju, ki ga je poslal k predlaganemu zakonu Lap,
                  Poljšak iz leta 1994. To me zelo veseli. V pravni državi smo vsi državljani
                  praviloma enakopravni. Ali je res nekdo, ki ni Slovenec in ima iz prejšnje države
                  še eno ali več državljanstev, bolj enakopraven, torej priviligiran napram nam
                  Slovencem, ki imamo samo eno, torej slovensko državljanstvo. Enakopravnost, dragi
                  ljubitelji in zagovorniki vseh človekovih pravic tega sveta: vsi mi z enim
                  državljanstvom nismo enakopravni z ostalimi, ki jih imajo po nekaj. Sprememba
                  statusa novih priseljencev ne bo vplivala na njihove pravice za nazaj, ampak jih
                  bo v bodoče naredila enakopravne Slovencem. Izgubili bodo samo nadpravice v tem
                  primeru, nadpravice, ki so jih imeli z dvojnimi in jih imajo z več državljanstvi.
                  Mnogo dvojnih državljanov je isto leto volilo Miloševiča v Srbiji in istočasno
                  njegove partijske prijatelje tukaj v Sloveniji. Zato ni čudno, da se v bivši
                  Jugoslaviji še kar drži na oblasti prejšnji režim, ker imajo mnogo volivci kar po
                  dva glasova.</p>
               <p>So pa na žalost vsa prizadevanja za podelitev državljanstva Slovencem po rodu,
                  torej tistim, ki živijo v tujini brez našega državljanstva, pač brez uspeha. Za te
                  Slovence je potrebno postopke pridobitve res poenostaviti in to ustrezno zapisati
                  v zakon. Govorjenje nekaterih, ki skočijo v bazen in potem goltajo vodo, ker ne
                  znajo najbolje plavati, češ, kriminalcem, prevarantom in podobnimi moramo odvzeti
                  državljanstvo, pa bo v Sloveniji red in blagostanje, bi želel povedati naslednje.
                  O tem v predlaganem zakonu, ki je podlaga, ni govora, ni govora niti o reviziji
                  niti o kriminalcih. To je lahko predmet kakšnega drugega predloga zakona, ki ga
                  bomo nacionalisti z vsem srcem in veseljem podprli. Sedaj pa govorimo o odvzemu,
                  ponavljam, o odvzemu vsem tistim, ki so ga pridobili takoj in brez pogojev in to
                  za 600 tolarjev. Za kriminalce bi moral poskrbeti takratni notranji minister. Če
                  ne on, kasnejši notranji minister, in če ne kasnejši, sedanji notranji minister.
                  Država bi si morala vzeti takrat nekaj časa in denarja in pač pregledati
                  individualno vsa sporna državljanstva in to s prislovično slovensko pedantnostjo,
                  kajti državljanstvo je po našem mnenju zelo pomembna lastnina za tistega, ki ga
                  ima, ga pridobi in ga ima in ga tudi želi obdržati. Zato, da ga pa obdrži in
                  koristi vse ugodnosti in pravice, ki iz tega statusa izhajajo, pa se je treba
                  držati zakonov in državi, ki te gosti, izkazovati tudi lojalnost.</p>
               <p>Načela evropske demokracije zagotavljajo pravico javnega uveljavljanja vsakršne
                  legalne pobude državljanov, prav vsakršne. Pobuda, o kateri danes govorimo, je
                  šele prva etapa reševanja problema prelahko podeljenih državljanstev. Zbrati
                  40.000 podpisov za podporo razpisu referenduma je pravica in dolžnost nas
                  predlagateljev zakona in pobude do 120.000 volivcev, ki so volili nacionalno
                  opcijo in bili pozneje ogoljufani in prevarani. Referendum mora biti in v
                  normalnih demokracijah tudi je najvišja zakonodajna oblika pristne in neposredne
                  demokracije. Posledice uspelega referenduma bi bile, da se po zakonu na dan
                  uveljavitve zakona odvzame slovensko državljanstvo vsem, ki so ga pridobili takrat
                  po 40. členu, s tem da takoj, poudarjam, takoj lahko zaprosijo za potni list za
                  tujce in vložijo prošnjo za pridobitev slovenskega državljanstva. Vsak bo moral
                  med drugim izpolnjevati dva bistvena pogoja: imeti stalno bivališče in dejansko
                  bivati v Sloveniji 10 let in aktivno obvladati slovenski jezik. Da pač nekateri od
                  teh 160.000 v tem postopku ne bodo mogli dobiti državljanstva, je menda vsakemu
                  jasno in razumljivo. Poudarjam, nekateri, ki ne bodo izpolnjevali teh pogojev.</p>
               <p>Vsem, ki ste te dni javno nasprotovali in že v naprej ugotavljali protiustavnost
                  pobude, pa želim povedati samo naslednje, in s tem tudi zaključujem. Pustite naši
                  demokraciji 60-dnevni rok pobiranja podpisov podpore in dajte prosim toliko miru
                  in ne zganjajte kampanje, javne, proti volji ljudstva, ki je tudi vas volilo.
                  Zakaj takoj ožigosate nosilce takih pobud, po drugi strani pa podpirate idejo v
                  zvezi z abortusom, roza klubi, lezbijkami, narodno rušilne dejavnosti na
                  Metelkovi, podpirate oni dan uprizorjene performe, torej predstave, po slovensko
                  razbijanje šip, stekel na poslopju 100-letne slovenske opere v Ljubljani. Kdor ne
                  ve, mu pozneje lahko razložim, o čem govorim. V številnih evropskih državah, na
                  primer v Švici, se jim zdi tako odločanje, ki je pri nas, priznam, pač prvo in
                  zato je toliko nejasnosti, je to popolnoma normalno. Na referendumu se pač take
                  stvari rešujejo. Pri nas pa kričijo najbolj tisti, ki so proti, ki navadno
                  molčijo, ko gre za pravice Slovencev. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališča poslanske skupine SLS bo predstavil gospod Marjan
                  Podobnik.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! Poslanci Slovenske ljudske stranke se zavzemamo za pravno državo,
                  spoštovanje zakonov in še posebno ustave kot temeljnega akta države, zato se
                  strinjamo z zahtevo, da ustavno sodišče presodi ustavnost pobude za predhodni
                  zakonodajni referendum o odvzemu državljanstev, pridobljenih po 40. členu zakona o
                  državljanstvu. Slovenska ljudska stranka se zavzema za revizijo državljanstev s
                  ciljem, da se odvzamejo tistim tako imenovanim novim državljanom, ki so v
                  osamosvojitveni vojni delovali proti Sloveniji, tistim, ki so se in se ukvarjajo s
                  kriminalno dejavnostjo in tistim, ki so ga pridobili z različnimi oblikami
                  podkupovanja. Nikoli se kot stranka nismo zavzemali za odvzem državljanstva kar
                  počez, brez kriterijev, vsem tako imenovanim novim državljanom, saj bi s tem ne
                  prispevali k pravni državi, ne k varnosti državljanov, pač pa bi neupravičeno
                  vzpodbudili strah in zaskrbljenost tudi pri tistih državljanih, ki, ne glede na
                  narodnost, delujejo kot lojalni, živijo in delujejo kot lojalni slovenski
                  državljani in spoštujejo naše vrednote, kot so slovenski jezik, slovenska kultura
                  in tradicija. Kot stranka si prizadevamo tudi za poenostavitev pridobitve
                  državljanstva za Slovence, ki živijo po različnih državah sveta.</p>
               <p>Rad bi navedel nekaj kronoloških dejstev v zvezi s problematiko pridobivanja
                  državljanstev, kjer je sodelovala tudi Slovenska ljudska stranka s svojimi
                  predstavniki.</p>
               <p>Aprila 1993 je bil vložen zakon o moratoriju za pridobivanje slovenskega
                  državljanstva s ciljem, preprečiti nekontrolirano narašanje števila dvojnih
                  državljanov. V obravnavi v Državnem zboru je bilo doseženo, da predlagatelji
                  predložijo celovit predlog sprememb in dopolnitev zakona o državljanstvu Republike
                  Slovenije. Avgusta 1993 je bil vložen predlog zakona o celovitih spremembah in
                  dopolnitvah zakona o državljanstvu Republike Slovenije. Državni zbor je sprejel ta
                  zakon novembra 1993, Državni svet je dal na zakon odložilni veto in ponovno
                  glasovanje v Državnem zboru. Ob ponovnem glasovanju v Državnem zboru zakon ni
                  dobil večine vseh poslancev. Isti zakon takoj je bil ponovno vložen s
                  predstavnikom naše poslanske skupine v proceduro v Državni zbor in februarja 1994
                  je bil zakon sprejet in objavljen v Uradnem listu Republike Slovenije. V tem
                  zakonu so bile med drugim zaostritve, aktivno znanje slovenskega jezika, s
                  pismenim in ustnim preizkusom, nekaznovanje v svoji prejšnji državi kot v
                  Republiki Sloveniji, državljanstvo se podeli samo, če je to v nacionalnem interesu
                  naše države <stage xml:id="Izredna-33-1995-10-27.stage16">(torej diskrecijska pravica države)</stage>, pri izredni
                  naturalizaciji ima država pravico zahtevati izpolnjevanje vseh pogojev redne
                  naturalizacije, razen let bivanja, in tako dalje. Po sprejemu zakona o
                  državljanstvu smo predlagali zakon o reviziji državljanstev, pridobljenih na
                  podlagi 40. člena, ki je temeljil na odvzemu državljanstev tistim, ki so se
                  ukvarjali s kriminalno dejavnostjo in tistim, ki so aktivno sodelovali proti
                  slovenski osamosvojitvi <stage xml:id="Izredna-33-1995-10-27.stage17">(predvsem gre tu za oficirje, nekatere oficirje
                     bivše jugoslovanske vojske)</stage>. Državni zbor je ta predlog zavrnil letos
                  spomladi, med drugim z oceno, da ga je težko izvrševati. Ni pa bilo
                  pripravljenosti, da bi se v okviru intencije zakona poiskalo ustreznejše poti, da
                  bi se zakon lahko tudi ustrezno in učinkovito izvrševal.</p>
               <p>Če je kdorkoli iz naših vrst s katero od svojih pobud nenamerno posegal na
                  področje, ki je lahko ustavno sporno, smo vedno pripravljeni v skladu s stališčem
                  ustavnega sodišča stopiti tudi korak nazaj. Nismo pa se pripravljeni odreči
                  temeljni vsebini naših aktivnosti na področju podeljevanja državljanstev, ki so
                  navedene tudi v našem osnovnem in tudi predvolilnem programu pred prejšnjimi
                  parlamentarnimi volitvami. Torej, nismo se pripravljeni odreči zahtevi za revizijo
                  podeljenih državljanstev, s ciljem, da slovensko državljanstvo postane vrednota in
                  status, dostopen tistim, ki spoštujejo slovenski jezik, kulturo in tradicijo,
                  odvzame pa se tistim, ki si ga zaradi sporne pridobitve, kriminalnega delovanja
                  ali delovanja v vojni proti Sloveniji ne zaslužijo!</p>
               <p>Dovolite, da še nekoliko utemeljim to stališče Slovenske ljudske stranke! Po
                  osamosvojitvi, posebno še po uspešni desetdnevni vojni poleti 1991, smo si bili
                  Slovenci v svojih izjavah, časopisnih člankih ali političnih deklaracijah, povsem
                  edini! Vzpostavitev samostojne slovenske države je pomenila uresničenje
                  tisočletnih sanj slovenskega naroda. Priznali smo si, da je v volji naroda nekaj
                  posebnega. Združuje ga volja in občutje, ki je primerljivo z občutjem pripadnosti
                  svoji družini. In kot je človek pripravljen umreti za člane svoje družine, če so v
                  nevarnosti, tako smo pripadniki vsakega naroda pripravljeni tudi to, največ kar
                  imamo, žrtvovati za svojo širšo skupnost, s katero sicer nismo vezani skrvnimi
                  vezmi, ampak preko skupnega jezika, skupne kulturne tradicije in skupne usode. Kot
                  drugi narodi smo seveda tudi Slovenci odprta skupnost. Zavedamo se, da narodove
                  meje niso nekaj povsem nespremenljivega. Tudi mi smo pripravljeni medse sprejeti
                  pripadnike drugih narodov, ki se nam želijo priključiti. Toda, ali imamo pravico
                  pri tem postavljati pogoje? Ali lahko postavimo posebne zahteve tistim, ki
                  postajajo člani naše skupnosti, skupnosti, ki v časih, ko je to potrebno, od nas
                  zahteva največ kar imamo, tudi naše življenje. Odgovor je lahko samo pritrdilen.
                  Če človeku, ki ga sprejmemo medse, ne postavimo nikakršnih pogojev, razvrednotimo
                  tudi zahteve, ki jih naša država postavlja nam. Razvrednotimo pojem slovenstva,
                  razvrednotimo vsa prizadevanja slovenskih velikih mož in žena, ki so svoja
                  življenja posvetili tedaj še oddaljenemu in le nejasno občutenemu cilju, svobodni
                  slovenski državi, razvrednotimo vsa padla življenja od Karantanije pa do II.
                  svetovne in 10 dnevne osvobodilne vojne. Tak je tudi odgovor tistim, ki bodo
                  rekli, da so tudi med Slovenci nepridipravi, da tudi vsi Slovenci ne poznajo dobro
                  naše zgodovine in obvladajo naše zahtevne slovnice.</p>
               <p>To so misli in pomisleki, ki nas obhajajo v dneh, ko govorimo o zahtevah po
                  reviziji smešno pridobljenih državljanstev, o zbiranju podpisov za referendum, ki
                  naj bi pokazal, kaj si o tem misli slovenska skupnost. Ne gre torej za odrekanje
                  pravice tujcem do slovenskega državljanstva, ampak za to, da imamo vso pravico, da
                  cenimo in spoštujemo samega sebe. Cena za vstop v slovenstvo ne more biti 600
                  tolarjev. V to ceno mora biti všteto tudi spoštovanje našega jezika, naše kulture
                  in tradicije. Cena je navsezadnje tudi spoštovanje zakonov, naših in tistih, ki
                  jih je moral spoštovati tujec preden je želel postati naš državljan. Vsem tistim,
                  in teh je med novimi slovenskimi državljani gotovo večina, ki te pogoje
                  izpolnjujejo, je po sedaj veljavni zakonodaji zagotovljena pravica do popolne
                  enakopravnosti, kar je tudi temelj za sožitje med ljudmi ne glede na narodno
                  pripadnost. Odgovorna državna politika bi v izogib kakršnim koli skrajnim zahtevam
                  pravočasno iskala odgovore na odprta vprašanja, ne pa izgovore za nereševanje
                  odprtih vprašanj, čemer smo priča vse od časa množičnega podeljevanja slovenskih
                  državljanstev. Žal pristojni slovenski organi doslej niso delovali v skladu s
                  pristojnostmi, ki jim jih daje tudi sedanja zakonodaja. Omenim samo primer zakona
                  o dopolnitvi zakona o državljanstvu Republike Slovenije. V 1. členu govori: "Ne
                  glede na izpolnjene pogoje iz prejšnjega odstavka se vloga za pridobitev
                  državljanstva Republike Slovenije zavrne, če je oseba po 26.6.1991 storila kaznivo
                  dejanje iz 15. ali 16. poglavja kazenskega zakona <stage xml:id="Izredna-33-1995-10-27.stage18">(naveden je Uradni
                     list)</stage> uperjeno zoper Republiko Slovenijo oziroma druge vrednote, ki jih
                  v skladu z določbo prvega odstavka 4. člena ustavnega zakona za izvedbo Temeljne
                  ustavne ustavne listine o samostojnosti in neodvisnosti Republike Slovenije varuje
                  kazenska zakonodaja Republike Slovenije, ne glede na to, kje je bilo to dejanje
                  storjeno<q>". In 16. člen, ki govori: "</q>Organ, ki je izdal odločbo o pridobitvi
                  državljanstva z naturalizacijo, lahko razveljavi odločbo v treh letih po njeni
                  vročitvi, če se ugotovi, da je bila naturalizacija dosežena z lažnimi izjavami ali
                  z namernim prikrivanjem bistvenih dejstev ali okoliščin, ki bi vplivale na
                  odločitev". Žal se doslej ta zakonodaja ni upoštevala oziroma dosledno
                  izvrševala.</p>
               <p>Slovenska ljudska stranka želi prispevati k temu, da tudi reševanje teh resnično
                  zahtevnih vprašanj podeljevanja slovenskega državljanstva za nas kot narod in tudi
                  kot državno skupnost ne bi pomenilo nove točke delitve, ampak točko povezovanja.
                  Zato predlagamo, da bi današnji zbor in upamo, da bo na današnji seji zbor sprejel
                  sklepe, ki bodo zavezovali Vlado Republike Slovenije, da po eni strani dosledno
                  izvaja zakonodajo, ki je že sprejeta, predlagamo pa tudi, da v primeru, da v
                  katerih od dikcij ni jasna, da Državni zbor danes sprejme dodatni sklep z vsebino,
                  da Državni zbor zavezuje Vlado Republike Slovenije, da v enem mesecu pripravi
                  predlog zakona o reviziji državljanstev, v katerem bodo jasno opredeljene možnosti
                  za odvzem državljanstva tistim, ki jih bremenijo kriminalna dejanja in tistim, ki
                  so v osamosvojitveni vojni delovali proti Sloveniji.</p>
               <p>Spoštujemo ustavo, spoštovanje ustave je temeljni del delovanja Slovenske ljudske
                  stranke, zato podpiramo predlog, da Ustavno sodišče preveri ustavnost pobude za
                  predhodni zakonodajni referendum. Upamo pa, da bo celoten Državni zbor odgovorno
                  pristopil k problemom, ki na tem področju objektivno obstajajo in se ne bo, kot v
                  primeru zavrnitve zakona o reviziji državljanstev, tudi v prihodnje skrival za
                  odgovornostjo državnih organov in institucij, ki bi morale narediti red na tem
                  področju, pa tega, vsaj doslej, niso storili. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališča poslanske skupine Demokratov, Demokratske stranke bo
                  prestavil gospod Tone Peršak.</p>
            </sp>
            <sp who="SDZ1:PeršakAnton">
               <speaker>ANTON PERŠAK:</speaker>
               <p>Spoštovane poslanke in poslanci! Demokrati Slovenije ne želimo pri tej debati
                  podpihovati političnih sporov in želimo samo povedati svoje mnenje o spornosti te
                  pobude z vidika ustave in temeljne ustavne listine in spregovoriti nekaj malega
                  tudi o možnih političnih posledicah eventualne uspešnosti te pobude in pobude
                  same.</p>
               <p>Za nas je pobuda sporna in nesprejemljiva predvsem z vidika načel pravne države,
                  zlasti z naslednjih vidikov. Gre za pobudo oziroma zahtevo, ki je po našem mnenju
                  v nasprotju s 13. členom ustavnega zakona <stage xml:id="Izredna-33-1995-10-27.stage19">(kar je bilo danes že
                     povedano)</stage> za uresničevanje temeljne listine, temeljne ustavne listine.
                  Kot vemo, govori ta člen o pravici do pridobitve državljanstva, kasneje smo rekli
                  po 40. členu. Sporna je oziroma v nasprotju z določbo Ustave Republike Slovenije,
                  to je s 16. členom, ki prepoveduje možnost odvzema pridobljenih pravic in tudi s
                  155. členom te ustave, saj bi tak odvzem pravic imel tudi svojo retroaktivno
                  veljavo. Sporna je z vidika 63. člena, in sicer v kontekstu 14. člena, ker, hočeš
                  nočeš, gre tudi za spodbujanje nestrpnosti in tako naprej. Na nekoliko
                  paradoksalen način se zdi ta pobuda sporna tudi z vidika 68. člena, vsaj v eni
                  točki, ko govori o tem, da bi oni sicer, ti državljani izgubili državljanstvo,
                  ohranili bi pa določene pravice oziroma pridobljene pridobitve, med drugim recimo
                  lahko tudi pravico, lastništvo nad zemljo in kaj podobnega.</p>
               <p>S tega vidika je seveda premisleka vredno in potrebno, kako s to pobudo oziroma
                  zahtevo ravnati v prihodnje. Možne politične posledice, ki jih vidimo v tem
                  trenutku, se kažejo zlasti v tem, da ta pobuda hočeš nočeš spodbuja ali pa celo
                  nehote podpihuje verjetno v mnogih primerih ali pa vsaj v nekaterih primerih res
                  obstoječa negativna stališča pri delu teh državljanov ali pa pri posameznih
                  skupinah teh državljanov do države Slovenije. Da jih pravzaprav na nek način sili
                  ali pa vsaj nagovarja k temu, naj se v tem imenu združujejo, delujejo in tako
                  naprej.</p>
               <p>Temeljno vprašanje, politično, ki se postavlja v zvezi s tem, če bi ta pobuda
                  seveda uspela - gre pa tudi za to, da jo predlagata dva člana najvišjega
                  zakonodajnega telesa - je vprašanje verodostojnosti države, ki v nekem trenutku
                  da, omogoči določen status, določene pravice, potem si pa čez nekaj let premisli
                  in te pravice in tudi ta status eventualno spet odvzame. Tu ne gre sedaj samo za
                  verodostojnost te države do teh državljanov, ampak tudi do drugih, kajti jutri se
                  lahko spomni, pa bo z drugimi državljani na nekem drugem področju tako ukrepala,
                  če iz takih ali drugačnih razlogov sama sebi dovoli tak način delovanja. Tretje
                  politično vprašanje je seveda ugled Slovenije pred svetom. Tu je bilo že omenjeno,
                  da je prav ta primer bil tako rekoč postavljen kot zgled nekaterim drugim državam.
                  Slovenija si je tudi po zaslugi te odločitve - ne samo te, ampak tudi nekaterih
                  drugih - pridobila določen ugled, pridobila tudi določeno prednost v procesih
                  vključevanja v evropske asociacije. Ta ugled bi seveda bil postavljen pod
                  vprašaj.</p>
               <p>Na poseben način se postavlja tudi vprašanje odnosa do ljudi, ki so povabljeni k
                  podpisovanju te zahteve. Če danes vsi ocenjujemo ali pa vsaj velika večina
                  ocenjuje, da je ta zahteva v principu neuresničljiva, kajti tudi če bi dobili te
                  podpise, tudi če bi referendum uspel in tudi če bi sprejeli zakon, bi po mnenju
                  večine, kot ugotavljamo, ta zakon ne mogel začeti veljati, ker ga omejuje ustava z
                  mnogih vidikov in pomeni, da pravzaprav mi vabimo ljudi, naj podpišejo neko
                  pobudo, ki se jo praktično ne da potem uresničiti.</p>
               <p>S tega vidika je seveda mogoče reči naslednje. Če bi pobudniki želeli doseči svoj
                  cilj, bi pravzaprav morali iti v javno zahtevo po spremembi ustave. Zahtevati bi
                  morali najmanj spremembo 155. člena ustave in pa tudi še 16. in še kakšnega. Kaj
                  bi to pomenilo za Slovenijo, če bi se to izvedlo, če bi do te spremembe ustave
                  prišlo, verjetno ni treba posebej razlagati; gre za člen, ki prepoveduje
                  retroaktivnost, gre za člen o odvzemanju človekovih pravic itn. To bi verjetno
                  Slovenijo izločilo iz nekega, seveda neobstoječega, pa vendarle obstoječega spiska
                     <stage xml:id="Izredna-33-1995-10-27.stage20">(recimo temu)</stage> civiliziranih držav.</p>
               <p>Na koncu bi rad rekel naslednje. Glede teh ocen o kriminalcih, protidržavnih
                  elementih itn. Gotovo ni mogoče izključiti in dejstvo je, da se v posameznih
                  okoljih kaže, da ti pojavi obstojajo, ampak država ima že zdaj dolžnost na te
                  pojave reagirati in v zvezi z njimi ukrepati, ne glede na to, ali gre za
                  pripadnike drugih nacionalnosti pa slovenske državljane, ali za slovenske
                  državljane pa pripadnike slovenskega naroda. In obstojajo tako zakonski kot drugi
                  mehanizmi za tako ukrepanje. Se pravi, da bi se eventualno lahko pogovarjali o
                  tem, ali država te mehanizme in te možnosti izkorišča v zadostni meri ali ne.</p>
               <p>Na koncu bi rekel še eno mnenje. Strinjamo se s tistimi, ki pravijo, da bi bilo
                  treba premisliti in ugotoviti, ker smo mi že sprejeli zakon o preprečevanju
                     <stage xml:id="Izredna-33-1995-10-27.stage21">(mislim, da se tako imenuje)</stage> dvojnega državljanstva, zakaj se ta
                  zakon in kako se izvaja in ali se izvaja dovolj učinkovito.</p>
               <p>Rad bi rekel še to, da bi Državni zbor v normalnih okoliščinah najbrž imeli in bi
                  tudi moral imeti možnost pravzaprav, da pobudo tudi sam oceni - ne bom rekel na
                  tak način kot Ustavno sodišče, ampak da ugotovi - ali je pobuda sploh sklepčna za
                  to, da gre v nek postopek ali ne. In šele, če bi se temu ugovarjalo, bi verjetno
                  bilo prav, da se vključi potem s tega vidika Ustavno sodišče. Mi iz različnih
                  razlogov te možnosti nismo dopustili takrat, ko se je zakon o referendumu
                  sprejemal. Možno je, da sem bil tudi jaz sam proti temu, ker smo pač v nekem
                  prehodnem obdobju, ampak Državni zbor bi kot najvišje zakonodajno telo verjetno
                  moral biti kvalificiran, da to pravico te ocene ima in da šele, če pride do spora,
                  potem nastopijo drugi arbitri.</p>
               <p>Kot rečeno, ne želimo, mislimo, da ni dobro, da se okoli tega razplamtevajo
                  politične strasti, ponavljam pa, da je pobuda po našem mnenju z vidika pravne
                  države sporna in nespremenljiva. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališče poslanske skupine Združene liste bo predstavil gospod
                  Potrč.</p>
            </sp>
            <sp who="SDZ1:PotrčMiran">
               <speaker>MIRAN POTRČ:</speaker>
               <p>Hvala lepa. Spoštovane poslanke in poslanci! Spoštoval bom pravilo, ki zavezuje
                  samo na predstavitev in ne dopušča možne polemike, kar je prav, sicer človeka srbi
                  že po vsem izrečen en jezik, da bi rekel tudi kaj drugega. In drugo, omejil se bom
                  na povsem krajše načelne opredelitve, in to iz dveh razlogov. Prvič, ker je
                  Združena lista socialnih demokratov kot stranka prva in takoj po objavljeni pobudi
                  reagirala in dovolj jasno sporočila svoja stališča, ta stališča so torej znana in
                  ni razloga, da bi na široko vsem ponovno pojasnjevali. In drugo, ker tudi način
                  predstavitve stališč pomeni način predstavitve svoje stranke in poslanske
                  skupine.</p>
               <p>V poslanski skupini Združene liste izrecno in nedvoumno nasprotujemo dani pobudi.
                  Prepričani smo - na žalost je treba to ponoviti in bomo ponavljali še nekateri -
                  da je v izrecnem nasprotju s 13. členom ustavnega zakona. Pri tem opozarjamo, da
                  ustavni zakon za izvedbo temeljne listine o samostojnosti in neodvisnosti
                  Republike Slovenije pomeni pravzaprav predustavno oziroma nadustavno vprašanje. Na
                  tej podlagi - s sprejemom samostojnosti in neodvisnosti in s sprejemom te temeljne
                  listine - je slovenska država kot samostojna in neodvisna država nastala, to nam
                  je dalo šele podlago, da sprejemamo svojo ustavo. Kršiti temelje nastanka
                  slovenske državnosti je zato po mojem prepričanju celo več kot sama ustava in bi
                  nas postavljalo v velik vprašaj pred samim seboj, pred lastnimi državljani, ne
                  glede na to, katere nacionalnosti so in pred mednarodno skupnost. Pri tem naj
                  posebej poudarim, da smo se vse politične stranke, prepričan sem da zavestno, 6.
                  decembra 1990 s podpisom posebnega dogovora v pripravah na plebiscit tudi
                  zavezale, da bomo narodnostnima skupnostima, italijanski in madžarski v Sloveniji
                  garantirale vse pravice, ki so jih dotlej uživale in da bomo tudi vsem tistim, ki
                  stalno prebivajo v Republiki Sloveniji, če bodo to želeli, zagotovili možnost
                  pridobitve državljanstva. Zato v pravnem smislu po mojem prepričanju ne gre zgolj
                  za kršenje ustave, temveč za kršenje temeljev nastanka slovenske državnosti. Ne
                  bom posebej obrazlagal kršenja 155. in 16. člena ustave, bi pa opozoril na, po
                  mojem prepričanju, še en člen, to je 14., ki izrecno govori o tem, da so vsi pred
                  zakonom enaki in da ni mogoče nobene določbe zakona razlikovati glede na
                  narodnost, raso, spol, vero, jezik, politično ali drugo prepričanje, gmotno
                  stanje, rojstvo, izobrazbo, družbeni položaj ali katerokoli drugo osebno
                  okoliščino; torej tudi ne narodnost in eventuelno kakšno drugo kakršnokoli
                  prepričanje. Sprejem takšnega zakona pomeni izrecno kršenje tudi te določbe, saj
                  je pripravljen na temelju razlikovanja posebej glede na narodnostno
                  pripadnost.</p>
               <p>Zaradi tega pričakujemo, da bosta Državni zbor in ustavno sodišče storila vse, da
                  se, ne samo tak zakon ne sprejme, temveč da se tudi ugotovi, da zbiranje podpisov
                  za protiustavni zakon, ki ga Državni zbor ne more sprejeti, ni smiselno in ni
                  mogoče. Ob koliziji ustave in zakona ima ustava, posebej še, če gre za nadustavne
                  odločitve, gotovo večjo moč. In da je zato - ne glede na politične implikacije
                  posledic, o katerih zdaj ne želim govoriti - zbiranje podpisov že vnaprej jasno
                  protiustavno dejanje in zato ni le nesmiselno, ampak tudi ne sme biti mogoče.</p>
               <p>Pri tem želim posebej poudariti, da ni dobro, če bi na današnji seji kakorkoli
                  zameglili bistvo ustavne zahteve za zakonodajni referendum. To v bistvu namreč
                  povsem jasno glasi: ali ste za to, da se sprejme zakon, s katerim se odvzame
                  državljanstvo Republike Slovenije osebam, ki so ga pridobile po 40. členu zakona o
                  državljanstvu. Predlog zakona je torej jasen. Ne gre in ne govori se niti o
                  reviziji državljanstva, niti se govori o odvzemu državljanstva tistim, ki bi ga
                  eventuelno pridobili z lažnimi podatki, z zlorabo zakona ali posebej zato, ker so
                  delovali proti osamosvojitvi Slovenije. Te možnosti so namreč za odvzem v zakonu
                  že zdaj podane. Govori se o odvzemu državljanstva vseh, brez vsakega kriterija, z
                  edinim kriterijem, da gre za pripadnike drugih narodov in narodnosti, ki so 23.
                  decembra 1990 živeli v takratni Sloveniji. To je nujno poudariti, ker se poskušajo
                  v javnosti prikazati tudi drugačni predlogi in drugačne rešitve, želi se prikazati
                  s strani posameznikov svoje pol strinjanje in pol nestrinjanje s to pobudo tudi z
                  razumevanjem, da ni takšna, kot je dejansko zapisana.</p>
               <p>Poslanska skupina Združene liste zato:</p>
               <p>Prvič. Podpira vse predloge, da se v okviru pravnih sredstev, ki so na voljo,
                  prepreči nesmiselno zbiranje podpisov za zakonodajni referendum za odvzem
                  državljanstva, saj je tak predlog neustaven.</p>
               <p>Drugič. Že danes izjavlja, da bo zaradi neustavnosti takega predloga storila vse,
                  da Državni zbor ne bo sprejel nobene protiustavne odločitve in da bo s svojimi
                  predlogi zagotovil, da do razpisa neustavnega referenduma in sprejema neustavnega
                  zakona ne bo prišlo.</p>
               <p>Tretjič. Izrecno nasprotuje tudi vsem morebitnim predlogom o razumevanju dane
                  pobude kot pobude za revizijo državljanstva. Posebni reviziji izrecno
                  nasprotujemo, saj je ta kolikor gre za posamične nezakonitosti, že dosedaj mogoča
                  v okviru rednega upravnega postopka. Izredna revizija namreč ne more temeljiti na
                  izrecni kršitvi 14. člena Ustave.</p>
               <p>In na koncu. Menimo, da sta Sekretariat za zakonodajo in pravne zadeve Državnega
                  zbora in odbor, za pravosodje in notranjo politiko na podlagi teh stališč
                  pripravila stališča, ki jih je mogoče v celoti podpreti. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališča poslanske skupine SKD bo predstavil gospod Lojze Peterle.</p>
            </sp>
            <sp who="SDZ1:PeterleAlojz">
               <speaker>ALOJZ PETERLE:</speaker>
               <p>Gospod predsednik, spoštovane poslanke in poslanci! Slovenski krščanski demokrati
                  ne podpiramo pobude, da bi odvzeli državljanske pravice državljanom Republike
                  Slovenije, ki so svoje državljanstvo prejeli po 40. členu zakona o državljanstvu.
                  Načelo pravne države, na katerega prisegamo in ki je eden osnovnih kriterijev
                  demokratičnosti neke države, prepoveduje poseganje v pridobljene in prepoveduje
                  spreminjanje kriterijev za nazaj. Opozarjamo na dejstvo, da so se predsedniki
                  parlamentarnih strank s podpisom sporazuma političnih strank in poslanskih skupin
                  Skupščine Republike Slovenije o skupnem nastopu na plebiscitu za samostojno in
                  neodvisno državo Republiko Slovenijo dne 6. decembra 1990 svečano zaobljubili, da
                  bodo v samostojni in neodvisni Sloveniji spoštovali pravni red in zagotavljali
                  varnost vseh občanov. Jaz sam sem to takrat podpisal in želim ostati zavezan temu
                  podpisu. Kar pa zadeva vprašljive odločitve ali eventualne napačne postopke
                  obstajajo redne pravne poti za dosego tega in mislimo, da ni treba celega sistema
                  zavrteti s pomočjo revizije na novo. Kar zadeva sklepe, menimo, da so
                  sprejemljivi, mislimo pa, da bi kazalo zapisati v prvem sklepu, da Državni zbor ne
                  <q>"ugotavlja"</q>, ampak samo <q>"meni"</q> o vsebini; kajti <q>"ugotavlja"</q> skladno z ustavo
                  Ustavno sodišče. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališča poslanske skupine LDS, bo predstavil gospod Tone
                  Anderlič.</p>
            </sp>
            <sp who="SDZ1:AnderličAnton">
               <speaker>TONE ANDERLIČ:</speaker>
               <p>Spoštovani! Liberalna demokracija je z zaskrbljenostjo sprejela pobudo za zbiranje
                  podpisov za referendum o odvzemu državljanstva, pridobljenega po 40. členu zakona
                  o državljanstvu Republike Slovenije in dejstvo, da se je zbiranje že začelo. Sklic
                  izredne seje smo poslanci Liberalne demokracije Slovenije podprli, ker menimo, da
                  je potrebno že sedaj in ne le po zaključku zbiranja podpisov zelo jasno povedati
                  in opozoriti na katastrofalne posledice, ki bi nastale, če bi do referenduma o
                  taki iniciativi prišlo, kaj šele, da bi bile posledice take, ki bi to pobudo
                  podprle.</p>
               <p>Uvrščamo se med tiste stranke, ki jim ni vseeno, kaj se dogaja z obljubami države
                  ob nastajanju, saj je vendar vsem jasno in poznano, da smo se vse parlamentarne
                  stranke pred plebiscitom zavezale, kako bomo ravnale ob plebiscitu oziroma po
                  plebiscitu. Glede na to, da je bilo že večkrat omenjeno, kaj naj bi bilo v tem
                  sporazumu, citiram in ponavljam <q>"Sporazum političnih strank in poslanskih skupin
                  skupščine Republike Slovenije v skupnem nastopu na plebiscitu za samostojno in
                  neodvisno državo Slovenijo. Republika Slovenija bo zagotavljala narodnostnima
                  skupnostima, italijanski in madžarski, kakor tudi vsem pripadnikom drugih
                  jugoslovanskih narodov, da se zaradi plebiscitarne odločitve ne bo spremenil
                  njihov sedanji politični status. Delili bodo našo skupno usodo. Republika
                  Slovenija bo varovala narodnostni skupnosti, pripadniki drugih jugoslovanskih
                  narodov, ki imajo stalno prebivališče v Sloveniji, pa bodo, če bodo to želeli,
                  dobili državljanstvo po zakonu o državljanstvu."</q> Pobudo so podpisali oziroma
                  sporazum so podpisali za klub delegatov Narodnostne skupnosti gospod Battelli, za
                  klub Neodvisnih poslancev gospod Gradišar, za Liberalno demokratično stranko
                  gospod Školč, za Liberalno stranko gospod Gros, za Slovensko demokratično zvezo
                  Spomenka Hribar, za Slovensko kmečko zvezo gospod Oman, za Slovenske krščanske
                  demokrate, kot je bilo rečeno, gospod Peterle, za Socialistično stranko Slovenije
                  gospod Žakelj, za Stranko demokratične prenove sta podpisala gospod Ribičič in
                  gospod Potrč, za Zelene Slovenije gospod Plut in za Social demokrate Slovenije
                  gospod Pučnik.</p>
               <p>Za tem je bilo več kot očitno, da so s plebiscitarno podporo osamosvojitvi
                  Slovenije njene državljanke in njeni državljani izpričali med drugim tudi svoje
                  zaupanje zagotovilom nastajajoče države, da bo držala obljube in spoštovala
                  človekove pravice, ne glede na vero, narodno pripadnost, rodno grudo, spol ali
                  spolno usmerjenost. Država je ta zagotovila dala tudi mednarodni skupnosti, ki jo
                  je podpirala v osamosvojitvenih in poosamosvojitvenih dejanjih.</p>
               <p>Stališče naše stranke se glede podpisanega sporazuma in izvajanja ni v ničemer
                  spremenilo. Da misli resno - namreč ta država - je dokazala s sprejemom ustave in
                  ustavnih zakonov, zakonom o državljanstvu, še zlasti v 40. členu tega zakona. S
                  sprejemom tega člena v zakonu je postorila oziroma izpričala visoko stopnjo
                  tolerantnosti. Državni zbor je na tej osnovi tudi že nekajkrat zavrnil predlog za
                  spremembo 40. člena zakona o državljanstvu, čeprav se pobude in zahteve ponavljajo
                  vse od sprejema zakon o državljanstvu - in jaz upam, da nikoli ne bodo uspeli.
                  Poslanska skupina Liberalna demokracija Slovenije pa bo zagotovo podprla predlog
                  za spremembo zakona o referendumu in ljudski iniciativi, ki bo onemogočil razpis
                  takih referendumov, kot je ta predlagani.</p>
               <p>Z uvrstitvijo v skupino narodov, ki so že davno pred nami postavili temeljne
                  civilizacijske norme, ki so vzpostavili institucije, ki skrbijo, da se te tudi
                  spoštujejo, smo prevzeli odgovornost, ki se ji ni mogoče izogniti z izgovori, češ,
                  nekateri posamezniki se neprilagojeno obnašajo, zato jih moramo mi, ki pač smo
                  pošteni državljani, prikrajšati za kakšno od pravic in to kar za pravico do
                  državljanstva. Poudarjam, da seveda, če gre za kakršenkoli delikt posameznika,
                  obstajajo pravne poti za sankcioniranje, tako kot je bilo tudi že večkrat
                  povedano.</p>
               <p>Zavedati se moramo, da smo se s pristopom k mednarodnim sporazumom zavezali, da
                  lahko o naših ravnanjih presojajo tudi drugi. In ravno vprašanje temeljnih
                  človekovih pravic, kamor sodi to vprašanje, ni nikakor samo notranje vprašanje
                  posamezne države. Za Liberalno demokracijo je sprejetje pobude za zbiranje
                  podpisov za pripravo referenduma za odvzem državljanstva slovenskim državljanom in
                  državljankam nesprejemljivo, tudi zato, ker nasprotuje, Liberalne demokracije
                  namreč, poseganju v pravice posameznikov za nazaj, kar pa, mimogrede, ustava
                  izrecno prepoveduje. Taka pobuda bi po našem mnenju spodbudila nestrpnost med
                  sodržavljani in sodržavljankami, pomenila bi preštevanje, razveljavljala bi poti
                  in sredstva pravne države in na široko odprla vrata za nedemokratične rešitve.</p>
               <p>Poslanci Liberalne demokracije Slovenije ob tem opozarjamo, da praksa množičnega
                  odvzemanja državjanstva nikakor ne sodi v demokratično pravno državo, pač so jo
                  uveljavljali, kot nas uči zgodovina, totalitaristični režimi, od nacistične
                  Nemčije do stalinistične Sovjetske zveze.</p>
               <p>Poslanci Liberalne demokracije Slovenije nikoli ne bomo sprejeli spreobrnjene
                  logike, ki s sklicevanjem na patriotizem, na ustavno pravico do izražanja volje na
                  referendumu, s katero želijo nekateri doseči protiustavne cilje, bomo pa podprli
                  predlagane sklepe, kot so bili že citirani. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ: </speaker>
               <p>Hvala lepa. V imenu poslanske skupine bo nastopil gospod Jelinčič Zmago. Pozabil
                  sem povedati, da gre za Slovensko nacionalno stranko. Se opravičujem!</p>
            </sp>
            <sp who="SDZ1:JelinčičZmago">
               <speaker>ZMAGO JELINČIČ:</speaker>
               <p>Hvala lepa. Državljanstvo po 40. členu je bilo v prejšnji skupščini dejansko
                  podeljeno preveč radodarno. Kriteriji so bili nedorečeni, zato je prišlo do
                  situacij, ki jih je potrebno urediti. To so nepravilnosti pri dodeljevanju, dvojno
                  ali celo večkratno državljavnstvo in tako naprej. Rešitev je ponujena tudi s tem
                  zakonom. Vendar pa vsebuje precej nejasnosti in nas pri vsej zadevi marsikaj bega.
                  Še posebej je nejasna druga točka, ki govori o vprašanju lastnine, ki se po
                  predlagani rešitvi ne spremeni, kajti treba je vedeti, če se nekomu vzame
                  državljanstvo, je pač s tistim trenutkom tujec. Tujci pa po slovenski ustavi ne
                  morejo biti lastniki nepremičnin. Če nadaljujem, je Slovenska nacionalna stranka
                  ostro nasprotovala predlagani spremembi 68. člena Ustave, ko je to spremembo
                  predlagala Vlada Republike Slovenije v korist Italijanov. Zato se strinjamo, da o
                  ustavnosti odloči za to pristojen organ in to je le Ustavno sodišče. Vso nastalo
                  situacijo je potrebno reševati, po našem mnenju, v okvirih določil mednarodne
                  skupnosti in pravne države. Po našem mnenju bi bilo možno nastalo situacijo
                  reševati z revizijo dodeljenih državljanstev, predvsem pa z odpravo množičnega
                  pojava dvojnih državljanstev. Podobno se že dogaja in urejajo zadeve v nekaterih
                  državah bivše Jugoslavije, na primer v Makedoniji. S tem v zvezi pa je Slovenska
                  nacionalna stranka že 11. junija 1993 vložila zakon o odpravi dvojnega
                  državljanstva, pri čemer je bil naš predlog v Državnem zboru zavrnjen in pri
                  zavrnitvi so sodelovali tako predstavniki Ljudske stranke kot samostojne poslanske
                  skupine in vsi ostali. Kasneje je bil vložen vladni zakon, ki tudi ni bil sprejet.
                  Razlika med našim in vladnim zakonom je bila v tem, da smo mi zahtevali odpravo
                  dvojnega državljanstva za vse, Vlada pa le za del prebivalcev Republike Slovenije,
                  ki imajo dvojno državljanstvo. Že septembra 1994 je Slovenska nacionalna stranka
                  ponovno vložila predlog zakona o preprečevanju dvojnega državljanstva, tako da je
                  ta zakon zdaj v proceduri. Pri tem je treba povedati, da je bila v Evropi po 2.
                  svetovni vojni sprejeta konvencija o preprečevanju dvojnega državljanstva, kajti
                  trend o preprečevanju dvojnega državljanstva v svetu še vedno temelji na tem, da
                  se svet izogiba podeljevanju dvojnega državljanstva zaradi raznih zlorab,
                  izogibanja dolžnosti državljanov do države in tako naprej. S tem v zvezi je
                  potrebno poudariti, da bivša Jugoslavija sicer ni bila podpisnica te konvencije,
                  se je pa Evropa tega striktno držala. Pri tem vprašanju ne smemo mešati trendov
                  Evropske unije, ko nekateri govore, da lahko državljani mirno prehajajo celo brez
                  potnih listin iz ene države v drugo. Vedeti je treba, da to velja zgolj za članice
                  Evropske unije in ne za tiste države, ki v tej Evropski uniji niso.</p>
               <p>Še nekaj je potrebno povedati, da države v svetu urejajo probleme dvojnega
                  državljanstva v glavnem z odredbami Vlade in ne z zakoni. In zato za konec bi še
                  enkrat povedal, da bi bilo možno nastalo situacijo reševati z revizijo po 40.
                  členu pridobljenih državljanstev, predvsem pa z odpravo dvojnih državljanstev.
                  Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališča poslanske skupine Socialdemokratske stranke Slovenije bo
                  predstavil gospod Jože Pučnik.</p>
            </sp>
            <sp who="SDZ1:PučnikJože">
               <speaker>DR. JOŽE PUČNIK:</speaker>
               <p>Spoštovane kolegice in kolegi! Socialdemokrati vidimo v tej celi problematiki
                  predvsem dve dimenziji tega problema. Po eni strani imamo vse razumevanje za
                  probleme, za doživljanja posameznih državljanov, ki opazujejo posameznike v svojem
                  okolju in se občutijo ob njihovem obnašanju in ob njihovih pravicah, tako ali
                  drugače pridobljenih, kot opeharjene. Doživljajo te fenomene, te posamezne primere
                  kot krivice in se seveda sprašujejo, zakaj se to ne uredi. Naj omenim v tej zvezi
                  tudi primere Slovencev izseljencev, ki jim doslej naša Vlada ni ponudila neke
                  elegantnejše, enostavnejše možnosti za pridobitev državljanstva. Naj omenim
                  nadalje resnične in neresnične informacije o takih ali drugačnih zlorabah tistega
                  ominoznega 40. člena zakona. Vprašanje je, koliko takih informacij je utemeljenih,
                  koliko je to enostavno razširjenje nekih nepreverjenih vesti. Na vsak način je
                  tukaj vir vznemirjanja državljanov, o katerem bi se pravzaprav morala Vlada na
                  neki način brigati in skušati, da se omeji na tisto, kar je pač substencialno in
                  kar je dokazljivo.</p>
               <p>Naslednja stvar, ki se nam tu zdi povsem razumljiva, je razburjanje državljanov
                  zaradi tega, ker nimamo podatkov - niti javnost niti Državni zbor nima podatkov,
                  koliko primerov je bilo doslej ugotovljenih; namreč primerov, da je šlo pri
                  pridobivanju državljanstva za goljufije in za kakršnekoli druge kršitve
                  obstoječega zakona. Tudi tukaj bi nam boljše informacije, nam recimo poslancem v
                  Državnem zboru, predvsem pa slovenski javnosti pomagale, da bi se ta val
                  nezaupanja, razburjenja zaradi dejanskih in zaradi eventualnih ali namišljenih
                  krivic, da bi se to razburjenje nekoliko poleglo in da bi se ti problemi omejili.
                  Prav tako je vprašanje revizije teh postopkov. Glede na veliko količino glasov, ki
                  opozarjajo na to, da so se tukaj dogajale čudne reči, bi morda bilo najbolj
                  racionalno, da bi se enkrat temu vprašanju prišlo do dna, da bi se pregledalo in
                  se dejansko ugotovilo, če so bili in koliko je bilo primerov kršitve zakona. Če
                  jih ni bilo, v tem primeru bi se seveda tudi to razburjanje lahko poleglo.</p>
               <p>Oba predlagatelja te pobude za referendum sta spravila, sta postavila v slovensko
                  javnost predlog, o katerem so pa takoj nastali močni ugovori, da je ustavno
                  sporen. Jaz se tukaj ne bom pridružil tem kolegom in kolegicam, ki tukaj kot
                  poslanci skušajo ugotavljati ustavnost ali neustavnost nekega akta ali nekega
                  predloga. Mislim, da edini, ki lahko o ustavnosti kompetentno odloča, edini forum
                  v Sloveniji, to je Ustavno sodišče, zato poslanci Socialdemokratske stranke ne
                  bomo nasprotovali predlogu Državnega zbora, da Ustavno sodišče preveri ustavnost
                  te pobude oziroma zahteve, ali kakor koli jo že imenujemo. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališča poslanske skupine ZSS LDS bo predstavil gospod Topler.</p>
            </sp>
            <sp who="SDZ1:ToplerVladimir">
               <speaker>VLADIMIR TOPLER:</speaker>
               <p>Spoštovani gospod predsednik, kolegice, kolegi! V naši poslanski skupini pobude ne
                  podpiramo. Strinjamo se s tem, da je bil postopek do sedaj v skladu z zakonom in
                  da je bilo potrebno, da se začne zbiranje podpisov. Zagovarjamo pravico do
                  referenduma, pravico do ljudske iniciative, ki smo jo uzakonili v tem parlamentu,
                  vendar menimo, da je potrebno, da se vsebina tega vprašanja preveri. Obstaja sum,
                  da je nasprotna z deklaracijo o človekovih pravicah, da je v nasprotju z našo
                  slovensko ustavo. In seveda menimo, da je za to potrebno postopek ustaviti že
                  sedaj, ne pa šele takrat, ko bo morda zbrano dovolj podpisov. Kajti zbiranje
                  podpisov je hujskanje k nestrpnosti. In k nestrpnosti v letu strpnosti. Zato smo
                  tudi bili med podpisniki za sklic izredne seje. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Stališča poslanske skupine Narodnosti bo predstavil gospod Roberto
                  Battelli.</p>
            </sp>
            <sp who="SDZ1:BattelliRoberto">
               <speaker>ROBERTO BATTELLI:</speaker>
               <p>Hvala lepa. Gospod predsednik, spoštovane kolegice in kolegi! Sveti Avguštin je
                  menda svoj čas rekel, da hudič ni hudoben, ampak je neumen. In s tem seveda ni
                  nameraval podcenjevati hudiča. Hotel je povedati, da neka zadeva bolj neumna kot
                  je in bolj zlovešča je. Večje zlo je v njej. Zakaj je ta pobuda neumna? Zelo
                  enostavno, ker predlaga izstop iz civilizacije. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. S tem so se predstavniki poslanskih skupin oziroma prijave za
                  predstavitev poslanskih skupin izčrpale in besedo dajem gospodu Marjanu Poljšaku.
                  Še prej pa sprašujem, če želi še kdo razpravljati, drugače bom omejil razpravo
                  kasneje, tistih, ki niso prijavljeni, na 5 minut. Želi še kdo razpravljati?
                     <stage xml:id="Izredna-33-1995-10-27.stage22">(Ne želi.)</stage> Oziroma se prijaviti? Gospod Hvalica. Hvala lepa.
                  Besedo imate gospod Poljšak.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Bi začel. Kasneje bom govoril o replikah, ampak najprej bom dal repliko gospodu
                  Battelliju, ker mogoče bo šel ta čas ven. Jaz sem poslanec in lahko, ne smem
                  govoriti <gap n="..."/><stage xml:id="Izredna-33-1995-10-27.stage23">(Medsebojni pogovor.)</stage><gap n="..."/></p>
               <p>Obrazložitev. Jaz tukaj nastopam kot poslanec in v moji razpravi repliciram komur
                  koli. Je tako? Najprej bom za uvod repliciral gospodu Battelliju. Jaz razumem
                  gospoda Battellija, ker zastopa interese Italijanov. Ker interes Italijanov je, da
                  je v Sloveniji čim slabše politično in s tem tudi vojaško stanje.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Gospod Poljšak. To bi vas moral popraviti. Gospod Battelli zastopa interese
                  Narodnosti.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Dobro. Vi me popravite, jaz pa mislim kar mislim, ostali pa si naj mislijo, kar si
                  hočejo. Hvala, ker ste me popravili.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Malenkost.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Torej, najprej diskusija o tem, ali je to ustavno ali je protiustavno. 155. člen.
                  Drugi odstavek 155. člena pravi: <q>"Samo zakon lahko določi, da imajo posamezne
                  njegove določbe učinek za nazaj, če to zahteva javna korist in če se s tem ne
                  posega v pridobljene pravice."</q> Povejte, tisti ki govorite, premislite. Saj vem, vi
                  boste prišli gor in boste zopet mlatili, mlatili, torej ne mlatili prazno slamo,
                  ampak govorili boste vaše argumente, da ta stvar ni tako. Ampak tako, kot vi
                  govorite vaše argumente, tako lahko govorim recimo jaz moje argumente. Zakon lahko
                  odvzame, zakon lahko določi, da imajo posamezne določbe učinek za nazaj, če je to
                  javna korist. Kaj pa je javna korist? Kaj je javna korist? <stage xml:id="Izredna-33-1995-10-27.stage24">(Boste imeli
                     priliko replik)</stage>. Vprašam, ali je ohranitev slovenskega naroda javna
                  korist? To premislite prosim. V pridobljene pravice ne posegamo. Sedaj bom šel na
                  tisti člen, o katerem zopet diskutiramo, 68. člen: <q>"Tujci lahko pridobijo
                  lastninsko pravico na nepremičninah pod pogoji, ki jih določa zakon."</q> Glavna
                  nepremičnina, ki jo imajo ti priseljenci pri nas so stanovanja. Če zakon določa,
                  da lahko obdržijo stanovanja, potem jih lahko obdržijo. Če je to premalo v tem
                  zakonu, recimo, če bi bil sprejet, potem je to lahko določeno v zakonu o stvarnih
                  pravicah tujcev. Mislim, to jim lahko pustimo kot znak dobre volje in znak
                  možnosti, da recimo po zakonu in recimo po politiki, če bi bila sprejeta takšna
                  politika, kot jo predlagamo mi, če bi v Sloveniji obveljala taka politika, potem
                  bi tisti, ki se prilagodijo na slovenski način življenja, ki se slovenizirajo, ki
                  se asimilirajo s slovenskim narodom, taki so tudi za nacionaliste sprejemljivi.
                  Toliko, da ne bom govoril o praznih pripombah, ki so pripombe.</p>
               <p>63. člen ustave. <gap n="..."/><stage xml:id="Izredna-33-1995-10-27.stage25">(Pardon. Lahko počasi. Tudi drugi počasi
                     nastopajo.)</stage><gap n="..."/> 63. člen ustave, ki mi ga je očital gospod Peršak, in
                  sicer spodbujanje neke neenakopravnosti, nestrpnosti. Zakaj uporabljate recimo ta
                  člen. Ali se vam ne zdi, da je prvi in osnovni, osnovna zadeva slovenske države je
                  slovenski narod. In če je osnovna zadeva slovenski narod in interesi slovenskega
                  naroda, potem morate najprej gledati na to. Seveda, potem pa pridemo do ustave, do
                  prvih členov ustave in se sprašujemo in točno pridemo, tako kot je rekel gospod
                  Peršak, če razumem replike, preide vprašanje o verodostojnosti države oz<gap n="...."/> vprašanju, kaj je ta država. Gotovo. Gotovo je interes, da postopno pridemo do
                  tega vprašanja oziroma ne vprašanja, do vprašanja in odgovora, gotovo ne na tej
                  seji, bo dolgo trajalo, predno bomo prišli do spoznanja, kaj to je, kar je. Če
                  pridemo do prvih členov ustave, kjer piše, Slovenija je demokratična država in
                  tako naprej in tako naprej, se vprašamo, ali je demokratična. Med drugim tudi je
                  gospod Peršak pa še kakšen drug diskutant pozival, skoraj, bi rekel, k represiji
                  proti tistim, ki smo to sprožili sedaj. Ja, skoraj, skoraj tako je zgledala
                  zadeva, ne vem. Potem je vprašanje, ali je ta država demokracija. Ker, če je ta
                  država demokracija, potem pomeni, da vlada ljudstvo. In država, ste povedali vi
                  oziroma ste povedali drugi, naj bi bila pogodba med državljani; potem pa
                  državljani, ki so stranke v tej pogodbi, lahko to pogodbo tudi spreminjajo. In če
                  državljani pogodbe ne morejo spreminjati v nobenem členu, to se pravi Ustave ne
                  morejo spreminjati - ne bomo prišli do tja, jaz vam samo prikazujem - potem je pod
                  vprašajem, če je to demokracija.</p>
               <p>Zdaj se bom dotaknil nekaterih drugih replik. Tukaj bom recimo dal gospodu Puklu,
                  ki je govoril v imenu odbora. On je rekel, da nekako vznemirjamo državljane, ker
                  jim ustvarjamo upanje, ki se potem ne bo izvršilo. In potem je rekel, da je to
                  nesprejemljivo. No, ni bila samo ta edina taka opazka oziroma ta je bila v imenu
                  odbora, so tudi druge. Premislite, da je bil referendum o ustanovitvi občin - kdo
                  je tedaj vzbujal upanja ljudem in kdo je potem požrl tisto besedo? Potem bom rekel
                  o tej, se sklicujete na temeljno listino, torej izjavo o dobrih namerah. Veste,
                  kaj pravi izjava o dobrih namerah tisti stavek? <q>"Prav tako zagotavlja vsem
                  pripadnikom drugih narodov in narodnosti pravico do vsestranskega, kulturnega in
                  jezikovnega razvoja, vsem s stalnim bivališčem v Sloveniji pa, da lahko pridobijo
                  državljanstvo, če to želijo."</q> To ne pomeni, da bodo imeli določene pogoje, ali to
                  pomeni brezpogojno, tukaj ne piše. Se pravi, da je zadeva sporna. Eni si razlagajo
                  stvari tako; da se stvari razlagati tudi drugače. In pravi, ker pravimo vnaprej,
                  da bo Ustavno sodišče, torej, da je ta predlog odvzema državljanstev protiustaven.
                  Naj odloči Ustavno sodišče. Ne smete biti, mislim pogojno, najmanj teoretično,
                  razumem vaše želje in politične interese. Torej, najmanj pogojno morate dovoliti
                  najmanj teoretično možnost, da Ustavno sodišče ne bo ugotovilo, da je ta
                  referendumski predlog protiustaven. Recimo, tukaj je en odgovor Ustavnega sodišča
                  nacionalsocialni zvezi, kjer odgovarja Ustavno sodišče, da ustava ni izvzela
                  nobenega vprašanja in da z zakonomako omejevanje ustavne pravice ni dopustno.
                  Nanaša se na referendumsko vprašanje. Poglejte ustavo, pa boste videli, kaj piše o
                  referendumu! Ali tam piše, da se lahko izvede referendum ali ne. In ne
                  postavljajte nekih primerov, ki so nemogoči! Glejte! Če eno zadevo 200 ljudi
                  podpiše, mogoče lahko zbereš 200 ljudi, ki bi podpisali neko zadevo, ki je sporna,
                  ampak 400.000 ljudi ne bo podpisalo ene stvari, ki je sporna! Spoštujte to! In
                  sami dobro veste, da je izredno težko to zbrati.</p>
               <p>Glede replik naprej. Gospod Šter je rekel, da naj bi se zgledovali po nekem
                  modelu, ki naj velja za vzhodno Evropo. Pa poglejmo primer Estonije. Ali ima
                  Estonija kakšne probleme v Evropi?! 40% prebivalcev je Rusov, ki nimajo
                  državljanstva.</p>
               <p>Nadalje se bi samo obregnil, kar je govoril gospod Jelinčič oziroma kar so tudi
                  drugi. Vsi nakladate, kako je treba odpraviti dvojno državljanstvo. Saj to je
                  zakon, ki odpravlja dvojno državljanstvo. Mogoče od teh 160.000, jih bi bilo 5.000
                  apatridov, vsi ostali imajo svoje državljanstvo! To se pravi, to je zakon, to je
                  ena oblika! Saj, če ta oblika ne bo uspela, boste mogoče vi poskusili s kakšno
                  drugo obliko odpraviti dvojno državljanstvo, ne vem! Tisti, ki se za to zavzemate.
                  To je poskus, to je ena oblika. Veste, da pravna oblika mora se pač na nekaj
                  nanašati. Na kaj naj se nanaša?! Kako naj se nanaša?!</p>
               <p>In sedaj zgodba! Torej, osebna zgodba, ker jaz pri tej stvari osebno sodelujem,
                  sem osebno angažiran, jaz ne govorim neke politike, ki ni v meni. Ta politika je v
                  meni. Jaz sem nacionalist, sem bil vzgojen, vsi so me vzgajali nacionalistično, od
                  šole, do staršev, do tudi duhovnikov v cerkvi. Ne po direktivah višje duhovščine.
                  Vi veste, kakšna je bila primorska duhovščina. Mene so učili duhovniki, ki so na
                  svoj, način na sebi skusili fašizem in raznarodovanje Slovencev. Potem sem vstopil
                  v Slovensko nacionalno stranko in sem kot tak prišel v parlament. Kaj smo
                  obljubili mi svojim volilcem?! Pa to ni želja samo volilcev, bi rekel, 10 ali 12%,
                  kolikor je volilo SNS, ampak to je želja, po anketah, več kot 50% vprašanih po
                  anketah. In kaj je to?! Temu se reče, da je to 60% Slovencev, zakaj po anketah
                  dobiš tudi tiste, ki niso Slovenci, pa jasno, da rečejo ne, saj je razumljivo. Ta
                  zadeva je vprašanje nacionalne politike. Problem je, tisti problem, ko je, je, ali
                  je država, katera je nastala 1991 ali pa smo jo izvolili, mislim, z glasovanjem,
                  vendar jaz, na žalost, smo čakali, bilo nas je na desetine in v Ajdovščini nas je
                  bilo na desetine, v Sloveniji na tisoče ali desettisoče, ki smo čakali na orožje,
                  zato da bi se borili za slovensko Slovenijo, pa ga nismo dobili! Nihče nas ni
                  angažiral. Ampak mi smo, torej jaz in vse moje okolje, smo mislili, da je
                  plebiscit in osamosvojitev Slovenije nastanek države slovenskega naroda! Zato je
                  zame in za vse ostale ta zadeva z državljanstvi prevara. In taka zadeva mimo
                  naroda ne more iti; to je prevelika zadeva. Pravijo cerkveni krogi: hudo je
                  100.000 državljanstev vzeti, ampak 160.000 novih državljanstev dati, kaj je pa to.
                  To je pa še huje. In če imaš stare grehe in če si nekaj v preteklosti naredil
                  narobe, potem to popravi. Zdaj pa, razčistite si pri sebi, za kakšno politiko vam
                  gre. Za ohranitev slovenskega naroda? Vprašajte se. Kaj pomeni ohranitev
                  slovenskega naroda? Pomeni ohranitev slovenskega narodnega ozemlja, pomeni
                  ohranitev števila Slovencev oziroma procenta deleža Slovencev na tem narodnem
                  ozemlju. Lahko debatiramo različne stvari. Vemo, s kakšnim oportunizmom in s
                  kakšno nenarodno politiko in v katerih časih, vemo, so bili izgubljeni kosi
                  slovenskega narodnega ozemlja, Koroška, Gorica, Trst ali rečem tudi Istra ali pa
                  na pol Istra in ostalo; zdaj ni tu zgodovina. Ampak naprej, kakšno politiko naj
                  ima v Sloveniji parlament, predstavniki ljudstva? Narodno politiko ali pa
                  nenarodno politiko? Če se tukaj razvijejo narodne manjšine, nove narodne manjšine,
                  o katerih že govorijo. Recimo, ali ste brali od Spomenke Hribar, v sobotni prilogi
                  je pisala o več rodov; en narod, več rodov. Je pisala slovenski rod itn. Ali se
                  spomnite tega, kako je jugoslovanski narod sestavljen iz petih plemen ali štirih?
                  Spomenka Hribar je pisala. <stage xml:id="Izredna-33-1995-10-27.stage26">(Zdaj boš imel priliko, gospod Jančar, izkazal
                     se boš pred svojimi volivci, povedal jim boš, kar misliš, ti si pravi in jim
                     boš povedal)</stage>. Procent Slovencev, vprašajte, poglejte, 1946. leta, ni,
                  dobro, pustimo zablodo državljanske vojne, če pustimo zablodo državljanske vojne
                  med domobranci in partizani, pa rečemo 1946. leta je nastala Republika Slovenija,
                  kjer je bilo, koliko, 2% tujcev. Ali naj štejem še tiste divizije, ne vem, katera
                  je bila, ki so plenile gor po Štajerskem. Ne bom štel, južne divizije mislim, ne
                  slovenske. Poglejte, nacionalna sestava je bila taka in taka, večina je bilo
                  Slovencev, ne vem, bi rekel po, 95%, ali je prav? Še več. Kakšna je bila potem
                  1960. leta, kakšna je bila potem recimo 1980, kakšna je nacionalna sestava v
                  Sloveniji 1991 na dan osvoboditve ali pa malo prej ali malo potem in kakšna je
                  danes? Ja, mi smo mislili, da z osamosvojitvijo Slovenije se bo začel večati
                  procent slovenskega prebivalstva tukaj. Praksa je obratna. Se pravi, kakšna je ta
                  država? Komu služi? Ne govoriti o možnostih. Politika ustvarja možnosti. Se pravi,
                  kakšno politiko vodite? Vprašajte se. Kakšna naj bo sestava? Kakšna naj bo
                  Slovenija? Ali naj se postopno balkanizira? Kakšna je ekstrapolacija tega? Dajte,
                  poglejmo resnici v obraz oziroma, ne poglejmo, ker imamo vsak svojo resnico, ampak
                  jaz bom povedal zdaj za vas bistvo resnice. Leta 1946 - ja, v redu, vi veste,
                  mogoče bi bil jaz tudi med komunisti, pa partizani, če bi mislil, da se borijo za
                  slovenski narod, to ni važno, zdaj jaz ne etiketiran samo tja, gremo na bistvo.
                  Tudi če bi, jaz sem že povedal, tudi če bi 1944., 1945. zmagala, bi rekel,
                  komunistična, stran, samo da bi bila samostojna Slovenija, da bi bila za slovenski
                  narod. Ampak glejte, 1946. leta, 1945. leta ste potrebovali pomoč z juga, zato da
                  ste držali oblast v rokah. Ali so držali vaši, niste bili vi na oblasti, vaši pa
                  so bili. Moji niso bili, jaz nisem bil. Glejte, zdaj se ponavlja zadeva naprej. Ta
                  Vlada ne bi bila, je ne bi bilo, če ne bi bilo pomoči, bi rekel teh volivcev, ki
                  niso Slovenci. In to je absoluten argument in prvi argument, to je argument
                  predvsem tistim, ker se delate vi človekoljubne in tako naprej. Vaše
                  človekoljublje! To je politični interes. Ampak tudi ni bistvo v tem, da si na
                  Vladi in na oblasti. Bistvo je v tem, da sodeluješ pri procesu tranzicije, to je
                  kraje družbene lastnine, zato se vam gre. Vi potrebujete Neslovence zato, da boste
                  lahko postali lastniki družbenega premoženja. Če vam bo uspelo, ampak mi se bomo
                  proti temu borili, to je jasno. Zato je vseeno, kateri boj je prvi in kateri je
                  drugi, ali nacionalni in socialni boj sta medsebojno povezana. Jaz sem se lani
                  boril tudi za dodatno razdelitev certifikatov in se bom boril v vsakem boju, ki
                  bo, ali socialni ali nacionalni. Meni je vseeno, s čim gremo najprej naprej in s
                  čim se bomo najprej borili.</p>
               <p>In še nekaj vas bom spomnil. Dajte, pride eden, magari gospod Kreft, zdaj ga
                  izzivam, ampak če mi ne bo dobro odgovoril, oziroma ne on, ne izzivam njega,
                  kdorkoli, enega samega, da pove definicijo narodne izdaje. Zakaj so bili
                  domobranci izdajalci? Ker so se bojevali z Nemci. Potem naj definira to in potem
                  naj primerja s sedanjim stanjem. In naj pove, kaj je to narodno izdajalstvo. Se ne
                  bori za ohranitev slovenskega naroda - in še več kot ohranitev je razvoj - je
                  narodno izdajalstvo. Zdaj pa premislite. In definirajte, nihče noče definirati.
                  Tudi v Ustavi, ki razne stvari opredeljuje, ne opredeljuje narodnega izdajstva.
                  Zanimivo! Nihče se ni spomnil, da bi to dal notri. Pa 155. člen, za nazaj - če
                  kradeš - da ne boš kaznovan. To ja. Ali vi mislite tako? Mi mislimo drugače. Tudi
                  za nazaj, če kdo krade, bo kaznovan - če pridemo na oblast; če boste pa vi
                  vekomaj, potem bo pač tako kot bo.</p>
               <p>Če, pride vse v poštev. Če, dobro, bom, saj se bom še oglasil. Jaz v 5-ih minutah,
                  kolikor imam pravico replike ali v dveh minutah mnogo povem. Bom zdaj samo za
                  zaključek povedal. Jaz to povem, bi rekel, slovenskim volivcem. Če jaz vem, da
                  torej, jaz ne bom poudarjal tistih groženj, ker jih vržem v koš. Pismene. Če so
                  ustne se smejem, še moji otroci se temu smejemo - je prav. Jaz povem Slovencem in
                  Slovenkam. Če jaz tvegam svojo glavo, upam, da bo 40.000 korajžnih Slovencev
                  prišlo in podpisalo podporo. To je prva stvar. In druga zadeva, ki jo povem
                  Slovencem in Slovenkam, da nobene zmage, nobene, bi rekel zmage interesov
                  slovenskega naroda se ne da dobiti kar tako čez noč, ampak postopoma. Jaz
                  garantiram, da je to en boj. Seveda bo Državni zbor dal zadevo na Ustavno sodišče
                  in tako dalje. Ampak boj se bo nadaljeval. Resen boj za to, da bo Slovenija država
                  slovenskega naroda in da bo v Sloveniji, bi rekel na prvem mestu interes
                  slovenskega naroda za ohranitev in razvoj. Jaz garantiram, da bomo zmagali, ali
                  mogoče čez dve leti, ali čez štiri ali šest. Potem bog pomagaj slovenskemu narodu.
                  Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>K besedi se je javil gospod Ciril Ribičič.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Hvala za besedo. Spoštovani! Skušal bom biti čim krajši. Trije so razlogi zaradi
                  katerih nasprotujem pobudi.</p>
               <p>Prvo so politični razlogi, ki zadevajo predplebiscitne svečane obljube, o katerih
                  so tukaj že kolegi govorili. Imam pred seboj ta sporazum političnih strank,
                  nekoliko povečan, ki so ga tudi že drugi omenjali, mislim da kar natančno, razen
                  glede podpisa. V imenu Liberalne stranke je bil predsednik gospod Golja, ne Gros.
                  In moram tudi reči, da je ta razprava, kolikor se je sklicevala na ta dokument, na
                  posebno pismo o dobrih namenih, na temeljno ustavno listino in izvedbo te ustavne
                  listine bila zelo blizu temu, kar sam menim, da je prav in da je v skladu s tem,
                  kar je bilo resnično takrat obljubljeno, potem ko je bil dosežen ta sporazum.
                  Moram izraziti torej to zadovoljstvo, da so vse tiste politične stranke, ki so
                  takrat podpisale ta sporazum, tudi danes istega mnenja, da je ta pobuda
                  nesprejemljiva in da bistvu ostajajo osamljene stranke, ki stojijo za to pobudo in
                  ki takrat pri tem sporazumevanju niso sodelovale. Menim tudi, da je prav in
                  koristno za to razpravo, da se v ospredje postavi vprašanje temeljnih pogledov in
                  razlik glede teh vprašanj. In ti kažejo pač temeljno soglasje v tem, da takšna
                  sprememba zakona ali referendum o takšni spremembi zakona, ki bi v nasprotju z
                  obljubami pomenil odvzem državljanstva državljanom, ki so ga dobili v skladu z
                  Ustavo in zakonom, pač ne pride v poštev in ni interes političnih strank
                  zastopanih v tem parlamentu.</p>
               <p>Drugi razlogi so ustavno pravne narave. Tudi o tem ne bom širše govoril, ampak
                  mislim, da to, kar je bilo povedano o pred in nad ustavnih dokumentih in
                  interpretacija Ustave, ki dokazuje, da bi tak odvzem državljanstva bil
                  protiustaven, mislim, so ti predlogi prepričljivi. Možno je o njih seveda tudi
                  širše govoriti. Strinjam se pa s tistimi, ki so posebej poudarili, da je v našem
                  sistem Ustavno sodišče tisto, ki o tem pove končno sodbo.</p>
               <p>In samo še povsem kratko o tretji stvari, zaradi katere nasprotujem. Gre za
                  vprašanje, bi rekel, osebnega odnosa, pa osebne ocene razmer v Slovenije in s tega
                  vidika tudi ocene, kaj je v interesu Slovenije, slovenske države, slovenskega
                  naroda, kaj je ta trenutek državotvorno stališče. Jaz sem prepričan, da kršitev
                  danih obljub, da dana pobuda predlog, za spremembo zakona, da so to nedržavotvorna
                  dejanja, da so to dejanja, ki so daleč od interesov slovenskega naroda in
                  slovenske države. Mislim, da je zelo pomembna ocena, ki jo je bilo tudi slišati iz
                  ust gospoda Štera, ministra za notranje zadeve, da je zaradi tega, ker je znala
                  razrešiti to vprašanje na takšen način, kot ga je razrešila Slovenija, da je
                  zaradi tega prišla v Svet Evrope in da se zaradi takšne rešitve njen primer jemlje
                  kot pozitiven primer, kot pozitiven model tudi za druge države. V naši bližini
                  imamo kar precej držav, ki so v krvavi vojni zaradi tega, ker niso mogle in niso
                  bile sposobne razrešiti stvari na podoben način. Seveda bodo v tem Državnem zboru
                  še tudi druge razprave - o tem, na kakšen način odvzeti državljanstvo tistim, ki
                  bi si ga pridobili z goljufijo ali na kakšen način, ki je v nasprotju z veljavnim
                  zakonom o državljanstvu tudi razprave bodo še o dvojnem državljanstvu, v kakšni
                  meri ga dopuščati - mislim pa, da je zelo pomembno, da obstoji temeljno soglasje
                  vseh resnih parlamentarnih političnih strank, da predloga za odvzem, za množični
                  odvzem državljanstva, ki so ga pridobili po 40. členu, ne gre podpreti. Ne gre
                  podpreti tudi zato ne, ker povzroča nestrpnost namesto strpnosti, ker povzroča,
                  ker bi pokvarilo vse tisto, kar lahko rečemo, da je bilo pozitivno in zaradi česar
                  se je Slovenija osamosvajala bistveno mirneje in uspešneje stopa v Evropo kot
                  nekatere druge države. To so razlogi in mislim, da morajo biti ti razlogi v
                  ospredju. V zvezi z raznimi drugimi predlogi bo pa še dovolj prilike o tem, da
                  povemo, kakšna so naša stališča glede posameznih predlogov, ki zadevajo ali dvojno
                  državljanstvo ali odvzemanje državljanstva, ki je bilo pridobljeno po nezakoniti
                  poti. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je prijavil gospod Poljšak.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Glede kršitev obljub bi bilo dobro, če bi ob tej debati se nekdo vprašal, recimo,
                  kakšno obljubo je dala komunistična partija Slovenije slovenskim krščanskim
                  demokratom za časa narodno osvobodilne borbe in kako so držali tisto obljubo. To
                  je ena stvar. Druga stvar pa je. Če ti daš obljubo tistemu, ki te ogroža, pravijo,
                  gospod Thaler je enkrat imel intervju, ni dolgo, ko sem ga zelo pohvalil in mi je
                  bilo všeč, kar je povedal, ker je povedal iskreno. Jaz vsakega, tudi če je
                  liberalec, kdorkoli, komunist ali karkoli je, ni važno, kakšna je politična barva,
                  občudujem, če pove resnico. On je povedal resnico: ja tedaj smo morali to
                  narediti, saj je bilo nevarno. Ja, res je. 1991. je vprašanje, ali je bilo v
                  Sloveniji več kosov orožja, je bilo več kosov orožja v njihovih rokah kot v naših,
                  ampak potem, ko ti daš obljubo enemu, ki je nevaren in ki ima možnost, da te udari
                  po glavi, potem ko ta nima več te možnosti, ali moraš še držati obljubo? Ali do
                  okupatorja moraš držati obljubo? Do okupatorja ni potrebno držati obljube. Do
                  tistega, ki tebe v resnici ne spoštuje, tistega lahko zavajaš in obljube ni
                  potrebno držati. In naprej.</p>
               <p>Glede vstopanja v Evropo. Vse to govorjenje o Evropi, veste kaj. Novo nastajajoči
                  slovenski velekapitalisti iščejo zavezniške politične sile na zahodu. In to je
                  bistvo vstopanja v Evropo. Slovenski novo nastajajoči kapitalisti iščejo oporo. To
                  je interes, ne interes naroda ali pa države. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Ciril Ribičič.</p>
            </sp>
            <sp who="SDZ1:RibičičCiril">
               <speaker>DR. CIRIL RIBIČIČ:</speaker>
               <p>Spoštovani! Moj interes ni, da se prepiram z gospodom Poljšakom o tej zadevi, res
                  pa je, da tista obljuba, o kateri sem jaz govoril, ni bila dana niti okupatorju
                  niti sovražniku ali kaj podobnega. Dana je bila tistim, ki so takrat že prebivali
                  in živeli v Sloveniji, in ki so lahko pridobili državljanstvo, če so to želeli.
                  Ker je prišlo potem do tega, da se je pokazalo, da so nekateri od njih resnično
                  sovražno razpoloženi do osamosvojitve Slovenije, to se je pokazalo pač v času
                  intervencije jugoslovanske ljudske armade, zaradi tega je ta Državni zbor, jaz
                  mislim napravil pravo dejanje, ko je preprečil, normativno preprečil, da bi lahko
                  pridobivali državljanstvo tisti, ki so si umazali roke s tem, da so delovali proti
                  osamosvajanju Slovenije. Drugače je pa seveda dana bila ta obljuba tistim, ki so
                  tukaj živeli, ki so seveda šli na plebiscit, ki so z veliko večino podprli
                  osamosvojitev Slovenije in ki niso z nobenim dejanjem kršili lojalnosti te države.
                  Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Janez Kocijančič.</p>
            </sp>
            <sp who="SDZ1:KocijančičJanez">
               <speaker>MAG. JANEZ KOCIJANČIČ:</speaker>
               <p>Spoštovani predsednik, kolegice in kolegi! Po mojem globokem prepričanju je
                  suveren narod resnično suveren, ne le, če ga spoštujejo drugi, ampak če spoštuje
                  tudi sam sebe, svoje dostojanstvo in če drži svojo besedo. In v tem smislu mislim,
                  da sporazum o plebiscitu, ki je bil danes često citiran, obvezuje, tako kot
                  obvezujejo tudi vse druge garancije, ki jih je Slovenija, v njenem imenu slovenske
                  stranke in slovenski parlament, dala ob osamosvajanju. Menim, da bomo zelo težko
                  prepričali v svojo serioznost ali pa v načelo <q>"pacta sunt servanda"</q>, če ga bomo
                  uveljavljali samo, kadar urejamo odnose s sosedi, če pa ne bomo pri tem enako
                  ravnali, ko gre za naš notranji sistem in za naše notranje odnose. Marsikakšne od
                  današnjih razprav v tujini ne bi razumeli niti, če bi govorili v angleščini. Jaz
                  nimam namena danes polemizirati s skrajnim nacionalizmom niti s tistim, kar je po
                  mojem mnenju sramotna pobuda za zbiranje podpisov za odvzem državljanstva,
                  pridobljenega po 40. členu zakona o državljanstvu. Jaz sem svoje mnenje, tudi naša
                  stranka je svoje mnenje jasno povedala, povedala ga je tudi poslanska skupina in
                  mi menimo, da Slovenija, taka kot je, ne potrebuje nobene od oblik etničnega
                  čiščenja.</p>
               <p>Mislim pa povedati svoje mnenje o dveh drugih razsežnostih problema. Prvič. Zdi se
                  mi, da je tudi med nami samimi veliko sprenevedanja. Da je v tem, kar delamo, tudi
                  visoka šola nemoči. Ali ni čudno, da je možno dajati pobude in da je možno zbirati
                  podpise za protiustavne zakonske ali pravne oziroma bolje rečeno protipravne
                  rešitve? Poglejte, ali je možno v neki družbi, da najvišji zakonodajni organ, to
                  je Državni zbor, išče odgovor na vprašanje, ali je nekaj ustavno ali protiustavno
                  samo pri Ustavnem sodišču. Saj mi Ustavo poznamo, sprejemali smo jo po
                  zakonodajnem in ustavnem postopku in prav brez večjih težav se da presoditi,
                  katera rešitev je ustavna, katera ne. Bom dal zelo konkreten primer in razmislite
                  o njem. Ali bomo jutri razpisali zbiranje podpisov, če bo nekdo predlagal, da
                  ukinemo volivno pravico žensk ali pa kaj podobnega. To so ja absurdne situacije,
                  ki kažejo na to, da se kot zakonodajni zbor, kot najvišje zakonodajno telo
                  postavljamo v subordinirano pozicijo in da pravzaprav sami bežimo od funkcije, ki
                  jo imamo. Menim, da bi bilo potrebno razmisliti o tem, o tem našem položaju,
                  razmisliti tudi o vseh pravnih predpostavkah tega položaja in priti v situacijo, v
                  kateri bo lahko Državni zbor suvereno odločal, da ne dopusti protiustavnih akcij
                  in aktivnosti.</p>
               <p>Druga zadeva. Jesen je gotovo čas, ko se spomladanski hrošči zarijejo v zemljo ali
                  pa skrijejo pod lubje, da bi uspešneje prezimili. Nekaj podobnega so dogaja tudi v
                  politiki. Jaz razumem dileme, ki se postavljajo pred različne stranke različnih
                  provinienc, tudi pozdravljam to, da mislim, da je večinsko mnenje vseh
                  pomembnejših parlamentarnih strank v tem parlamentu, da se opredeli negativno
                  stališče do te pobude. Vendar, če sem pravilno razumel izvajanja kolegov iz
                  nekaterih strank, recimo izvajanja predsednika Slovenske ljudske stranke, gospoda
                  Marjana Podobnika, potem se mi zdi, da je v protislovju njegovo stališče, kjer se
                  zavzema za pravno državo, za katero se zavzemam tudi sam, in stališče, da bi bilo
                  treba izvršiti revizijo državljanstva za tiste, ki so bili v vojni proti
                  Sloveniji, za tiste, ki se ukvarjajo s kriminalno dejavnostjo in za tiste, ki so
                  pridobili državljanstvo s podkupovanjem. Poglejte, osnovno načelo pravne države je
                  enakost pred zakonom. Sigurno je vsako protipravno ravnanje treba kaznovati po
                  zakonu. In tu ne more biti nobenih razlik med državljani Gotovo, če je nekdo na
                  protipraven način prišel do državljanstva, da je treba po zakonitem postopku to
                  razveljaviti, prav gotovo pa ni možno nikomur odvzeti državljanstva na osnovi
                  tega, da se je ukvarjal s kriminalno dejavnostjo. Jaz ne bi rad citiral zelo
                  negativnih izkušenj, ki so se zlasti v nekaterih socialističnih državah dogajale
                  točno po tej plati in ko so točno na osnovi dejanskih ali pa kvazi obsodb za
                  kazniva dejanja ljudem odvzemali državljanstvo. Jaz mislim, da ni razlogov za to,
                  da bi se slovenski državljani - na kakršenkoli način so prišli do državljanstva,
                  po členu 40 ali na podlagi drugih pravnih solucij -postavljali v neenak položaj
                  pred zakonom. Sem pa seveda za to -da me ne bi nekdo napačno razumel - da se proti
                  vsakemu, ki zakon krši, nastopa in postopa z vso strogostjo zakona.</p>
               <p>In drugo, eno od temeljnih pravnih načel pravne države je tudi presumpcija
                  nedolžnosti, se pravi predpostavka nedolžnosti. Vsebovana je, gospod Pučnik, v 27.
                  členu ustave, kjer piše: "Kdor je obdolžen kaznivega ravnanja <stage xml:id="Izredna-33-1995-10-27.stage27">(ne
                     dejanja)</stage>, velja za nedolžnega, dokler njegova krivda ni ugotovljena s
                  pravnomočno sodbo." In zato seveda menim, da je nemogoče - in tudi tu bi se našli
                  zelo negativni primeri iz naše in druge preteklosti - se sklicevati na
                  vznemirjanje državljanov. To je pot, po kateri se pride do enega zelo proslulega
                  boljševističnega konstrukta. In zato seveda, jaz želim, da ga ne bi tisti, ki so
                  bili morda v kakšnih obdobjih celo žrtve takih in podobnih konstruktov, obnavljali
                  v naših razmerah. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>K repliki se je javil gospod Zagožen.</p>
            </sp>
            <sp who="SDZ1:ZagoženFranc">
               <speaker>DR. FRANC ZAGOŽEN:</speaker>
               <p>Spoštovani predsednik, spoštovani zbor! Rad bi repliciral gospodu Kocijančiču
                  predvsem zaradi ene teze. Postavljena je bila nekako tako, da zelo lahko in da
                  Državni zbor ob vsakem primeru lahko ugotovi, kakšno dejanje je bilo protiustavno
                  in kakšno je bilo v skladu z ustavo in da bi -</p>
               <p>torej Državni zbor - naj si vzel pravico, da o tem suvereno presoja in ne dopušča
                  protiustavnih dejanj. Če bi ta teza držala, potem ustavno sodišče ne bi bilo
                  potrebno. Državni zbor je že sprejel odločitve, zakone, posamezne dele zakonov, ki
                  jih je Ustavno sodišče razveljavilo. To je najbrž zadosten dokaz, da je
                  inštitucija ustavnega sodišča še kako potrebna in jo je treba spoštovati, in tudi
                  pri ljudski iniciativi in referendumu njeno mnenje sprejemati kot merodajno. Teh
                  pooblastil si tudi zakonodajni organ ne more vzeti, ker bi to samo, po moji oceni,
                  bilo seveda v nasprotju z ustavo. Jaz se sicer lahko strinjam, da so primeri, ko
                  lahko zelo hitro vsi ugotovimo, da je nekaj protiustavnega - in tole je morda ta
                  pobuda tak primer. Ne bi pa na to tezo kot splošno veljavno pristal, ker bi to
                  lahko imelo za posledico, da spreminjamo pravzaprav zakonodajo na podlagi take
                  teze, ki jo bo moralo ustavno sodišče kasneje razveljaviti.</p>
               <p>Glede revizije državljanstev je pa moje mnenje, tudi to je gospod Kocijančič
                  omenjal, da bi upravni organi dejansko že na podlagi veljavnega zakona o
                  državljanstvu lahko odpravili vse dvome in naredili tiste potrebne revizije, ki
                  jih zakon sam omogoča in narekuje. Jaz mislim, da bi bilo treba od Vlade zaprositi
                  eno temeljito poročilo o tem in če ima Vlada argumente in če je njeno stališče, da
                  na podlagi tega zakona ni mogla odpraviti nepravilnosti, da v tem primeru sama
                  predlaga dopolnila. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Kocijančič.</p>
            </sp>
            <sp who="SDZ1:KocijančičJanez">
               <speaker>MAG. JANEZ KOCIJANČIČ:</speaker>
               <p>Hvala za besedo. Saj morda ne gre za tako velike nesporazume med doktorjem
                  Zagožnom in menoj. Jaz vsekakor nisem želel v ničemer osporavati funkcije
                  Ustavnega sodišča. Postavil sem pa neko drugo trditev, pri kateri si pa dovoljujem
                  vztrajati. Namreč, da ustava ne obvezuje samo Ustavnega sodišča, ampak vse nas in
                  da Ustavno sodišče nima monopola o tem, da presoja, kaj je ustavno in kaj ni in da
                  bi morali vsi organi v slovenski državi, zlasti pa tisti, ki so na svojih
                  področjih vrhovni, imeti pravico in možnost, da ustavljajo protiustavne aktivnosti
                  in akcije.</p>
               <p>Kar se tiče pa revizij državljanstva, bi pa želel samo to povedati. Vse to je
                  točno in jaz sem rekel, da je treba proti vsem kršiteljem zakona skrajno ostro
                  uveljavljati zakonitost in ukrepati v skladu z zakoni. Vendar obstoja eno od
                  temeljnih načel kazenskega prava, to je <q>"lex certa"</q>, se pravi in kaznivo ravnanje
                  in kazen mora ta biti predvidena - in za vrsto kaznivih dejanj ni predvidena kazen
                  odvzem državljanstva. In zato enačaj, da bomo vsakemu, ki je zagrešil kazniva
                  dejanja, jemali državljanstvo, enostavno ne sodi v kontekst civilizirane pravne
                  države.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Dovolite, da tudi sam rečem par stvari o teh problemih.</p>
            </sp>
            <sp who="SDZ1:ŠkolčJožef">
               <speaker>JOŽEF ŠKOLČ:</speaker>
               <p>Poglejte, najprej bi rad spregovoril par stvari okrog zadreg, ki jih povzroča
                  zakon o referendumu in o katerih je bilo danes že nekaj rečenega. Tako kot je bil
                  zakon sprejet, in sprejet je bil s predpisano večino, je pravzaprav mogoče na
                  referendum oziroma zbirati podpise pravzaprav za vsako zadevo. Državni zbor je
                  imel možnost in takrat, ko smo ta zakon sprejemali, je tudi bila v igri varianta,
                  da se da v presojo za presojo ustavnosti tudi pobuda. To varianto je Državni zbor
                  zavrnil. Sedaj smo seveda v situaciji, ko pravzaprav vnaprej vemo, da se lahko
                  hipotetično zgodi, da za neko stvar, za katero predvidevamo, da je ustavno sporna,
                  jo pripeljemo do referenduma. Referendum je lahko izglasovan in Državni zbor je
                  zavezan referendumu in šele potem lahko nastopi Ustavno sodišče in vse to početje
                  za nazaj izniči. Tudi zato je bila v ta zakon o referendumu in ljudski iniciativi
                  vgrajena možnost, da se da v presojo zahteva. In danes se v bistvu pogovarjamo o
                  tem, ali je v nekem širšem kontekstu to mogoče obravnavati kot zahtevo in
                  pogovarjamo se o tem, ali je mogoče na osnovi te izkušnje spremeniti tudi zakon o
                  referendumu. Če smo pošteni, potem velja povedati, da predložene spremembe zakona
                  o referendumu in ljudski iniciativi pravzaprav gredo v drugo smer. Gredo v smer še
                  večjega sproščanja te iniciative in še manjše možnosti, da bi se lahko v to
                  poseglo, kar posledično lahko pomeni trošenje energij političnih strank in kar
                  posledično lahko pomeni tudi trošenje časa uradnikov, ki morajo to sprejeti in
                  nenazadnje tudi denarja davkoplačevalcev. Ampak, o tem bo mogoče govoriti takrat,
                  ko bo na dnevni red spet prišel zakon, ki ga skupaj pripravljata, če se ne motim,
                  gospod Poljšak in gospod Potrč.</p>
               <p>Tisto, kar velja še ob tem povedati, je sledeče, da celo tiste omejitve, ki jih je
                  imel zakon o referendumu in ljudski iniciativi, so padle pod presojo Ustavnega
                  sodišča. Bile so zapisane v 10. členu in so danes razveljavljene, tako da
                  pravzaprav ni mogoče za nobeno stvar preprečiti zbiranja podpisov. Govorim seveda,
                  kako osebno te stvari vidim. Se pravi, se je Ustavno sodišče na nek način že
                  odločilo, da zaupa zbiralcem podpisov. Lahko, da se bo danes glede na pobudo
                  oziroma glede na odgovor, ki ga je dalo gospodu Kreftu, odločilo drugače. To je
                  nenazadnje njihova stvar. Velja pa povedati še nekaj, kar danes tukaj ni bilo
                  povedano, da je to Ustavno sodišče v bistvu v enem trenutku o vsebini teh zahtev
                  že presojalo. Presojalo je seveda v neki drugi zadevi. Presojalo je v zadevi
                  zahteve za izbris iz registra stranke, ki je nastopala s takim programom. Takrat
                  je Ustavno sodišče to zavrnilo. Tako da je seveda posledica te zavrnitve nastop te
                  stranke na volitvah in posledica je normalno, da so ti ljudje, kot so danes tudi
                  pošteno povedali, tisto, kar so obljubili, tudi pripeljali v parlamentarno
                  proceduro. Toliko o tem, kaj lahko kdo stori, kdaj kdo lahko kakšno od stvari
                  varuje.</p>
               <p>Kar se mi zdi pri vsem tem, bom rekel, sila dobro, je, da se je prvič po petih
                  letih pravzaprav zares zbudila javnost spet na tem vprašanju. Zadnjih pet let smo
                  namreč kar naprej poslušali v različnih variantah zgodbe o tem, kaj da pomeni teh
                  160, danes smo slišali 170000 volivcev. Da gre recimo za kupljene volitve, da gre
                  za razprodajo premoženja, da gre za kriminal in seveda da to določene politične
                  sile podpirajo. To je bilo tudi danes nedvoumno nekajkrat povedano in po moji
                  presoji se danes ni za razburjati zato, ker imamo na razpolago dva do tri grešne
                  kozle, ki jim lahko to pripišemo, ampak se je treba vprašati, zakaj je do vsega
                  tega prišlo. Marsikdo v tej dvorani je že povedal, kaj vse je poskušal narediti s
                  tem 40. členom. Verjamite mi, da je to eden od tistih zakonov in eden od tistih
                  členov, ki je bil največkrat podvržen temu, da se spremeni - ne glede na to, da je
                  situacija zmeraj ista, da pomeni spreminjanje statusa posameznih državljank in
                  državljanov, da pomeni spreminjanje njihovih pravic. In zato seveda jaz ne vidim,
                  če govorimo o krivdi v nekem širšem političnem kontekstu, odgovornosti samo v tem,
                  kar, bom rekel, naprej kot frontmana delata gospod Lap, pa gospod Matuš in pa še
                  gospod Poljšak, ampak gre enostavno za to, da je Državni zbor vsa ta leta soočen
                  konstantno s temi stvarmi, javnost se je pa zbudila šele, ko smo dobili drugi ali
                  tretji zakon s to isto sebino. Saj ni problem zbiranje podpisov. Problem je, da
                  imamo mi konstantno v proceduri to in problem je, da se tudi v Državnem zboru z
                  zelo majhno večino brani neka ureditev, na kateri pač temelji republika in problem
                  je včasih celo prisiliti predstavnike oblasti, da povedo, kaj bi pomenilo, če bi
                  posegali v ta člen. Seveda je implikacija te vrste sprememb huda. Od teh 170000
                  državljanstev, ki so - jaz ne bom rekel pridobljena - registrirana enostavno na
                  tak način, ker je bilo ogromno problemov z državljanstvom takrat tudi zaradi tega,
                  ker stvari prej niso bile urejene, se bo verjetno samim predlagateljem otepalo,
                  kaj narediti s tistimi približno 40000 državljani, ki so pa slovenskega rodu, če
                  sem prav razumel ministra Štera. Ali jih bomo spet postavili v vrsto?</p>
               <p>Seveda je problem v tem, da, kar je rekel gospod Battelli, da pravzaprav kdor to
                  sproži, ga ne zanima, kaj to povzroči, še manj ga zanima, kako bo to izvedel in
                  kakšne posledice bo to imelo. Taka logika pa pomeni to, kar je bilo tudi v začetku
                  povedano. Danes v bistvu se, ali pa ob tem problemu se odloča o 170000 državljanih
                  in državljankah. Verjetno so za to vezani tudi kakšni družinski člani in je ta
                  številka lahko tudi do nekajkrat večja, ampak, če sem prav razumel nekatere, se že
                  napoveduje, kdo so tisti naslednji, ki mogoče ne bodo dovolj spodobni državljani.
                  Tukaj so bili eksplicitno našteti: Roza klub, društvo Lilit, ljudje, ki se zbirajo
                  na Metelkovi, homoseksualci. In jaz zelo rad verjamem, da se bodo s kakšnega
                  drugega spiska na to preselili anarholiberalci, komunisti in še kateri. To je
                  način te diskusije.</p>
               <p>Ampak v redu. Jaz sem seveda tisti, ki do konca brani pravico, da vsakdo lahko
                  pove, kar hoče, čeravno to lahko nekaj stane. V tem smislu seveda sem bil te dni
                  deležen marsikaterega očitka, češ da sem prevelik legitimist. Sprašujem vas, kaj
                  bi bilo, če ne bi ravnal po zakonu. Zato tudi menim, da je enostavno potrebno to
                  sejo Državnega zbora imeti na tak način, da se popolnoma jasno, z zakonskimi
                  demokratičnimi sredstvi prepreči neumnosti, ki nas vračajo tja, od koder smo komaj
                  odšli.</p>
               <p>Seveda, ne bi rad polemiziral s tistimi, ki trdijo, da je kdo koga v kaj prisilil,
                  ko je podpisoval pred 5 leti. In preveliko moč recimo nam pripisuje, ali pa meni
                  osebno, ker sem veljal za poosebljenje vsega zla, da sem jaz prisilil gospoda
                  Pučnika, gospoda Peterleta, gospoda Omana in še katerega, kaj da je podpisal.
                  Takrat, verjemite mi - tisti ki pač tukaj niste bili, ali pa ki ste kakšne stvari
                  pozabili - druge izbire ni bilo in ta rešitev se je pokazala za dobro in ta
                  rešitev nas je naredila drugačne od drugih. Prisile pa ni bilo. Te stvari so se
                  delale zelo konsenzualno. Zakaj so se začele kasneje te diskusije, zakaj je bilo
                  potrebno neko dragoceno soglasje postavljati pod vprašaj ne vem; sam tega nisem
                  počel.</p>
               <p>Drugo, kar gre za te presoje na Ustavnem sodišču in okoli tega. Strinjam se z
                  vsemi tistimi, ki trdijo, da se tukaj ne gre sprenevedati. Mi se odločamo o pobudi
                  za odvzem državljanstva po 40. členu - in to nima nobene zveze z zakoni o
                  revizijah, nima nobene zveze z očitnimi kršitvami zakona, kadar gre za te druge
                  ali tretje stvari. Zato se popolnoma osebno distanciram od vseh tistih, ki ne
                  morejo prav vsega vetra spustiti iz jader, v katerega so ga pihali 5 let. Od tega
                  se distanciram. In pri teh stvareh - pri vprašanjih državljanstva - pač to braniš
                  ali ne braniš. Ni mogoče zmeraj imeti milosti za to, da se nekomu to daje ali
                  jemlje. Če se to dela, potem to pomeni samo to, da se državljanstvo jemlje kot
                  nekaj, s čimer se določeno skupino ljudi ustrahuje. Tega pa nihče nima pravice
                  početi.</p>
               <p>Seveda je tukaj možno še marsikaj govoriti. Če kdo meni iz Ljudske stranke, ki
                  vidi del problemov, če kdo vidi tudi iz kakšnih drugih strank - Ljudsko stranko
                  sem omenil zato, ker je tista stranka, ki je sodelovala pri teh projektih pred
                  parimi leti - potem ima tudi drugo možnost, da sproži pred ustavnim sodiščem
                  spornost tega 40. člena. Zakaj je potrebno zmeraj buriti duhove politike. Naj se
                  enostavno sproži spornost, ali je rešitev, ki jo prinaša 40. člen takrat
                  sprejetega zakona, v skladu z ustavo in zakonom. To je ena možnost, ki jo ponujam
                  v presojo in pomeni pač zbrati neke argumente. Zato ne vem, zakaj bi morali mi se
                  kar naprej ukvarjati s tem, - glede na to, da pravzaprav nimamo nobene možnosti do
                  tega, ko sprejmemo odločitev, da to nekdo sproži ustavnemu sodišču - se prerekamo,
                  kdo bolje in kdo slabše razume ustavo in kdo bolj in kdo manj zaupa ustavnemu
                  sodišču. Te možnosti so seveda na razpolago. Spet niso povezane, normalno, s tem
                  odvzemom.</p>
               <p>In naj končam s tem, da se mi zdi pri vsem tem zelo pomembno, da se bo pokazala
                  ločnica med tistimi strankami oziroma demokratičnimi silami - ker to gre, k sreči,
                  bom rekel, čez meje strank - ki branijo nekaj, kar spada v temelj države in med
                  tistimi, ki so - zato, da pridobijo kakšnega od glasov za ne vem kaj -
                  pripravljene tudi spodnašati temelje te ureditve. Hvala lepa.</p>
               <p>Če dovolite, se bom vsedel, pa boste vsi prišli na vrsto.</p>
               <p>Najprej gospod Poljšak.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Prvo je, gospod Školč, vam dajem repliko, prvo je očitanje trošenja denarja
                  davkoplačevalcev za pač sedaj to, kar gre za zbiranje podpisov. In če bo šlo še
                  naprej. Glejte, Vlada indirektno vodi propagandno kampanjo proti nacionalizmu. Ta
                  denar je od vseh davkoplačevalcev. Najprej to poglejte, potem pa to očitajte! Če
                  ne, je konec demokracije, če vi ne dovolite stvari.</p>
               <p>Druga zadeva, kar ste - jaz sem računal, da bo preko Združene liste, ker tukaj jih
                  je bilo več, da bo diskutiral o tem, torej o interesih naroda, o demokraciji in
                  vzporedno - samo ustave se držite! Pa nič se ne vprašate! Ker je sedaj vprašanje,
                  kaj je več, interes naroda ali ustava! Oziroma, boljše postavljeno vprašanje je,
                  ali je slovenska ustava lahko takšna, da ni v skladu z interesi slovenskega
                  naroda?! Ja, za moje pojme ne more biti!</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Gospod Poljšak, vi imate pravico do replike, ne pa pozivati zdaj koga, da bo še
                  kaj povedal, kar ni povedal.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Ja, saj to ste vi tega - jaz sem izzival že prej, vi niste nič odgovorili, si
                  niste stvari tako postavili. Vi ste debatirali, pa niste o tem. Stalno se tega
                  držite. Jaz vas kritiziram in imam repliko, ker sem razočaran, ker se ne dotaknete
                  interesov slovenskega naroda! Dobro, v redu, grem naprej.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Gospod Poljšak, replika se nanaša na povedano; ponavadi.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>In na nepovedano! Oprostite! Potem ste govorili o 40.000 Slovencih, ki naj bi bili
                  med temi 160.000 državljani, da ne bi bilo 40.000. Poglejte, torej to ni preverjen
                  podatek, to je ena. Druga zadeva. Če politika ima voljo, bo postavila takšen
                  zakon, da bo Slovencem dala prednost, da bo tistih 40.000 Slovencev dobilo takoj
                  državljanstva, za kar smo tudi mi. In naprej, kdo je naslednji na vrsti. Veste, ko
                  ste prej tisto očitali, poglejte, lahko bi letelo tudi na mene, sicer ste navajali
                  tako, kot da leti na gospoda Lapa. Jaz vam tako povem, da normalno in naravno
                  pravo je, da ti Slovenca ne smeš zavreči. Ne smeš tudi, če drugače misli, če je
                  drugačen. Mi smo slovenski narod in jaz nisem proti nobenemu Slovencu; misli pač
                  drugače, bog pomagaj. Zato nisem, da izvajaš nad njim nasilje, tako da mora iti v
                  emigracijo, politično emigracijo, spomnimo se vseh političnih emigracij, niti da
                  ga ubiješ pred neko jamo in vržeš notri v jamo. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Marjan Podobnik.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Jaz bi repliciral gospodu predsedniku Školču. Namreč, postavili ste vprašanje,
                  zakaj ne postavljamo spornosti, na primer ustavne spornosti 40. člena zakona o
                  državljanstvu. Preprosto zato, ker nimamo nič proti lojalnim slovenskim
                  državljanom, ki spoštujejo naše vrednote, slovenski jezik, kulturo, tradicijo,
                  hočemo pa red na področju državljanstva kot smo rekli, da bo to status in obenem
                  vrednota. Zato ne postavljamo spornosti tega 40. člena, ampak se zavzemamo za
                  ustrezno revizijo. In, mislim, da je gospod Kocijančič govoril o protislovju, kar
                  se tiče same revizije. Poglejte, Slovenci smo očitno eden redkih narodov, ki ima v
                  sebi vcepljeno to, da apriori se vedno postavlja v zaščito, bom rekel, napadalcu v
                  primerjavi z žrtvijo. Vedno se ščiti drugo stran kot bi bilo na neki način
                  normalno. Vprašanje storitve kaznivega dejanja ali delovanja proti Sloveniji, bom
                  povedal dva konkretna primera. Pred kratkim je bil v - kot primer, poudarjam, da
                  ne bo napačno razumljeno, ne kot konkreten primer za točko, o kateri danes
                  govorimo, ampak kot primer neustreznosti razmišljanja, da nimamo pravice, da bi
                  odločno posegli tudi s temi sredstvi proti temu, da se v Sloveniji širi kriminal
                  in druge oblike nezakonitosti. Pred kratkim smo izvedeli, da je eden od osumljenih
                  za atentat v Makedoniji tudi eno mednarodno podjetje, znano in je bila omenjena
                  firma Genex. Mi vemo, da je Genex v tesni povezavi tudi z mnogimi slovenskimi
                  projekti. In zdaj se postavlja vprašanje, ali imamo pravico, na osnovi ugotovitve,
                  če se bo ugotovilo, da je Genex vpleten v atentat na makedonskega predsednika,
                  ustrezno zaščiti slovenske državljane zato, da se na takšen ali drugačen način ne
                  bi zgodilo nekaj podobnega v Sloveniji; ker seveda je bila stvar politično ali
                  gospodarsko motivirana. Druga stvar. Vprašanje tako imenovane zelene mafije. Zakaj
                  na primer slovenska uradna politika, ministrstvo, ob tem, ko mora vedeti, kaj se
                  dogaja na področju tako imenovane zelene mafije, poleg prekupčevanja, klasičnega,
                  tudi prekupčevanje z mamili, orožjem itn., zakaj se nič ne ukrene. Zakaj? Zato,
                  ker je celoten sistem podkupljen. Če ne verjamete, vprašajte vodstva slovenskih
                  podjetij na tem področju, kako je mogoče, da ta tako imenovana zelena mafija - in
                  vemo, od kod izhaja, kje so nosilci - tako nemoteno te stvari pelje. Ali je v
                  interesu Slovenije, da naredi red na tem področju? Pri čemer pa poudarjam, seveda,
                  enako, kjerkoli so Slovenci po narodnosti, po rodu Slovenci vpleteni v
                  nezakonitosti, prav tako v skladu s pravno državo jih država kaznuje za vsa
                  nezakonita dejanja. Vendar, ko se skuša ustvariti vtis, da delamo nekaj v
                  nasprotju z načeli demokratičnih držav, ko postavljamo pogoje za državljane, ki so
                  pridobili slovensko državljanstvo. Vi vsi dobro veste, da na primer v Nemčiji je v
                  nekem določenem roku po pridobitvi državljanstva, če je nekdo storilec kaznivega
                  dejanja, za katerega je zagrožena kazen nad pol leta zapora, se mu državljanstvo
                  lahko vzame; ne pa komurkoli drugemu, ampak njemu v določenem času po tem, ko je
                  pridobil državljanstvo. To si država vzame kot pravico zato, da zaščiti svoje
                  državne interese.</p>
               <p>Zato bi jaz še enkrat rekel predvsem to: pridite s poročili, kakšno je stanje na
                  tem področju, kako se izvršuje ta zakonodaja, potem bomo pa verjeli, ali je stvar
                  res urejena. Jaz verjamem, da ni. In druga stvar: če ne morete vzpostaviti reda na
                  tem področju, predlagajte ustrezne spremembe zakonodaje. Če sem prav razumel,
                  predstavniki različnih strank, vsi se zavzemate, da bi se red na tem področju
                  vzpostavil.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Gospod Lap se je javil k repliki, potem gospod Omerza k repliki, potem pa k
                  besedi, da ne bo spora, gospod Šter, gospod Baškovič, gospod Verzolak, gospa
                  Kožuh-Novak. Pardon, pred vsemi temi pa še gospod Ivo Hvalica kot zadnji redno
                  prijavljeni.</p>
            </sp>
            <sp who="SDZ1:LapSašo">
               <speaker>SAŠO LAP:</speaker>
               <p>Gospod predsednik, čisto kratka replika na vaše izvajanje. Jaz sem vas zelo
                  pozorno poslušal. Ko ste govorili o besedi neumnost, ki vam jo je položil gospod
                  Battelli v usta, ne podcenjevati, lepo vas prosim, in predlagateljev in
                  vlagateljev, sovlagateljev zakona - niti javnosti. V svojem izvajanju prej sem
                  lepo povedal: javno mnenjske raziskave, prosim, vam dopuščam možnost, da tako
                  razmišljate, da 60% ljudi tako razmišlja oziroma, da so neumni, ste si veliko
                  dovolili. To je ena stvar. Druga, ko ste omenili Roza klub, o katerem sem govoril
                  in o lezbijkah in o Metelkovi in tako naprej. Mene in v stranki ti ljudje, ki so v
                  teh združbah, ne motijo. Niste pozorno poslušali. Jaz sem rekel, da se določene
                  politične sile pa zavzemajo predvsem za te združbe, namesto da bi se primarno za
                  osnovne pravice Slovencev, torej slovenskega naroda v Sloveniji. V primerjavi s
                  tem se vedno, če se le da, zavzemajo za, kot sami večkrat rečete, za skrajne
                  skupine.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Omerza.</p>
            </sp>
            <sp who="SDZ1:OmerzaIgor">
               <speaker>MAG. IGOR OMERZA:</speaker>
               <p>Hvala za besedo. Imam težavo z razumevanjem stališč Ljudske stranke okoli
                  referendumskega vprašanja. In tudi ni res, kar je gospod Ribičič rekel, da so vse
                  stranke, ki so podpisale tisto obljubo, da so se vse stranke jasno opredelile
                  proti temu referendumskemu vprašanju. Socialdemokratska stranka, ki je tudi
                  podpisana, pravi, da čaka na Ustavno sodišče, Ljudska stranka, stališče mi ni
                  jasno, posebej zato, ker je tudi predstavnik Ljudske stranke podpisan kot
                  predlagatelj. Ne vem, ali je to zdaj ločeno ali ne. Ampak - jaz ne vem, sicer meni
                  Marjan Podobnik ni dolžan odgovarjati. Mi se pogovarjamo - če govorimo o vsebini
                  referendumskega vprašanja - o odvzemu. Vsi, ki so tukaj govorili, se strinjajo, da
                  je treba kazniva in kriminalna dejanja kogarkoli preganjati. Če je bilo kaj
                  pridobljeno nezakonito, se verjetno da urediti, imamo dosti institucij. Ampak tu
                  ne govorimo o reviziji državljanstva ali pa preganjanju tistih, ki delajo
                  kriminalna dejanja, ali pa preganjanju tistih, ki so nezakonito pridobil
                  državljanstva. Tukaj govorimo, če govorimo vsebinsko, o odvzemu državljanstva. In
                  jaz ne vem, če se da, zaradi javnosti, če hoče ali pa zaradi moje jasne
                  razjasnitve, ali vi vsebinsko podpirate to referendumsko vprašanje ali ne. To je
                  zame bistveno vprašanje. Ker potem tudi opredelitev do vaše stranke z moje strani,
                  bom rekel, ali pa komuniciranje z vašo stranko je zame potem veliko težavnejše, če
                  podpirate; če pa ne, se pa lahko še naprej pogovarjamo.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Če dovolite, bi jaz s tega mesta dve zelo kratki repliki, da mi ni potrebno hoditi
                  dol.</p>
            </sp>
            <sp who="SDZ1:ŠkolčJožef">
               <speaker>JOŽEF ŠKOLČ:</speaker>
               <p>Najprej se gospodu Podobniku zahvaljujem. Če sem ga namreč prav razumel, trdi, da
                  zakon v 40. členu ni sporen s stališča ljudske stranke in to se mi zdi, bom rekel
                  stališče, ki je <stage xml:id="Izredna-33-1995-10-27.stage28">(pripomba Marjana Podobnika)</stage> ustavno sporen,
                  seveda, saj drugače, ne vem, kako je lahko drugače sporen. <stage xml:id="Izredna-33-1995-10-27.stage29">(Pripomba iz
                     dvorane)</stage>. Torej, vas nisem razumel prav, se opravičujem; ker zakon je
                  lahko samo ustavno sporen.</p>
               <p>Gospodu Lapu bi pa rad rekel, da je parlament dolžan, ne glede na javno mnenje,
                  zmeraj braniti postavo in zakon, pa čeravno javno mnenje zahteva neke rešitve, ki
                  so lahko popularne in populistične. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>K besedi se je javil gospod Ivo Hvalica.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Hvala za besedo. Spoštovani! Zavedam se, da bodo vse današnje izjave predmet
                  velikih manipulacij, takšnih ali drugačnih, ne samo tistih na Studiu City, ali v
                  fragmentu ali v celoti, kakorkoli. Zato bom v naprej povedal, da osebno, tako kot
                  tudi stranka, ne nasprotujem, da Ustavno sodišče preveri, če je pobuda v skladu z
                  ustavo.</p>
               <p>Jaz sem prišel sem gor zaradi tega, da vam povem, da jaz poskušam razumeti tako
                  pobudnike kot tudi tiste številne ljudi, ki so mi pisali v zvezi s tem. Ljudje so
                  ogorčeni, ljudje se zgražajo nad določenimi primeri in jaz te ljudi popolnoma
                  razumem. Bom v ilustracijo povedal dva resnična dohodka, kjer sem bil sam
                  tangiran. Vi veste, da živim ob meji, 40 let že posedujem maloobmejno propustnico,
                  40 let hodim - prej preko jugoslovansko-italijanske meje, sedaj hvala bogu
                  slovensko-italijanske meje. Od teh 40 let sem jasno moral, moral, bil prisiljen
                  komunicirati v srbščini; takrat smo sicer rekli v srbohrvaščini, sedaj sem šele
                  doumel, ko včasih poslušam Tu|mana na hrvaški televiziji, da pravzaprav je bila to
                  srbščina, kar je bilo na naši meji, izključno srbščina. Jaz poznam samo dva
                  Hrvata, ki sta bila carinika v Novi Gorici v vsem 40 letnem obdobju. Doživel sem
                  ogromno šikan, poniževanj, nepojemljivih stvari. Delal sem v Libiji, in ko sem se
                  enkrat vrnil, mi je nekdo, ki je dobil slovensko državljanstvo, storil odpreti
                  ogromen kovček, na tleh, na asfaltu, me tam <q>"šikaniral"</q>, poniževal, kaj hodim
                  delat v inozemstvo, <q>"ali mi nije dobar jugoslovenski hleb in tako dalje"</q>.
                  Grozljive stvari. Ljudje so se mogoče tudi naslajali, ko so šli mimo, mogoče tudi
                  tisti boljševiki, ki jih je prej priznani in stari boljševik navidezno napadal.
                  Namreč vsi, ki smo šli delat v inozemstvo, in jaz sem šel 1968. leta, smo šli
                  zaradi nekega razloga. Jaz zaradi tega, ker Jugoslavije nisem mogel. 1989. leta
                  pridem s službenim avtom na mejni prehod Vrtojba, 1989. leta, da ne bo pomote.
                  Carinik me vpraša, kaj imam. Jaz sem že pred tem začel<gap n="..."/></p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Gospod Hvalica, jaz bi vas prosil, če se osredotočite na točko dnevnega
                  reda<gap n="..."/></p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Lepo vas prosim, da me ne prekinjate, gospod predsednik, sedaj boste razumeli za
                  kaj gre.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Dolžan sem vas prekiniti, če ne govorite o stvareh, ki so na dnevnem redu.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Sedaj bom govoril o stvari, o tem, kdo je dobil po 40. členu državljanstvo. Torej,
                  ne me prekinjati, lepo vas prosim. To je vaša konstantna navada, ko jaz nastopam
                  tukaj. Še enkrat vas prosim, ne me prekinjati. Torej 1989. leta<gap n="..."/></p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Gospod Hvalica. Jaz se vam opravičujem, če sem vas prekinil v tistem delu, ko
                  nameravate govoriti, ne, o tem, kdo je dobil državljanstvo, ampak o tem, kdo ga
                  mora izgubiti. To je namreč danes predmet dnevnega reda. Izvolite.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p><gap n="..."/>Prosim, da me vklopite.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Z veseljem.</p>
            </sp>
            <sp who="SDZ1:HvalicaIvo">
               <speaker>IVO HVALICA:</speaker>
               <p>Ne z veseljem, to je vaša dolžnost. Hvala lepa. Torej 1989. leta pridem na
                  mednarodni mejni prehod Vrtojba. Na vprašanje carinika povem, da nič nimam. In ko
                  me začne na vse mogoče načine vrtati in tako dalje, mu odgovarjam izključno v
                  slovenščini. Naredi strašen kraval in me prijavi potem sodniku za prekrške <q>"jer
                  sam govorio u dijalektu"</q>. Slovenščina je bila zanj dialekt. Ta človek je dobil
                  državljanstvo po 40. členu. Visoke uradnice ministrstva za notranje zadeve se me
                  spomnijo, se me bodo spomnile, ko sem leta 1992, ko še nisem bil poslanec, prišel
                  in pisno protestiral, da bi takšen in podobni dobili državljanstvo. Nič od tega se
                  ni zgodilo. Ne vem, zakaj. Ne morem nobenega obsojati, ampak to je konstantacija.
                  Spomladi 1991. leta me je gospod Matjaž Šinkovec, ki je bil predsednik Odbora za
                  mednarodne odnose na prejšnji skupščini, povabil, da bi skupaj z njim opravil en
                  obisk pri zamejskih Slovencih. Mejo smo prešli v Novi Gorici, ker sem ga jaz tam
                  čakal. Vzel me je s seboj zaradi tega, ker poznam zadeve. Vmes smo se pogovarjali
                  tudi s predstavniki Socialistične stranke, tam sem mu bil pa še za prevajalca.Šli
                  smo čez mejo in gospod Matjaž Šinkovec <stage xml:id="Izredna-33-1995-10-27.stage30">(s službenim avtom takratne
                     skupščine, sedaj Državnega zbora, črn audi je bil)</stage> in gospod Šinkovec
                  je imel takrat med prvimi slovenski potni list. Ne morete si predstavljati, kako
                  sem mu to zavidal! Šli smo dol brez problemov, ker niso gledali potnih listov, na
                  italijanski strani so z zanimanjem to pogledali, pokomentirali, pokazali drug
                  drugemu, in ko smo se vračali pozno zvečer nazaj, na italijanski strani nobenih
                  problemov. Pridemo na, ne vem, ali naj rečem, glede na to, da je bilo to spomladi
                  pred vojno za osamosvojitev, jugoslovanski ali že slovenski strani, takrat še
                  jugoslovanski strani, miličnik, takrat še miličnik, pogleda potni list slovenski,
                  Matjaža Šinkovca, zažene strašen vik in krik: s tem potnim listom ne boste
                  vstopili v Jugoslavijo. Moramo izstopiti iz avtomobila; čakamo tam 40 minut, da
                  pride dežurni, ampak ni bilo komandirja. Gospod Šinkovec je zahteval komandirja,
                  se je zgražal, z njim je bila še ena uslužbenka Državnega zbora. Nobeden se nam ni
                  opravičil za to. Naslednji dan, pa moram reči, da me je poklical šef policije iz
                  Nove gorice, ki je šel, mislim, da v začetku letošnjega leta, v pokoj. Ampak, to
                  še ni vse! Lansko leto že kot poslanec, pridem jaz na mejni prehod, nekdo vzame
                  moj potni list, oprostite, propustnico, in jo gleda, jo obrača, z balkansko
                  nonšalanco, geste, ki jih poznamo. Pogledam, boljše vidim, ta isti policist -zdaj
                  že policist - policist Republike Slovenije! Tudi ta je dobil državljanstvo. Ne
                  vem, na kakšen način. Že zaradi tistega, kar je naredil en mesec pred
                  osamosvojitvijo, ne bi smel nikdar dobiti slovenskega državljanstva!</p>
               <p>Torej, to sta dva primera. Po drugi strani me poznajo tudi na Ministrstvu za
                  notranje zadeve, da posredujem za Slovence v Italiji, v zamejstvu, ki želijo
                  slovensko državljanstvo in prav te dni bom zopet en dan stopil k njim. Ti imajo pa
                  silne težave, kako priti do slovenskega državljanstva.</p>
               <p>Pred tem bi vas spomnil še nekaj, da je bila naša stranka maja 1991. leta, ko se
                  je sprejemal zakon o državljanstvu, predlagatelj amandmaja <stage xml:id="Izredna-33-1995-10-27.stage31">(o tem obstojajo
                     uradni dokumenti)</stage>, da bi to zadevo v zvezi s 40. členom uredili na nek
                  normalen evropski civilizacijski način. Mislim, da je bilo pet let bivanja, pa
                  deset let, da sta bili, zdaj se ne spomnim točno, ampak imam ta dokument. - No, ta
                  amandma ni bil sprejet. In lahko si upam trditi, da je škoda, ker ni bil sprejet,
                  ker danes ne bi bilo te razprave v Državnem zboru. Slovenski pregovor pravi, kar
                  je dano je zakopano; če je to v skladu z zakonom, je žal še bolj zakopano. In jaz
                  pač, mi ne preostane drugega, kot da, gledano s pravnega aspekta, spoštujem 40.
                  člen zakona.</p>
               <p>Glejte, jaz bi vas rad opozoril še na nekaj, torej množično zbiranje podpisov za
                  pobudo, ki bi jo nato ustavno sodišče razglasilo za nasprotno ustavi, je
                  norčevanje iz ljudi, ki takšno pobudo podpirajo iz takšnega ali drugačnega
                  razloga. Tega bi se morali zavedati tako predlagatelji kot tudi vodstvo Državnega
                  zbora.</p>
               <p>In nazadnje, ali pa nenazadnje, predsednik države se oglaša ponavadi čisto za
                  vsako stvar - ali je to njegova ustavna pravica ali ne - se izreka marsikdaj tudi
                  politično. Zelo pozorno sem sledil zadnje dneve vsem tem odmevom, ker je bilo
                  veliko medijskih odmevov v zvezi s 40. členom. Jaz nisem opazil, da bi se
                  predsednik države o tem izrekal. Malo čudno. Malo misteriozno. Ne vem. Presodite
                  vi. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem gospodu ministru Šteru.</p>
            </sp>
            <sp who="SDZ1:ŠterAndrej">
               <speaker>ANDREJ ŠTER:</speaker>
               <p>Hvala lepa. Torej, ker je bilo v razpravah nekaterih predstavnikov poslanskih
                  skupin in tudi poslancev govor o tem, da se zakonite in zakonske možnosti za
                  zavrnitev vloge za državljanstvo ali za naknadno odločitev v primeru, da je
                  prosilec navedel lažne podatke ali pomanjkljive podatke, ne izvaja, želim ponovno,
                  ker sem o tem uvodoma že govoril ampak vseeno, poudariti. Ministrstvo je - skladno
                  z novelo zakona o državljanstvu, 40. člena - dosedaj v 2364 primerih upoštevalo
                  udeležbo v agresiji oziroma dejstvo, da se oseba ukvarja s kriminalom ali da je
                  pogosti storilec prekrškov kot tisti pogoj, v katerih je izdalo negativno odločbo,
                  v več kot 300 primerih pa je bila začeta obnova postopka sprejema v državljanstvo.
                  O pogojih za to, ki morajo obstajati, sem tudi uvodoma že govoril. Tudi sicer so
                  odločbe o državljanstvu deležne kritične presoje tako vrhovnega, praktično v vseh
                  primerih negativne odločitve, kot tudi Ustavnega sodišča. Ustave naše države v 12.
                  členu določa, da državljanstvo ureja zakon, v konkretnem primeru je to zakon o
                  državljanstvu, in ta v 17. členu določa načine prenehanja državljanstva. Med njimi
                  je kot 3. točka opredeljen tudi odvzem državljanstva. Osnovno načelo našega zakona
                  o državljanstvu, ki velja za uporabo inštituta odvzema državljanstva pa je, da
                  mora oseba živeti v tujini in da ima tuje državljanstvo. S tem zakon skuša
                  zadovoljiti maksimi o preprečevanju nastajanja apatridnosti. Jaz odločno zavračam
                  posplošene očitke o neizvajanju zakonitih pooblastil in možnosti in izražam
                  pripravljenost, da v primeru morebitnih konkretnih navedb vsakega od teh primerov
                  natančno preiščemo in raziščemo do konca. Sicer pa ponovno izpostavljam, da
                  pobuda, o kateri je danes govor, govori o striktnem odvzemu vseh državljanstev,
                  pridobljenih na podlagi 40. člena. Čeprav to ni tema današnjega razgovora, pa
                  moram povedati, da je zakon, ki predvideva odvzem državljanstva tudi ekspliciten,
                  kar se tiče pogojev. O številčni in vsebinski analizi pridobivanja državljanstva
                  nasploh in o 40. členu je bil Državni zbor obveščen prvič, po poteku roka za vlogo
                  po 40. členu, naslednjič in naknadno pa tudi ob sprejemu novele in ob doslej treh
                  poskusih spremembe zakona o državljanstvu. Ni pa, gospe in gospodje poslanci,
                  državljanstvo tisto, kar lahko ali sme nadomestiti ostale oblike kaznovalne
                  politike in kar je lahko kot generalno prevencijski učinek nekje v rezervi. Tudi
                  sam poznam številne primere, o nekaterih je govoril pred mano gospod Hvalica in
                  navedel bom samo enega - poznan vam je, gre tudi za zadevo, o kateri je bilo
                  sproženo poslansko vprašanje - kjer se je kot dejstvo govorilo o tem, da je nekdo
                  evidentno pridobil slovensko državljanstvo kot protiuslugo za nekaj, kar je storil
                  državi ali njenim uradnikom. Kaj se je pokazalo? Ta oseba nima državljanstva in
                  njegova vloga je bila negativno odločena.</p>
               <p>Gospe in gospodje poslanci! Konkretno je možno govoriti o tem, da se zlorabe lahko
                  dogajajo. Zagotavljam, da vsako konkretno opozorilo v ministrstvu z vso resnostjo
                  obravnavamo, in, če je treba, potegnemo tudi konsekvence. Danes pa je govor o
                  drugem in seveda govor je o generalnem odvzemu državljanstev, ki so bila
                  pridobljena na podlagi 40. člena. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Baškovič.</p>
            </sp>
            <sp who="SDZ1:BaškovičMilan">
               <speaker>MILAN BAŠKOVIČ:</speaker>
               <p>Hvala lepa za besedo. Ne bi govoril o samem problemu, ker smo na dolgo napisali
                  naše mnenje, ste ga dobili in prebrali. Moram pa se samo odzvati na eno grobo
                  potvorbo našega stališča, sem jo tudi v razpravi slišal, in sicer iz ust gospoda
                  Saše Lapa, ko je trdil, da je zadovoljen in vesel, ker v našem mnenju piše, da je
                  državljanstvo status in ne pravica. Da ne bi to ostalo brez komentarja in v etru
                  in v zapisih, moram odločno protestirati proti taki razlagi in samo opozorim, da
                  na strani dve našega mnenja lepo piše, in to takole: <q>"Pri državljanstvu gre sicer
                  po eni strani za status, ki izhaja iz medsebojnega razmerja med državo in
                  posameznikom, po drugi strani pa tudi - zlasti po novejši mednarodnih paktih in
                  konvencijah - za eno temeljnih človekovih pravic."</q> In potem v naslednjem odstavku
                  govorimo, da je to potem, ko dobi na podlagi pravnomočne odločbe državljan
                  državljanstvo, postane tudi pridobljena pravica posameznika, ki je, če berete
                  naprej, <q>"temeljna pravica, ker na njo vežemo potem še vse druge državljanske
                  pravice, politične, ekonomske"</q> in tako naprej. To je potrebno v celoti prebrati in
                  tako razumeti in ne tolmačiti v nasprotju z idejo, smislom in logiko.</p>
               <p>Če se vrnem samo nazaj k temu. Mednarodni pakti in konvencije, moram reči, da so
                  to novejši dosežki na tem področju, in da se tam dejansko omenja to kot človekova
                  pravica. Torej, v deklaraciji o človekovih pravicah je to 15. člen, mednarodni
                  pakt o državljanskih in političnih pravicah 24. člen, konvencija o pravicah otrok
                  7. člen, konvencija o odpravi vseh oblik rasne diskriminacije 5. člen itn., da ne
                  naštevam. Mislim, samo to sem hotel povedati, da ne bi ostalo nerazjasnjeno in da
                  bi se nam pripisovala neka drugačna trditev. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Gospod Lap ima repliko.</p>
            </sp>
            <sp who="SDZ1:LapSašo">
               <speaker>SAŠO LAP:</speaker>
               <p>Replika gospodu Baškoviču. Jaz, ko sem na začetku pač izvajal tisto, kar sem, sem
                  poudaril, da sem zelo vesel, da je tudi Sekretariat za zakonodajo in pravne zadeve
                  ugotovil v svojem materialu, in je res, da sem na drugi strani citiral samo prvi
                  stavek tretjega odstavka, kjer piše: <q>"Pri državljanstvu gre sicer po eni strani za
                  status"</q>. Vesel sem, da je tudi, ponavljam, ugotovil Sekretariat za zakonodajo in
                  pravne zadeve, da gre za status; ker v vseh teh polemikah se je vedno izključno
                  uporabljalo, da je državljanstvo pravica. Torej, da je tudi status, če hočete.
                  Tako, ampak tukaj to piše in jaz še enkrat pravim, sem bil vesel, da je prišlo do
                  te - prosim, lahko rečem preformulacije.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K besedi se je javil gospod Verzolak.</p>
            </sp>
            <sp who="SDZ1:VerzolakIvan">
               <speaker>IVAN VERZOLAK:</speaker>
               <p>Hvala za besedo. Spoštovani predsedujoči, spoštovani zbor! Jaz imam pravzaprav še
                  eno repliko na izvajanje gospoda Potrča pred tremi urami, pa sem čakal do zdaj.
                  No, rekel bi samo to, da mislim, da je gospod Potrč prejudiciral, ko je poudarjal
                  besedo, da je pobuda protiustavna. To je večkrat ponovil. Jaz zagovarjam to, da o
                  tem naj odloči Ustavno sodišče in ne bi te zadeve prejudicirali.</p>
               <p>Sicer pa zagovarjam pobudo volivcem za vložitev zahteve za razpis predhodnega
                  zakonodajnega referenduma, tako imenovani 40. člen, da se to državljanstvo odvzame
                  tem državljanom, in sicer zakaj. S tem bomo lahko resnično naredili eno pravo
                  selekcijo, saj bodo ti ljudje lahko takoj po referendumu ponovno vložili zahtevo
                  za državljanstvo in vsi tisti, ki izpolnjujejo te pogoje, po novih pravilih,
                  mislim, da tukaj ne bo nič narobe, mislim, bodo dobili. To je isto, kot je slučaj
                  stečaj podjetja. Ko dobijo vsi odpoved, potem pa, ko se organizira nova firma,
                  vzamejo nazaj tiste, ki so pridni in delovni. Jaz bi rekel še to. Poglejte, danes
                  je 171.000 teh državljanstev, ki so jih dobili po 40. členu, to smo ravnokar prej
                  izvedeli od notranjega ministra. Moramo vedeti, da je tu zadaj najmanj, jih še
                  zadaj čaka uradno, to je minimalno, 30.000 beguncev, ki so sedaj otroci že v
                  slovenskih šolah in vsi so potencialni kandidati za slovensko državljanstvo in
                  predvidevam, da jim boste podelili. V zvezi s tem bi rad samo to omenil, če beremo
                  današnji časopis, kako so štirje begunci, mladoletni, od 13 do 18 let no, eden je
                  polnoleten - kako so zakrivili 38 kaznivih dejanj, se pravi od kraje do vlomov in
                  celo napad na vlak, se pravi kamenjali so ga. Poglejte, kaj delajo ti ljudje,
                  kakšna je njihova kultura. Bog pomagaj, če bomo to trpeli, potem nam pa res ni
                  rešitve. Jaz bi samo rekel še to, da tudi ti pošteni državljani oziroma
                  neslovenci, veliko jih je poštenih, tudi sam imam dosti znancev, ki so popolnoma v
                  redu ljudje in so tudi podprli to pobudo. Oziroma povedal bi celo, po volitvah
                  1992, mi je telefonirala ena gospa Bosanka in me je podprla v moji obljubi, ki sem
                  jo dal v lokalni časopis, da bomo revidirali vsa državljanstva po 40. členu.
                  Izjavila je, da se popolnoma strinja, da tudi ona je dejala, da želi živeti v
                  pravni, demokratični in predvsem varni državi Sloveniji. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem dr. Mateji Kožuh-Novak.</p>
            </sp>
            <sp who="SDZ1:KožuhNovakMateja">
               <speaker>DR. MATEJA KOŽUH-NOVAK:</speaker>
               <p>Spoštovane kolegice in kolegi! Ne morem si kaj, da ne bi cel dan, ko se o tem
                  pogovarjamo, razmišljala o 40000 družinah, ki so pod stresom že štiri leta, ker so
                  se morale odločati med svojim narodom in med državo, v kateri so se odločili
                  živeti, kjer so pustili toliko in toliko let svojega delovnega življenja, ki so
                  nam pomagali ustvarjati Slovenijo, kakršna je, pred osvoboditvijo in po njej. Ne
                  morem si kaj, da ne bi mislila na njih, ko jih ponovno spravljamo v stiske, ko se
                  sprašujejo, ali jim bo ta dežela, za katero so se zavestno odločili, pokazala
                  vrata, ali ni dovolj že težav, ki se jim neprestano rojevajo zadnja štiri leta, ko
                  so jim požgani domovi, ko jim umirajo sorodniki, ko se pobijajo med seboj, ko se
                  sramujejo svojih narodnih voditeljev, ki so sprožili to morjo. Jaz ne vem, mi se
                  pogovarjamo o živih ljudeh. Mi se pogovarjamo o očetih in materah naših otrok. Mi
                  se pogovarjamo o ljudeh, ki so se odločili, da bodo z nami vred gradili eno
                  državo, ki bo skušala konkurirati deželam na zahodu Evrope. Jaz moram reči, da me
                  je zmeraj prizadevalo, ko sem bila v zahodni Evropi in Ameriki, ko sem videla,
                  kako nas tretirajo. Kot Balkance, kot ljudi, nekulturne ljudi, ljudi z lastnostmi,
                  kakršnih oni nimajo. Natančno to sem danes poslušala v tem parlamentu. Ali moramo
                  res tudi to prevzemati od samopašnih zahodnjakov, ki si seveda to dovolijo samo
                  zaradi tega, ker so se prej kot mi naučili obirati ljudi, ki so manj izobraženi in
                  ki imajo manjše možnosti?! Moram reči, da sem izjemno presenečena, da ste tukaj
                  visoko izobraženi ljudje in mešate jabolka s hruškami. Zakaj neki je več
                  delikvence, če je med temi ljudmi, ki so drugih narodnosti, pa so državljani
                  Slovenije?! Zato, ker to je odraz našega početja do njih! To je odraz tega, da smo
                  jih potisnili v margino, da nimajo služb, da so najslabše plačani, da se morajo
                  znajti, kakor vedo in znajo! Pri tem pa seveda je treba samo pogledati naše
                  zapore, da bomo videli, koliko je pa Slovencev, teh Slovencev, ki skušajo priti na
                  lahek način do premoženja. Jaz mislim, da je to skrajno nečloveško, kar počnemo.
                  Mislim, da je strahopetno in človeka nevredno, da skušate nekateri pridobiti
                  politične točke na račun tistih, ki so že nekaj let neprestano pod udarom te ali
                  one strani. Vedno sem se ravnala po tem in bi resnično želela, da kdaj razmislite,
                  ali res smo tako kruti, da smo pripravljeni narediti nekaj ljudem, česar mi sami
                  ne bi želeli! Med nami so ljudje, ki so bili v tujini. Kako bi jim bilo, če bi jih
                  njihove nove države, v katerih so leta in leta živeli, tako sprejele, kot počnemo
                  mi z našimi sosedi!</p>
               <p>Samo še eno reč bi rada rekla. Danes se ni moč izolirati od sosedov. To so ljudje,
                  ki so prišli iz sosednjih držav. Kako bomo neki z njimi živeli, če s tistimi, ki
                  so se odločili, da bodo tukaj, da bodo participirali k tej državi, tako počnemo,
                  kot danes poslušamo! Jaz sem seveda absolutno proti tej iniciativi.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. K repliki se je javil gospod Poljšak.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Samo kratka replika, gospa Kožuhova. Glejte, vi ste rekli, da so se oni odločili,
                  da bodo z nami živeli. Glejte, jaz se nisem nikoli odločil, da bodo oni z nami
                  živeli. Mi smo tukaj doma in najprej bi se morali mi odločiti in doslej se nismo
                  odločili. Če se pa oni lahko kar tako odločijo, da bodo nekje živeli, potem ne
                  vem, kakšen - kdor se lahko odloči, pride iz Turčije ali pa ne vem iz katere
                  države, eksotične ali iz južne Amerike in se odloči, da bo tukaj živel in tako
                  naprej.</p>
               <p>Zdaj pa druga zadeva, ko pravite vi, kako moramo biti mi solidarni z njimi, ker
                  tam doli v njihovih državah, kako se pobijajo med sabo. Glejte! Vzemimo drugo
                  svetovno vojno. Slovenci so se tudi med sabo pobijali. Pa niso dosti bežali ven iz
                  države. Naj oni razčistijo v svojih državah, naj doživijo tam pač njihove
                  nacionalne ali bi rekel, ali drugačne državljanske vojne, kakršne jih imajo, in
                  naj si enkrat tam doli v svojih državah ustvarijo eno dobro oblast, eno
                  demokracijo recimo, pa da bo boljša, kot je slovenska in potem bodo krasno tam dol
                  živeli. Zakaj si svoje sreče ne kujejo v svoji deželi?!</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>K besedi se javlja gospa Ljerka Bizilj.</p>
            </sp>
            <sp who="SDZ1:BiziljLjerka">
               <speaker>LJERKA BIZILJ:</speaker>
               <p>Hvala lepa. Spoštovani predsednik, spoštovani kolegi! Saj sem hodila raje ven, kot
                  pa da bi me sprovocirali k besedi. Pa sem se vseeno odločila za nekaj besed. Sem
                  nacionalistka. V preteklosti sem storila vse, kar sem znala in zmogla tudi jaz, da
                  smo prišli do slovenske države. In danes bom storila vse, kar znam in zmorem, da
                  bi to slovensko državo zmogli ohraniti, ohraniti takšno, da bo v njej blagostanje
                  in da bo imela ugled. Ne vem, mogoče bi lahko duhovičili tukaj ali pa bili resni,
                  saj včasih ob vseh teh razpravah človek ne ve, kako bi se obnašal. In glede na to,
                  da smo imeli že v preteklosti Slovenci vedno zelo dobre zamisli, bi mogoče lahko
                  uvedli državno politično primernost, in bi potem na podlagi primernosti oziroma
                  neprimernosti jemali ali delili državljanstvo. Ker nekateri mislijo, da je z
                  državo in državljanstvom tako, kot je s poslanskim klubom. Vstopiš in izstopiš.
                  Slovenska država je moja država in samo upam lahko, da je večina Slovencev
                  pametnejših od nekaterih politikov, sicer bi se Slovenci v vseh teh stoletjih
                  težko verjetno obdržali. Seveda pa, če hočemo zaostriti pogoje za pridobitev
                  državljanstva, kar počnejo tudi v drugih zahodno-</p>
               <p>evropskih državah, zakaj ne, potem seveda storimo to, ampak ne za nazaj. Ker sicer
                  se nam lahko zgodi, da bomo na naslednji izredni seji začeli proučevati na primer
                  daljne prednike, ne vem, gospoda Battellija, Potrča in gospoda Lapa. Zahteve po
                  rastni čistosti pa že vemo, kam vodijo.</p>
               <p>Kar pa zadeva morebitne zločince, kriminalce, mislim, da je zločince potrebno
                  zapreti, ne pa jim jemati državljanstva. In to zapiranje naj počne gospod Šter
                  oziroma Ministrstvo za notranje zadeve. In če tega ne zmore, potem predlagajte
                  zamenjavo gospoda Štera, ne pa odvzemanje državljanstva. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>K repliki se je javil gospod Poljšak.</p>
            </sp>
            <sp who="SDZ1:PoljšakMarijan">
               <speaker>MARIJAN POLJŠAK:</speaker>
               <p>Gospa Ljerka, ne nam podtikati rasizma, ker smo vam povedali, da tudi kulturno,
                  lahko bi očitala kulturni rasizem, edino ta. Ampak drugače smo pa povedali, da če
                  se Neslovenec asimilira, da smo s tem zadovoljni. Ampak še drugo vprašanje,
                  poglejte. Vi ste rekli, da ste nacionalistka. Bil sem strašno vesel, ko sem to
                  slišal. Potem sem čakal, da boste diskutirali o slovenskem narodu, potem ste pa
                  govorili o ohranitvi slovenske države, niste pa govorili o ohranitvi slovenskega
                  naroda. Kaj to pomeni dobesedno, morete sedaj dobesedno, to je isti procent ali
                  naraščanje procenta Slovencev v slovenski državi. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? Če ne želi, zaključujem splošno razpravo in
                  prehajamo k stališčem in sklepom in odpiram razpravo o predlogu stališč in
                  sklepov. Želi kdo besedo? Gospod Marjan Podobnik.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Spoštovani! Že prej sem napovedal predlog dodatnega sklepa k sklepom 33. izredne
                  seje Državnega zbora in poslanska skupina Slovenske ljudske stranke predlaga
                  dodatni sklep z naslednjo vsebino: <q>"Vlada Republike Slovenije naj najkasneje v 30
                  dneh pripravi in predloži Državnemu zboru poročilo o uresničevanju določil 10.,
                  13., 16. in 26. člena zakona o državljanstvu Republike Slovenije, Uradni list 1/91
                  in določil 1. člena zakona o dopolnitvi zakona o državljanstvu Republike
                  Slovenije, Uradni list številka 30/91. V primeru, da bo iz poročila razvidno, da
                  omenjena določila zakona o državljanstvu Republike Slovenije ne omogočajo
                  zadostnega varovanja koristi države in drugih nacionalnih interesov, naj Vlada
                  Republike Slovenije skupaj s poročilom iz prvega odstavka tega sklepa predloži
                  Državnemu zboru predlog zakona o reviziji podeljenih državljanstev."</q> Ne bom bral
                  celotne obrazložitve, gre pa za to, da že sedaj veljavna določila različnih členov
                  omenjenih zakonov omogočajo določeno selektivnost pri podeljevanju državljanstev,
                  deloma pa omogočajo tudi revizijo in odvzem že podeljenih državljanstev. Če pa
                  Vlada ugotovi, kot je navedeno, da sedanja določila ne omogočajo zadostnega
                  varovanja koristi države in drugih nacionalnih interesov, naj v roku 30 dni
                  predloži Državnemu zboru zakon o reviziji podeljenih državljanstev. Mislim, da ste
                  dobili tudi na klop ta predlog dodatnega sklepa. In glede na izjave večine
                  predstavnikov strank, ki so bili tukaj, pričakujem podporo temu sklepu, ki pomeni
                  predvsem to, da se bo ugotovilo, kakšno je stanje na tem področju, kajti
                  razumljeno je bilo, da ste za izvajanje obstoječih zakonov in za poostritev
                  pogojev, če se pokaže kot potrebno. Namreč, glede na stanje na tem področju je
                  skrajni čas, da se pripravi to vladno poročilo, kakor tudi predlog sprememb
                  veljavnega zakona, da predloži nov zakon o reviziji podeljenih državljanstev, s
                  katerim naj zagotovi varovanje koristi države in nacionalnega interesa, kakor tudi
                  prepreči negativne družbene pojave, ki so posledica preširokogrudnega in
                  normativno šibkega podeljevanja državljanstev na podlagi 40. člena zakona o
                  državljanstvu. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo o stališčih in sklepih? Gospod Žarko Pregelj.</p>
            </sp>
            <sp who="SDZ1:PregeljŽarko">
               <speaker>ŽARKO PREGELJ:</speaker>
               <p>Spoštovani! V poslanski skupini Slovenske ljudske stranke menimo, da so predlagani
                  sklepi do neke mere pomanjkljivi. Vsekakor lahko sklepe s tako vsebino sprejemamo
                  zgolj v skladu s 16. členom zakona o referendumu in o ljudski iniciativi, zato
                  predlagamo, da zbor sprejme določene spremembe in dopolnila teh sklepov, tako da
                  bo zagotovljena tista dikcija, ki jo opredeljuje 16. člen. Predlagamo, da se v
                  prvem sklepu namesto besede <q>"ugotavlja"</q> vstavi beseda <q>"meni"</q>. Namreč Državni zbor
                  ne more ugotavljati, da je vsebina določene zahteve za razpis predhodnega
                  zakonodajnega referenduma v nasprotju z Ustavo, ker je to pristojnost Ustavnega
                  sodišča. Po dikciji 16. člena, je jasno zapisano, da če Državni zbor meni, da je
                  vsebina zahteve za razpis referenduma v nasprotju z Ustavo, zahteva, naj o tem
                  odloči Ustavno sodišče. Torej zbor <q>"meni"</q>, da je nekaj protiustavno in <q>"zahteva"</q>,
                  naj o tem odloči Ustavno sodišče. Tudi sicer so v tem zakonu o referendumski
                  iniciativi jasno opredeljene tudi podobne zadeve v drugih členih, ko se loči med
                  pobudo in zahtevo. In zahteva na primer pri razpisu zakonodajnega referenduma je
                  jasno za Ustavno sodišče obvezujoča; takrat mora presoditi, če to zahteva ali zbor
                  ali tretjina poslancev, ali Državni svet ali 40000 volivcev. Vsekakor gre za
                  določen nivo, ki ga je potrebno upoštevati na podlagi sprejete zakonodaje. Poleg
                  tega, ker obstaja stalna dilema, kaj narediti, ker 16. člen govori šele o zahtevi,
                  torej ko je zahteva formalno vložena, predlagamo, da priciziramo besedilo prvega
                  sklepa tako, da se pred besedo <q>"zahteve"</q> vnese beseda <q>"morebitne"</q>, da jasno
                  povemo, da gre za zahtevo, ki v bistvu še ni vložena, lahko pa bo, ko bo zbranih
                  dovolj podpisov. In glede na vsebino drugega sklepa menimo, da je smiselno, da
                  povemo jasno, da zbor meni o morebitni zahtevi razpisa referenduma, da bo v
                  nasprotju z Ustavo.</p>
               <p>Nakar predlagamo v drugem sklepu nekoliko spremenjeno besedilo, predvsem spet v
                  smislu dikcije 16. člena, kjer naj bi izrazili sledeče: "Državni zbor zahteva, naj
                  Ustavno sodišče zaradi možne kršitve <stage xml:id="Izredna-33-1995-10-27.stage32">(kajti gre za možnost kršitve, pobuda
                     same ne more kršiti ustavnih načel, možno pa je to)</stage> ustavnih načel ter
                  temeljnih človekovih pravic in svoboščin in zaradi preprečitve možnosti nastanka
                  širših negativnih posledic, ter zaradi preprečitve morebitnega protiustavnega
                  spodbujanja k neenakopravnosti in nestrpnosti, da na podlagi 16. člena zakona o
                  referendumu in o ljudskih iniciativi odloči, ali je vsebina morebitne zahteve za
                  razpis referenduma v nasprotju z Ustavo Republike Slovenije." V kolikor bi zbor
                  sprejel tako dikcijo, potem smo mnenja, da bi ravnal kar se da korektno, v tem
                  primeru, ko nas pač zakon ne krije v primeru pobude, se pravi v primeru
                  ugotavljanja ustavnosti pobude. Sicer je prav, da zbor tudi razmisli, kaj bo
                  naredil oziroma, kaj je potrebno storiti, ko bo Ustavno sodišče odločilo. Vemo, da
                  Ustavno sodišče odloči v 30-ih dneh po vložitvi zahteve, da se opredeli do
                  predlagane zahteve pobudnikov. In če, v 19. členu je to jasno, presodi, da gre za
                  protiustavnost, potem jasno da Državni zbor ni dolžan razpisati referenduma. Če pa
                  sodišče presodi, da je zadeva ustavna, potem pač to zbor stori, tako kot
                  predvideva zakon, in to v sedmih dneh. Odprta je bila dilema, kaj storiti, če bo
                  pač sodišče že zdaj presodilo, da bi ta morebitna zahteva bila protiustavna. Zato
                  predlagamo, da se sedanji drugi odstavek drugega sklepa pač obravnava kot
                  samostojen sklep, da je potem ta vsebina nekako ločena od te formalne zahteve, ki
                  je na podlagi zakona, od te, ki je v bistvu posledica stanja, v katerem smo. To,
                  menimo, bi nekako saniralo in tudi korektno uporabilo obstoječo zakonodajo, s tem
                  pa tudi v bistvu sprejemljivost v Državnem zboru. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Žel še kdo razpravljati o predlogu stališč in sklepov? Gospod
                  Baškovič.</p>
            </sp>
            <sp who="SDZ1:BaškovičMilan">
               <speaker>MILAN BAŠKOVIČ:</speaker>
               <p>Hvala lepa. Jaz bi samo v zvezi z amandmajem oziroma, kot temu rečemo,
                  dopolnitvami, predlogi za spremembe osnovnega sklepa rad nekaj pojasnil oziroma
                  povedal. No, to <q>"ugotavlja"</q>, <q>"meni"</q>, to je v redu. Gotovo je bolj čisto, če rečemo
                  <q>"meni"</q>, ampak za te <q>"morebitne"</q> dostavke, <q>"morebitne"</q> zahteve itn., pa je treba se
                  le zamisliti, zakaj to bi po mojem slabilo jasnost sklepov in tudi Ustavno sodišče
                  zmedlo, če bi tako postavljali. Namreč, vsebina zahteve za razpis referenduma je v
                  tem kontekstu vsebina, ki jo pobuda postavlja, ker pobuda po zakonu, po 13. členu,
                  pobuda mora vsebovati opredeljeno zahtevo itn. v skladu s 14. členom. Tako da je
                  to, ta zahteva v tem smislu, je podana kot sestavina pobude, ne pa <q>"morebitne."</q>
                  Tukaj v prvi vrsti 1. točke je ta <q>"morebitna"</q> zame nerazumljiva. In mislim, da
                  pojasnjuje pa celo stvar amandma oziroma dopolnitev, ki jo je vložil doktor Lev
                  Kreft, ki pa tu jasno postavi: <q>"v pobudi, ki sta jo v podpis volivcem predložila
                  pobudnika Marijan Poljšak in Štefan Matuš."</q> Ta dostavek je dober in bi bilo dobro,
                  da bi bil sprejet, ker to zahtevo res locira kot sestavino pobude in je potem ves
                  čas jasno, za kaj gre. Zato bi jaz s tega vidika bil za to, da se ta pobuda Leva
                  Krefta oziroma ta dopolnitev uvrsti in vse to pojasni. Medtem ko <q>"morebitna
                  zahteva"</q> že na začetku pa stvar postavi v drugo luč in ni v funkciji današnje
                  razprave in tega sklepa, kot ga jaz razumem. Jasno je, da potem tudi v drugi točki
                  ravno taka <q>"morebitna"</q> ima enak karakter in ne pride v poštev. Zlasti, ker je
                  potem logično ta <q>"morebitnost"</q> in pogojnost razvidna iz naslednjega, to je drugega
                  odstavka 2. točke, kjer pravi: <q>"Če pa ne bi prišlo do tega, da bi sodišče že v tej
                  fazi prejelo ta postopek"</q> in se ne opredelilo, imamo potem v naslednjem odstavku
                  pa to situacijo, ko ta pobuda postane zahteva za razpis referenduma. In to je v
                  drugem odstavku 2. točke logično povedano in ni treba vračati oziroma ne gre v
                  prvem odstavku že s tem pojmom operirati. Toliko bi jaz samo s svoje strani
                  interveniral. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. O stališčih bo razpravljala gospa Polona Dobrajc.</p>
            </sp>
            <sp who="SDZ1:DobrajcPolonca">
               <speaker>POLONCA DOBRAJC:</speaker>
               <p>Hvala za besedo, predsedujoči. Kolegice poslanke in poslanci, najprej bi vprašala,
                  če lahko razpravljam o dodatnem sklepu, ki ga je predlagal gospod Podobnik, da ne
                  bi zadeve še zavlačevali. In sicer gre za sklep, ki je bil predlagan, to je
                  predlog zakona o reviziji podeljenih državljanstev.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>O vseh sklepih, ki so vloženi in popravkih sklepov je zdaj najboljši čas, da se
                  razpravlja.</p>
            </sp>
            <sp who="SDZ1:DobrajcPolonca">
               <speaker>POLONCA DOBRAJC:</speaker>
               <p>Če predlagatelj tega sklepa ne bo korektno spremenil, bom glasovala proti takemu
                  sklepu. Če pa bo predlagatelj spremenil svoj sklep, in sicer, da gre za predlog
                  zakona o reviziji podeljenih državljanstev po 40. členu, potem bom glasovala za.
                  Pri tem pa je treba nedvoumno povedati ljudem in jih ne zavajati, da se ob
                  reviziji ne bo upoštevala nova zakonodaja, temveč se bo preverjal postopek po
                  zakonih v času, ko so bile odločbe o državljanstvih ljudem izdane. Glede samega
                  sklepa me bega pa še razširitev teh podeljenih državljanstev, kajti državljanstvo
                  se podeljuje tudi danes, če ostane sklep tak <stage xml:id="Izredna-33-1995-10-27.stage33">(novorojenčkom in tako
                     naprej)</stage>.</p>
               <p>Za revizijo državljanstva po 40. členu sem, s tem da se zavedam in ne bom zavajala
                  javnosti, da ne bo nobenih novih zakonskih pogojev, nobenih zaostritev, temveč se
                  bo samo preverjala zakonitost postopkov po takratni zakonodaji. Tako da naj se
                  enkrat za vselej preverijo te zadeve, da bodo odpravljene vse manipulacije, sumi
                  in tako naprej, koliko je bilo podkupnin, ali niso bili izpolnjeni pogoji in tako
                  naprej. In zato pozivam predlagatelja, da ta sklep dopolni. V nasprotnem primeru
                  predloga zakona o reviziji podeljenih državljanstev pa ne morem podpreti, ker je
                  preširok, zajema tudi današnje stanje, včerajšnje stanje. Sama pa se zavzemam za
                  revizijo državljanstev podeljenih po 40. členu. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala. Želi še kdo o stališčih in sklepih? Gospod Pregelj.</p>
            </sp>
            <sp who="SDZ1:PregeljŽarko">
               <speaker>ŽARKO PREGELJ:</speaker>
               <p>Spoštovani! Strinjamo se z ugotovitvijo sekretariata, da bo verjetno prvi sklep
                  veliko bolj precizno definiran, če se upošteva spreminjevalni predlog, ki ga je
                  vložil gospod Kreft. Mi se s tem strinjamo. Če pa ne bi bilo, če pa ta
                  spreminjevalni predlog gospoda Krefta ne bi bil sprejet, potem bi bilo potrebno
                  pač nekoliko bolj precizirati kot je sedaj v sklepu. Zato smo pač predlagali to
                  možnost o morebitni zahtevi.</p>
               <p>Kar se pa tiče drugega sklepa, ki v bistvu uporablja enake termine, smo ga
                  pripravljeni umakniti, se pravi našo spremembo drugega sklepa smo pripravljeni
                  umakniti, s tem da nam sekretariat pojasni eno dilemo. Namreč, v osnovni dikciji
                  drugega sklepa je razvidno, da zbor predlaga Ustavnemu sodišču, da na podlagi 16.
                  člena odloči, ali je vsebina zahteve za razpis referenduma v nasprotju z ustavo.
                  Problematično je namreč tole, da zbor sicer lahko predlaga to Ustavnemu sodišču,
                  toda ne na podlagi 16. člena, ampak v smislu 16. člena. Mislim, da gre tukaj za
                  določeno fineso in bi prosil sekretariat, da to pojasni in tudi pove, da si bomo
                  nekako razjasnili to dilemo, glede na to, da je v bistvu ravno ta drugi sklep
                  tista srž vseh teh sklepov, ki bodo lahko pripeljali do rešitve tega problema.
                  Torej gre za to, da bo zbor <q>"predlagal"</q>, čeprav po 16. členu to lahko <q>"zahteva"</q>,
                  mislim da je ta razlika, in ker bo predlagal, potem je smiselno, da rečemo <q>"v
                  smislu 16. člena"</q> ne pa <q>"na podlagi 16. člena"</q>; kajti ne gre za zahtevo, gre v
                  bistvu za prošnjo Ustavnemu sodišču. Tako, da tukaj menim, da je zadeva še
                  nekoliko nejasna.</p>
               <p>Kar se tiče pa zadnjega dodatnega sklepa, želim pojasniti gospe Dobrajčevi, da
                  dikcija glasi takole. Bom prebral zgolj drugi odstavek. <q>"V primeru, da bo iz
                  sporočila razvidno, da omenjena določila zakona o državljanstvu ne omogočijo
                  zadostnega varovanja koristi države in drugih nacionalnih interesov, naj Vlada
                  skupaj s poročilom iz prvega odstavka sklepa predloži Državnemu zboru predlog
                  zakona o reviziji podeljenih državljanstev na podlagi 40. člena"</q>. Namreč, to
                  utemeljujemo predvsem s tem, da večina tistih državljanstev, ki so bila podeljena
                  kasneje, so bila podeljena takrat, ko je veljala že novela zakona in so možne
                  določene revizije na podlagi zgoraj naštetih členov 10., 13., 16., 26. itd.
                  medtem, ko za 40. člen, ki je bil pač prej sprejet, pa to v bistvu ne more
                  veljati. Glede na to, da se pa ugotavlja, da so določene koristi države, našteti
                  so bili primeri raznih organiziranih delovanj proti državi in tudi ogroženja
                  drugih nacionalnih interesov, dogajajo tudi na podlagi tistih državljanov, ki so
                  dobili državljanstva oziroma s strani tistih državljanov, ki so dobili
                  državljanstvo na podlagi 40. člena, mi pač predlagamo Vladi, da poišče rešitev
                  tudi za te primere. Kajti v tem primeru moramo ugotoviti, da je država oziroma
                  tudi zbor dolžen varovati koristi države in tudi same nacionalne interese.</p>
               <p>Zato je v bistvu ta predlog tako podan, kot smo ga zapisali. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Želi še kdo? Gospod Baškovič. Možno bi bilo vložiti tam, da <q>"ob smiselni uporabi
                  16. člena"</q>; bi bila stvar bolj čista. Gospod Pregelj, če podpišete tak oziroma, če
                  se strinjate s takim dopolnilom? Gospod Baškovič.</p>
            </sp>
            <sp who="SDZ1:BaškovičMilan">
               <speaker>MILAN BAŠKOVIČ:</speaker>
               <p>Hvala lepa. Ker sem bil posebej pozvan, da ocenim, če je možno celo umakniti ta
                  amandma, zaradi pojmov, ki so tu uporabljeni, bi vendarle se potrudil, da bi res
                  to dosegli, da bi se stvar izčistila in da bi umaknili ta amandma k drugemu
                  sklepu. Zakaj? Namreč, jaz povezujem ta drugi sklep tudi z našim mnenjem, ki smo
                  ga napisali tu na koncu. Namreč tukaj ne gre še za zahtevo, v tem prvem odstavku,
                  ne gre še za zahtevo neposredno iz 16. člena; ta se pojavi šele v drugem odstavku
                  kot izčiščen pojem. Tu se še zmeraj vrtimo v zahtevi, ki je v pobudi in v tem
                  smislu ne moremo uporabljati pojma <q>"zahtevamo od ustavnega sodišča"</q>, kot lahko
                  uporabimo pri čisti uporabi 16. člena, ko gre za zahtevo za razpis referenduma, ko
                  je že popolnoma formirana. Zato smo, vsaj naše mnenje je bilo, da je to poskus
                  poziva ustavnemu sodišču, zato, da se to predlaga, da vendarle v okviru siceršnjih
                  svojih kompetenc, možnosti, ki jih ima in svoje široke nadzakonske pravzaprav
                  možne razlage nekaterih relacij in tehtanja svoboščin in pravic na eni in na drugi
                  strani, katera ustavna dobrina je tukaj, pretehta ali ne, najde neko možnost, da
                  že v tej fazi, če rečem, zagrabi ta problem in skuša najti osnovo za svoj poseg in
                  ukrepa. Zato je tu bolj kot predlog, ker računamo, po izkušnjah zadnjega leta ali
                  dveh, da ustavno sodišče čestokrat razmišlja širše, tudi globlje. Mi smo podvrženi
                  bolj temu legitimizmu in smo tukaj omejeni, ker nad nami je še ustavno sodišče in
                  tako naprej; nad njim nikogar več ni, je zadnja inštanca. In sodišče, večkrat
                  opažamo, da uporablja nekatera mednarodna načela prava, pojme sorazmernost,
                  tehtanja dobrin, katera ima prednost pred drugo, kar tudi ustava nakazuje, to smo
                  mi v našem poročilu povedali, upošteva nekatere izkušnje drugih ustavnih sodišč,
                  mogoče naše najde podobne primere in izhod iz tega. In samo za to gre, da če to
                  lahko na ta način reši, je ta predlog tako postavljen.</p>
               <p>Potem, drugi del, je pa seveda, drugi stavek pa govori o čisti zahtevi, ki pa je
                  nedvoumna, če bi to ne uspelo, se pa potem aktivira ta situacija, ki je pa čista
                  zahteva po 16. členu. Za to gre, pa nič drugega. Jaz bi predlagal, da če smo se
                  odločili, da tako storimo in najdemo vse ustavnopravne možnosti, da to čimbolj
                  solidno rešimo, da pustimo ta tekst kot je in da bi res ta del amandmaja
                  priporočal, da se res umakne, da ne bo po nepotrebnem nastala zmeda in
                  komplikacije pri nas in na Ustavnem sodišču. Hvala lepa.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo razpravljati? Gospod Šter.</p>
            </sp>
            <sp who="SDZ1:ŠterAndrej">
               <speaker>ANDREJ ŠTER:</speaker>
               <p>Hvala lepa. Želim se oglasiti v zvezi z dodatno predlaganim sklepom. Mislim, da je
                  res potrebno za popolno jasnost odločanja povedati, da za nas predstavlja tisto,
                  kar je obveznost revizij in česar se poslužujemo in poslužujemo v mnogih, mnogih
                  postopkih, številnih postopkih: kontrola Vrhovnega sodišča, kontrol Ustavnega
                  sodišča, možnost operativnih služb, ki niso samo službe naše ministrstva, da
                  podajo dodatne dokaze, zaradi česar se prične obnova postopka, možnost Varuha
                  človekovih pravic, da v konkretnih postopkih in v splošnih ugotovitvah podaja
                  dodatna priporočila, zahtevke. In to je revizija v tistem pomenu, ki se v našem
                  ministrstvu že izvaja. Če je mišljeno pod zahtevkom za revizijo pa pregledati vse
                  odločbe, pa moram opozoriti - pri tem da to seveda za nas predstavlja tudi
                  določeno možnost, da se razbremenimo posplošenih očitkov o tem, da ministrstvo
                  deluje tendeciozno ali nezakonito ali vprašljivo da to pomeni v sedanji postavitvi
                  služb Ministrstva za notranje zadeve za daljše časovno obdobje popoln zastoj
                  siceršnjih postopkov za državljanstvo in precejšnje, precejšne angažiranje
                  sredstev. Zato, in tudi za korektnost revizije, je seveda smiselni razmislek o
                  tem, da revizijo opravi v naših primerih nekdo drug, ki bo neodvisen od tistega,
                  kar postopki v Ministrstvu za notranje zadeve pomenijo in kakor se izvajajo. Zato
                  se nam ta dodatno predlagan sklep zdi vprašljiv in seveda ne vidimo tistega, kar
                  morda predstavlja celo cilj predlagatelja. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Želi še kdo besedo o stališčih, sklepih in dopolnilnih? Imamo pa še
                  nekaj sprememb, na katere bi jaz opozoril vsakič posebej, ko bi prišli do njih, da
                  ne bi vodili<gap n="..."/> Pravzaprav, ker je možna še vedno razprava, bi pozval gospoda
                  Marjana Podobnika, da obrazloži njihov spreminjevalni predlog, ker potem moram
                  razpravo o stališčih in sklepih zapreti.</p>
            </sp>
            <sp who="SDZ1:PodobnikMarjan">
               <speaker>MARJAN PODOBNIK:</speaker>
               <p>Torej, sprejeli smo pobudo, ki je bila prej dana in smo dodali spreminjevalni
                  predlog. Dodatni sklep se spremeni tako, da se zadnji stavek glasi: <q>"V primeru, da
                  bo iz poročila razvidno, da omenjena določila zakona o državljanstvu Republike
                  Slovenije ne omogočajo zadostnega varovanja koristi države in drugih nacionalnih
                  interesov, naj Vlada Republike Slovenije, skupaj s poročilom iz prvega odstavka
                  tega sklepa, predloži predlog zakona o reviziji podeljenih državljanstev Republike
                  Slovenije na podlagi 40. člena zakona o državljanstvu Republike Slovenije."</q> To je
                  predlog dodatnega sklepa. Ker pa mislim, da je razprava odprta, bi rad na
                  izvajanje gospoda ministra samo eno stvar. Torej, predlog dodatnega sklepa je, naj
                  v primeru, da se to ugotovi, da sedanja določila ne zagotavljajo in ne omogočajo
                  zadostnega varovanja, da se pripravi tak zakon. V tem zakonu boste pa seveda
                  navedli, kdo, na kakšen način naj po vašem mnenju to revizijo opravi. Moram pa
                  reči, da odločno nasprotujem temu, da se ob tem primeru postavi takoj vprašanje
                  stroškov, da se tak pregled opravi. Ko se je zadeve nekritično postavljalo, nihče
                  ni postavil vprašanje stroškov, cene kapitala, ki je za vse te zadeve šel. Zdaj,
                  ko bi bilo treba stvari preveriti, se postavlja vprašanje stroškov. In to v
                  parlamentu, v katerem smo tako za enih 40 milijard tolarjev sprejeli raznih
                  obveznosti, takih in drugačnih, za sporne take in drugačne sanacije, reševanje
                  črnih lukenj itn. Zato res prosim, da se ne skuša na ta način vplivati na to, da
                  bi bil predlog zavrnjen. Če pa so čisto konkretne številke res tako alarmantne, da
                  bi bilo nemogoče opraviti ta pregled, pa prosim, gospod minister, da pridete sem
                  in predstavite številke, ki so po vaši oceni potrebne, da se ta pregled opravi.
                  Ker če se pa danes na ta način nasprotuje izvedbi te revizije, potem oprostite,
                  smo imeli vsi tisti, ki smo opozarjali, da je potrebno opraviti tako revizijo in
                  da se ji nasprotuje in da tudi sedaj, doslej Vlada ni delovala v skladu z
                  veljavnimi zakoni, pomeni, da smo imeli prav. Zato jaz pričakujem, da bo vendarle
                  ta sklep sprejet in da bo Vlada prišla s takim predlogom.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Hvala lepa. Besedo dajem ministru gospodu Šteru.</p>
            </sp>
            <sp who="SDZ1:ŠterAndrej">
               <speaker>ANDREJ ŠTER:</speaker>
               <p>Zahtevku za revizijo <stage xml:id="Izredna-33-1995-10-27.stage34">(upam, da je bilo to razvidno tudi iz prejšnjega
                     mojega oglašanja v razpravi)</stage> ne nasprotujemo, ne kot ministrstvo, ne
                  kot strokovna služba. Povedal sem, kakšna vprašanja ta zahtevek pri nas odpira. Ta
                  vprašanja sem korektno predstavil pred vami, konkretne številke bodo seveda,
                  potrudili se bomo, čimbolj razvidne iz poročila, ki ga bomo, če bo sklep tako
                  sprejet, tudi dostavili. Ne morem se pa znebiti vtisa, da bo takrat seveda to
                  prilika za ponovno, vsaj podobno, če ne identično razpravo in da stališča o tistem
                  poročilu, ki šele bo začelo nastajati, mnogi med vami že imate. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Besedo dajem gospe Polonci Dobrajc.</p>
            </sp>
            <sp who="SDZ1:DobrajcPolonca">
               <speaker>POLONCA DOBRAJC:</speaker>
               <p>Hvala za besedo. Zahvaljujem se gospodu Podobniku, ki je popravil predlagani
                  sklep. Obenem bi pa poučila gospoda Preglja. Nekaj je predlagani sklep, drugo je
                  pa obrazložitev, zakaj je ta sklep predlagan. Glasuje se pa o sklepu, ne o
                  obrazložitvi. Hvala. In zadevo sem popolnoma pravilno razumela. Hvala.</p>
            </sp>
            <sp who="SDZ1:ŠkolčJožef">
               <speaker>PREDSEDNIK JOŽEF ŠKOLČ:</speaker>
               <p>Želi še kdo razpravljati o stališčih in sklepih? <stage xml:id="Izredna-33-1995-10-27.stage35">(Ne.)</stage> Torej
                  prehajamo h glasovanju o sklepih. Glasovali bomo tako, da bomo najprej glasovali o
                  dopolnilih k posameznim sklepom, potem o tem sklepu in tako po vrsti naprej. Gremo
                  najprej k prvemu sklepu. Tukaj v prvi vrstici je predlog poslanske skupine SLS, s
                  katerim so se vsi kasneje strinjali, da se besedica <q>"ugotavlja"</q> nadomesti z
                  besedico <q>"meni"</q>. Bi šlo tako: <q>"Državni zbor meni, da je vsebina"</q> in tako naprej.
                  Ugotovimo sklepčnost! <stage xml:id="Izredna-33-1995-10-27.stage36">(55 prisotnih.)</stage></p>
               <p>Kdo je za? <stage xml:id="Izredna-33-1995-10-27.stage37">(47 poslancev.)</stage> Je kdo proti?
                  <stage xml:id="Izredna-33-1995-10-27.stage38">(Nihče.)</stage></p>
               <p>Ugotavljam, da je dopolnilo sprejeto.</p>
               <p>Nadalje glasujemo o dopolnilu, ki ga je predlagal dr. Lev Kreft in se glasi: Za
                  besedilom <q>"predhodnega zakonodajnega referenduma"</q> se doda besedilo: <q>"v pobudi, ki
                  sta jo v podpis volivcem predložila pobudnika Marjan Poljšak in Štefan Matuš"</q> in
                  tako naprej. To pomeni, da če to dopolnilo izglasujemo, potem tudi poslanska
                  skupina SLS umika svoje dopolnilo. Ugotovimo sklepčnost! <stage xml:id="Izredna-33-1995-10-27.stage39">(55
                     prisotnih.)</stage></p>
               <p>Kdo je za? <stage xml:id="Izredna-33-1995-10-27.stage40">(48 poslancev.)</stage> Je kdo proti?
                  <stage xml:id="Izredna-33-1995-10-27.stage41">(Nihče.)</stage></p>
               <p>Ugotavljam, da je tudi to dopolnilo sprejeto.</p>
               <p>Lahko glasujemo o sklepu v celoti. Najprej o prvem. Ugotovimo sklepčnost!
                     <stage xml:id="Izredna-33-1995-10-27.stage42">(56 prisotnih.)</stage></p>
               <p>Kdo je za? <stage xml:id="Izredna-33-1995-10-27.stage43">(49 poslancev.)</stage> Je kdo proti? <stage xml:id="Izredna-33-1995-10-27.stage44">(4
                     poslanci.)</stage></p>
               <p>Ugotavljam, da je sklep sprejet.</p>
               <p>Amandma k 2. sklepu, ki ga je podala poslanska skupina Ljudske stranke, je bil
                  ustno umaknjen, predlaga pa se, da se v šesti vrstici prvega odstavka zamenja
                  besedici <q>"na podlagi 16. člena"</q> ob <q>"smiselni uporabi 16. člena"</q>. Sekretariat se
                  strinja s te vrste dopolnilom. Ugotovimo sklepčnost! <stage xml:id="Izredna-33-1995-10-27.stage45">(57
                     prisotnih.)</stage></p>
               <p>Kdo je za? <stage xml:id="Izredna-33-1995-10-27.stage46">(41 poslancev.)</stage> Je kdo proti? <stage xml:id="Izredna-33-1995-10-27.stage47">(1
                     poslanec.)</stage></p>
               <p>Ugotavljam, da je to dopolnilo sprejeto.</p>
               <p>Dajem na glasovanje drugi sklep v celoti. Ugotovimo sklepčnost! <stage xml:id="Izredna-33-1995-10-27.stage48">(57
                     prisotnih.)</stage></p>
               <p>Kdo je za? <stage xml:id="Izredna-33-1995-10-27.stage49">(46 poslancev.)</stage> Je kdo proti? <stage xml:id="Izredna-33-1995-10-27.stage50">(4
                     poslanci.)</stage></p>
               <p>Ugotavljam, da je tudi ta sklep sprejet.</p>
               <p>K tretjemu sklepu ni bilo nobenega dopolnila in dajem sklep na glasovanje.
                  Ugotovimo sklepčnost! <stage xml:id="Izredna-33-1995-10-27.stage51">(56 prisotnih.)</stage></p>
               <p>Kdo je za? <stage xml:id="Izredna-33-1995-10-27.stage52">(48 poslancev.)</stage> Je kdo proti? <stage xml:id="Izredna-33-1995-10-27.stage53">(2
                     poslanca.)</stage></p>
               <p>Ugotavljam, da je tudi ta sklep sprejet.</p>
               <p>In prehajamo k dodatnemu sklepu, ki sedaj mislim, da ga ni potrebno prebrati
                     <stage xml:id="Izredna-33-1995-10-27.stage54">(glede na to, da ni predložen)</stage>, ki je spremenjen v toliko, da se
                  zadnji stavek glasi: <q>"V primeru, da bo iz poročila razvidno, da omenjena določila
                  zakona o državljanstvu Republike Slovenije ne omogočajo zadostnega varovanja
                  koristi države in drugih nacionalnih interesov, naj Vlada Republike Slovenije
                  skupaj s poročilom iz prvega odstavka tega sklepa predloži predlog zakona o
                  reviziji podeljenih državljanstev Republike Slovenije na podlagi 40. člena zakona
                  o državljanstvu Republike Slovenije"</q>. Dajem tako spremenjen sklep v celoti na
                  glasovanje. Ugotovimo sklepčnost! <stage xml:id="Izredna-33-1995-10-27.stage55">(56 prisotnih.)</stage></p>
               <p>Kdo je za? <stage xml:id="Izredna-33-1995-10-27.stage56">(14 poslancev.)</stage> Je kdo proti? <stage xml:id="Izredna-33-1995-10-27.stage57">(34
                     poslancev.)</stage></p>
               <p>Ugotavljam, da ta sklep ni sprejet.</p>
               <p>Predlagatelji so tudi umaknili osnovni sklep, ki so ga predlagali s sklicem seje,
                  tako da o njem ni potrebno glasovati. Tako smo izčrpali vsa glasovanja in točko
                  dnevnega reda. S tem je seja zaključena.</p>
               <p>Nadaljevanje 35. seje bo v ponedeljek 13. novembra ob 10. uri <stage xml:id="Izredna-33-1995-10-27.stage58">(dobili ste
                     obvestilo)</stage>. Do takrat vam želim obilo počitka in užitkov.</p>
            </sp>
            <stage type="time">(Seja je bila končana 27. oktobra 1995 ob 16.06 uri.)</stage>
         </div>
      </body>
   </text>
</TEI>