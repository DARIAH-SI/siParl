<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-32-2003-12-17">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|F51FAB54B8C6E75BC1256E1A0038FB94</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=F51FAB54B8C6E75BC1256E1A0038FB94</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-32-2003-12-17.DZ" n="32">
               <name>Redna</name>
               <date when="2003-12-17"/>
            </setting>
         </settingDesc>
         <particDesc>
            <listOrg>
               <org xml:id="Redna-32-2003-12-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">Nadaljevanje 32. seje</stage>
            <stage type="chairman">Sejo je vodil dr. Miha Brejc, podpredsednik državnega zbora.</stage>
            <stage type="time">Seja se je pričela ob 10.01 uri.</stage>


            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Pričenjam nadaljevanje 32. seje Državnega zbora Republike Slovenije. Obveščen sem, da
               so zadržani in se današnje seje ne morejo udeležiti naslednje poslanke in poslanci:
               Jože Avšič, Anton Butolen, Andrej Fabjan, Roman Jakič, Janez Janša, Ivan Kebrič,
               Branko Kelemina, Alojz Peterle, Maria Pozsonec in Franc Pukšič.</p>
               <p>Prehajamo na <title>9. TOČKO DNEVNEGA REDA - TO JE NA DRUGO OBRAVNAVO PREDLOGA ZAKONA O
                  SPREMEMBAH IN DOPOLNITVAH ZAKONA O ZAKONSKI ZVEZI IN DRUŽINSKIH RAZMERJIH.</title> Predlog zakona je v obravnavo zboru predložila Vlada Republike Slovenije, ki jo
               tukaj zastopata Alenka Kovšca, državna sekretarka v ministrstvu za delo, in gospa
               Ljubica Šalinger, svetovalka. Lepo pozdravljam in tudi dajem najprej besedo
               predstavnici vlade za dopolnilno obrazložitev predloga zakona. Izvolite prosim, gospa
               Kovšca.</p>
            </sp>
            <sp who="SDZ3:KovšcaAlenka">

               <speaker>ALENKA KOVŠCA:</speaker>

               <p>Hvala lepa, predsedujoči. Poslanci, spoštovani! S spremembami in dopolnitvami zakona
               o zakonski zvezi in družinskih razmerjih predlagatelj odpravlja neskladnost zakona o
               zakonski zvezi in družinskih razmerjih z Ustavo Republike Slovenije, ugotovljeno v
               postopku za oceno ustavnosti, ko je ustavno sodišče aprila letos odločilo, da sta
               prvi odstavek 105. člena ter prvi in drugi odstavek 114. člena v neskladju z ustavo
               ter da se prvi odstavek 106. člena in četrti odstavek 114. člena razveljavita.</p>
               <p>Predlagatelj zakona je v roku, ki ga je naložilo sodišče, pripravil predlog sprememb
               in dopolnitev. S predlogom sprememb predlagatelj usklajuje zakon o zakonski zvezi in
               družinskih razmerjih tudi z določbami konvencije o otrokovih pravicah in evropske
               konvencije o uresničevanju otrokovih pravic. Hkrati pa je v zakonski predlog vgradil
               zahteve evropske konvencije o otrokovih stikih s starši in drugimi osebami. Že do
               sedaj je v primerih, ko se starša nista mogla sporazumeti o varstvu in vzgoji otrok,
               o tem vprašanju odločalo sodišče. S predlogom zakona pa se tudi odločanje o stikih in
               preživljanju prenaša s centrov za socialno delo na sodišča. To, kar je pri spremembah
               in dopolnitvah zakona nabistveneje, je dejstvo, da je otrok in njegova korist v
               ospredju. Korist otroka je torej temeljno vodilo, tako za starše kot državne organe
               in nosilce javnih pooblastil.</p>
               <p>Zakon tudi jasno opredeli oziroma konkretizira pravni standard koristi otroka. Otrok
               ima v postopkih pravico izraziti tudi svoje mnenje, sam ali po osebi, ki jo sam
               izbere in ji zaupa, tako imenovani zaupni osebi, kar je dodatna procesna pravica po
               evropski konvenciji o otrokovih pravicah.</p>
               <p>Novost sprememb in dopolnitev zakona je tudi možnost skupne vzgoje in varstva otroka.
               Predlagatelj je poleg dejstva, da je zaupanje v skupno vzgojo in varstvo nova
               kvaliteta, zaradi katere se niti otroku niti staršu ni potrebno odločati, komu naj bo
               zaupan, vnesel to spremembo predvsem iz dejstva, da je v družinskih odnosih, kljub
               temu, da skupnost moža in žene razpada, z vidika otrokovih pravic in koristi
               pomembno, da sta oba starša za otroka odgovorna in da se o vseh bistvenih vprašanjih
               v zvezi z otrokom lahko vsakodnevno dogovarjata in usklajujeta. Izvrševanje
               roditeljske pravice je tudi opredeljeno kot enaka odgovornost obeh staršev, tudi v
               primeru, ko ne živita skupaj. O sporih pri izvrševanju roditeljske pravice bo
               odločalo sodišče v nepravdnem postopku.</p>
               <p>Pri izvajanju stikov med otrokom in staršem in drugimi osebami je bistvenega pomena,
               da so stiki najprej otrokova korist. Starši so dolžni stike omogočati in storiti vse,
               da ne pride do odtujevanja. Če stiki niso v korist otroku, jih je možno omejiti, jih
               opravljati pod nadzorom ali celo prepovedati. Prav zaradi prakse in poskusov
               manipuliranja z otroki pa je zakonodajalec gradil tudi možnost ponovne presoje, komu
               naj bi bil otrok zaupan v vzgojo in varstvo, predvsem pa staršu, ki je bolj
               kooperativen če je le-to v otrokovo korist.</p>
               <p>Posebna novost zakona je tudi pravica, da ima stike tudi z drugimi osebami, če je
               nanje navezan in družinsko z njimi povezan. Te osebe so predvsem stari starši,
               rejniki, bratje, sestre, polbratje, polsestre. To pravico ima otrok seveda v
               primerih, ko je to v njegovo korist. Kadar kljub družinski povezanosti otrok na te
               osebe ni navezan, se bo v postopku ugotavljala otrokova korist in pridobilo otrokovo
               mnenje.</p>
               <p>Na področju sprememb in dopolnitev zakona, ki ureja tudi področje preživljanja, je
               poleg prenosa pristojnosti za odločanje na sodišče pomembno omeniti, da zakon bolj
               natančno določa, kaj vse preživnina zajema. Jasno je določeno zaporedje preživninskih
               upravičencev. Preživnine je moč sklepati tudi pred notarjem. Z rešitvami, ki jih
               ponuja predlog sprememb in dopolnitev skupaj s predlogom sprememb zakona o jamstvu in
               preživninskem skladu, je vlada uredila tista najpomembnejša vprašanja s področja
               preživljanja, na podlagi katerih bo bolje varovana korist preživninskih upravičencev.</p>
               <p>Za namene izvajanja zakona so zagotovljena sredstva za 12 novih sodnikov na okrožnih
               sodiščih in za štiri na višjih ter tudi za zaposlitev potrebnega sodnega osebja.
               Predlagatelj ocenjuje, da je predlog sprememb in dopolnitev zakona pripravljen tako,
               da omogoča ne le izpolnitev odločbe ustavnega sodišča, ampak tudi način, ki vnaša
               novo kvaliteto v odločanje in presojanje o družinskih zadevah na področju stikov in
               preživljanja. Še posebej pa izpostavljamo dejstvo, da je v vseh postopkih
               zagotovljeno, da se presoja najprej v otrokovo korist, pri čemer ima še posebno mesto
               otrokovo mnenje, ki ga izrazi sam ali po drugi osebi, ki ji zaupa. Predlagamo, da
               poslanci spremembe in dopolnitve zakona, kot so predlagane, podprete. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za zdravstvo, delo, družino in
               socialno politiko in invalide kot matično delovno telo. Prosim predsednika odbora,
               gospoda Stanislava Brenčiča, da predstavi poročilo odbora. Izvolite, gospod
               Brenčič</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik. Spoštovane kolegice poslanke, poslanci,
               predstavniki vlade, lepo vas pozdravlja! Odbor državnega zbora za zdravstvo, delo,
               družino, socialno politiko in invalide je na svoji 39. redni seji 4.12. predlog
               zakona obravnaval. Pri delu odbora so sodelovali predstavniki predlagatelja,
               predstavniki zakonodajno-pravne službe, predstavniki Skupnosti centrov za socialno
               delo in Slovenskega sodniškega društva. Odbor je bil seznanjen z mnenjem
               zakonodajno-pravne službe, z mnenjem slovenskega sodniškega društva, mnenjem komisije
               državnega sveta za družbene dejavnosti, društva Ostržek, gospoda Darija Šilca in
               gospe Darinke Pavlič. Zakonodajno-pravna služba v svojem pisnem mnenju opozarja na
               upoštevanje odločbe ustavnega sodišča pri 44. členu predloga zakona. S
               pravnosistemskega vidika pa opozarja, da posamezni členi predloga zakona niso
               usklajeni z obstoječim pravnim redom. Zakonodajno-pravna služba je zato dala svoje
               pripombe k 1., 7., 9., 11., 13., 16.,18., 19., 27., 32, 33., 41., 42. in k 44. členu.</p>
               <p>Amandmaje so k predlogu zakona vložile štiri poslanske skupine, in sicer skupaj
               Liberalna demokracija Slovenije, Združena lista socialnih demokratov, Slovenska
               ljudska stranka in DeSUS k 1., 3., 7., 9., 11., 14., 16., 18., 19., 30., 32., 33.,
               34., 35., 36., 41., 42. in pa 44. členu, poslanska skupina Slovenske nacionalne
               stranke k 26., 30., 32., 33., 38. in 44. členu, poslanec France Cukjati k 13., 19.,
               44. in kolega poslanec Drobnič k 18. in 19. členu.</p>
               <p>V razpravi o 3. členu in vloženih amandmajih k temu členu je bilo izpostavljeno
               stališče, da je potrebno v dopolnjenem predlogu zakona podrobneje urediti odločanje
               sodišča o vzgoji in varstvu otroka po razpadu družine. Člani odbora so sprejeli
               vložen amandma,ki je bil pripravljen na podlagi mnenja sodniškega društva in ureja
               pristojnost sodišč, da ob reševanju zakonskega spora odloča tudi v pravdnem
               postopku.</p>
               <p>V razpravi o 13. in 14. členu predloga zakona so člani odbora menili, da bi bilo
               potrebno v sami dikciji zakona izpustiti besedo <q>"naklepoma"</q> in <q>"hujše"</q>, saj naj bi že
               katerokoli kaznivo dejanje zoper zavezanca otroka ali starša zavezanca zadostovalo za
               zavrnitev zahteve za preživnino.</p>
               <p>V razpravi o 16. členu predloga zakona je predstavnik zakonodajno-pravne službe
               opozoril na problem sklenitve sodne poravnave v primeru, če se starša sporazumeta o
               varstvu in vzgoji otrok. Po njegovem mnenju se sodna poravnava po določbah zakona o
               pravdnem postopku sklene o spornem predmetu med samim postopkom pred pravdnim
               sodiščem.</p>
               <p>Obširna razprava se je odvijala tudi ob obravnavi 18. člena, kjer je bilo
               izpostavljeno mnenje, da je potrebno definirati osebne stike otrok in staršev.</p>
               <p>Širša razprava pa je potekala tudi o 31. in 32. členu, kjer sta bila podana predloga
               za amandma odbora, ki pa ju odbor ni sprejel.</p>
               <p>V razpravi o 30. členu ter o vloženih amandmajih je odbor sprejel svoj amandma,
               ostali amandmaji pa so ostali brezpredmetni.</p>
               <p>V okviru razprave o posameznih členih predloga zakona, vloženih amandmajih, je odbor
               sprejel amandmaje štirih poslanskih skupin k celi vrsti členov, potem amandmaje
               poslanca mag. Drobniča k 19. členu ter poslanca dr. Cukjatija k 13. in 44. členu. Ni
               sprejel amandmaja štirih poslanskih skupin koalicije k 18. in 30. členu ter poslanske
               skupine Slovenske nacionalne stranke k 32. in 38. členu. Amandmaji poslanskih skupin
               koalicije k 33. in 34. členu ter poslanske skupine Slovenske nacionalne stranke k 33.
               in 34. členu pa so postali brezpredmetni. Odbor pa je oblikoval tudi svoje amandmaje
               k 14., 17.,18., 19., 33. členu. Odbor je v skladu s 128. členom Poslovnika Državnega
               zbora glasoval o vseh členih in jih tudi sprejel. Dolžan sem vas opozoriti, da je v
               izdelavi poročila in dopolnjenega predloga zakona prišlo do manjše napake.
               Spregledalo se je, da en amandma ni bil sprejet, zato je k poročilu predložen tudi
               popravek. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Najprej ima besedo mag.
               Janez Drobnič, Nova Slovenija, prosim.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Lepo pozdravljeni, kolegice in kolegi, predstavniki vlade in ostali prisotni!
               Spremembe zakona o zakonski zvezi in družinskih razmerjih smo predlagali v Novi
               Sloveniji pred enim letom, da bi popravili tiste nujne stvari v zakonu, ki otežujejo
               stike med otroki in starši, razvezanimi starši, urejanje preživnin, urejanje stikov
               in podobno.</p>
               <p>Sedaj je pripravila vlada na osnovi, vsaj tako je bilo zagotovljeno, dejstva, da je
               potrebno urediti še marsikaj drugega in da bo ta zakon uredil te spremembe bolj
               celovito. Ko te spremembe pogledamo, vidimo, da pravzaprav kaj posebno novega ni.
               Razen na področju urejanja preživninskih pravic odnosno preživninskih obveznosti.
               Torej ključno področje urejanja tega zakona so stiki med razvezanimi zakonci in
               urejanje stikov med starši in otroki, urejanje starševske pravice in urejanje
               preživnin.</p>
               <p>V zakonu je ostalo še, nadalje, staro izrazje, torej še tisto iz prejšnjega sistema,
               očitno ni bilo časa, da bi to pripravili in tudi spremenili.</p>
               <p>Veseli nas, da je kljub temu vlada našla rešitve, ki smo jih tudi mi predlagali, to
               je varovanje otrokove koristi, torej prioritetno, potem pristojnosti odločanja o
               dodelitvi otrok s centrov za socialno delo na sodišče, torej da se civilnopravna
               razmerja odločajo v pravdnem postopku in ne v nepravdnem odnosno v upravnem postopku.
               Kajti to je bil razlog za mnoge težave pri dodeljevanju otrok in opravljanju
               starševskih pravic, urejanje stikov, rednih stikov in obojna starševska pravica in
               dolžnost v primeru razveze. Torej, da se starševska pravica tudi ob razvezi
               nadaljuje.</p>
               <p>Ministrstvo je uvedlo še pojem <q>"procesna možnost otrokovega zaupnika"</q> v primeru, ko
               otrok ne more v celoti izražati svoje volje, svojega interesa v odnosih med
               razvezanimi zakonci. Preživninski sporazumi so sicer lahko dobrodošla procesna
               možnost, vendar pa te preživninske sporazume postavljati kot pogoj za razveljavitev
               zakonske zveze oziroma za razvezo zakonske zveze vendarle ni primeren pristop k
               reševanju zadev.</p>
               <p>Ureditev rednih stikov tudi z brati, sestrami, polbrati, polsestrami in starimi
               starši. To je pomembna novost, pomemben dodatek k urejanju stikov, vendar pa menimo v
               Novi Sloveniji, da to ni primerno, da se vsem tem osebam prepozna legitimna, aktivna
               legitimiteta za uveljavljanje pravic. Pač pa na drugi strani, pravica otroka za
               vzpostavljanje teh stikov. Aktivna legitimiteta naj bi bila zagotovljena le za
               starše. In ti starši potem v svojih stikih oziroma v svojem tem družinskem okrožju
               zagotovijo tudi ostale stike. To bi lahko vneslo v te procese tudi na sodišču mnogo
               zapletov. Te spremembe, ki so predložene, zagotovo ne pomenijo suspenza centra za
               socialno delo in ostalih strokovnih institucij s tega področja, pač pa da se umestijo
               na pravo mesto, da opravljajo strokovna, svetovalna in podobna opravila, zato, da bi
               se ohranjala zakonska zveza, ali pa da tista, ki je pač prišla do nevzdržnosti, da
               postane razveza znosna, predvsem pa da se zagotovijo koristi otrok.</p>
               <p>Na drugi strani pa ta predlog vlade <gap n="..."/><stage xml:id="Redna-32-2003-12-17.stage4">/Znak za konec razprave./</stage><gap n="..."/> ni uredil ravno
               tistega, kar je problem, urejanja rednih osebnih stikov. To smo predlagali v Novi
               Sloveniji, ta minimum, ko otrok ni sposoben izraziti svojega interesa, želje ali
               mnenja. Očitno se poskuša skozi stranska vrata pripeljati nova filozofija gledanja na
               otroka in njegov razvoj, da je za njegov zdrav razvoj zadosten en starš namesto obeh.
               Družina pa je za nekatere očitno preživeta institucija.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Peter Levič, Stranka mladih.</p>
            </sp>
            <sp who="SDZ3:LevičPeter">

               <speaker>PETER LEVIČ:</speaker>

               <p>Hvala lepa, gospod predsedujoči. Vsi se strinjamo z rekom, da so otroci naše največje
               bogastvo. In tako kot ostali ljudje imajo tudi oni svoje pravice, le da moramo za
               njihovo spoštovanje poskrbeti mi, odrasli. Take pravice so opisane tudi v konvenciji,
               ki jo je ratificirala tudi naša država, zato je prav, da storimo vse, da bodo te
               pravice tudi upoštevane. S tem zakonom postavljamo tudi pravne okvire za spoštovanje
               in izpolnjevanje le-teh. Razveza zakona in ločitev staršev je za otroka prav gotovo
               eden najbolj travmatičnih dogodkov, ki se lahko zgodijo. Pravica otrok do obeh
               staršev je zato v teh primerih največkrat kršena. V primeru, da se starša nista
               sporazumela o stikih z otrokom. Zato je uvedba možnosti skupnega varstva in vzgoje
               otrok, v kolikor se starša o tem sporazumeta, še toliko bolj dobrodošla novost.</p>
               <p>Korist otroka je tudi, da ostane v stikih tudi z drugimi osebami, s katerimi je
               družinsko povezan - s starimi starši, brati, sestrami in ostalimi. Pristojnost za
               odločanje o stikih in preživljanju otrok se s tem zakonom prenaša s centrov za
               socialno delo na sodišča, kar menimo, da je pozitivno. Z ustanavljanjem družinskih
               sodišč, ki se bodo povezovala z vsemi strokovnjaki s tega občutljivega področja, s
               centri za socialno delo in z vsemi vpletenimi spori, menimo, da bo mogoče doseči kar
               najboljše rešitve za vse, še najbolj pa za koristi otroka. Najbolj pomembno pa je, da
               bodo ta sodišča upoštevala tudi mnenja otrok, ki pa bodo lahko imeli svoje zaupnike.</p>
               <p>Poleg vseh nematerialnih dobrin pa vsak otrok potrebuje tudi materialne dobrine za
               svojo nemoteno rast in razvoj. Področje preživnin je v Sloveniji dokaj neurejeno.
               Spori med staršema so se velikokrat iz besednih dvobojev prenesli tudi v neplačevanje
               preživnin, s tem pa seveda v največjo škodo otrok, saj en sam starš prav gotovo ne
               more nuditi takega materialnega udobja otroku, kot če za to poskrbita oba starša.
               Zato še posebej podpiramo te spremembe zakona, ki natančno določajo višino preživnin,
               trajne preživninske obveznosti in pa usklajevanje le teh Zavedamo se, da popolne
               materialne enakosti med otroki nikoli ne bomo dosegli, pa vendar se zdi krivično, da
               so nekateri otroci, ne po lastni krivdi, prikrajšani. V okviru te ga je sprememba
               zakona, s katero so starši dolžni preživljati otroka med šolanjem do dopolnjenega 16.
               leta. Izobraževanje postaja iz leta v leto dražje in otroci brez dodatne pomoči
               staršev si tega šolanja prav gotovo ne bodo mogli omisliti.</p>
               <p>Ne slepimo se, da s tem zakonom odpravljamo vse krivice otrok, ki ne živijo v
               dvostarševskih družinah, vendar menimo, da bo ta zakon prinesel bistvene izboljšave
               na področju varstva otrokovih pravic in koristi. Zato bomo predlog zakona v Stranki
               mladih podprli. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Slovenske demokratske stranke bo predstavil France Cukjati.
               Prosim.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Dobro jutro, spoštovani! Zagotovo je ob vsaki ločitvi staršev težko, ampak ponavadi
               otrok potegne najkrajši konec. On tudi po ločitvi ima rad oba, očeta in mater, in
               nekako je vržen v neko shizofreno razcepljeno situacijo.</p>
               <p>In to dejstvo ponavadi starši in okolje premalo spoštujejo, namreč dejstvo da ima
               otrok še oba rad. In da potrebuje oba za svoje normalno življenje, za preprečitev
               pesimizma, za olajšanje bodočega optimizma, ki ga bo potreboval v svojem življenju.
               Torej za svoj osebni razvoj. In zagotovo je država tista, ki mora v zakonu kar
               najbolj zavarovati to otrokovo pravico, da vendarle ohrani odnos z obema staršema, da
               ohrani pravzaprav sadove tega, ki so se rodili v času navezave na oba starša. Zakon
               tukaj v treh stvareh posega na to področje. In sicer najprej določa, da o večini
               primerov nekoliko bolj sodeluje sodišče, namesto centra za socialno delo. Seveda, to
               sodišče mora vedno prisluhniti mnenju centra in tudi mnenju otroka, če je že sposoben
               izraziti svoje mnenje. In tu zakon sledi zahtevi ustavnega sodišča. Mi pozdravljamo
               ta pristop, saj v mnogih primerih šele sodišče lahko objektivno vzpostavi nek odnos
               oziroma tudineko sodno prakso in neko poenotenje sistema. Bojimo se pa sodnih
               zaostankov, čeprav je rečeno, da naj bi sodišča te primere obravnavala prednostno.</p>
               <p>Drugo vprašanje, ki ga rešuje, je preživnina. Tudi to je zelo boleče vprašanje za
               mnoge. Gre za izogibanje preživnini, gre tudi za nejasno določeno višino preživnine
               in pa tudi za na nek način izigravanja in za sistem maščevanja enega zakonca nad
               drugim na način zavračanja dolžnosti plačevanja preživnine. Tudi to zakon skuša
               urediti, vendar zopet na način, ki je pravzaprav lasten naši zakonodaji, na način,
               kjer ni dokončno rečeno povsem jasno, povsem konkretno, zelo enostavno, kakšna naj bo
               preživnina, izhodiščna višina preživnine, taka, ki naj bi se uveljavila, in po
               kakšnem postopku naj bi se to izvršilo. Mi zagovarjamo sistem enostavnega pristopa,
               in sicer sistem, po katerem bi bila že vnaprej znana višina preživnine. In preživnina
               naj bi se avtomatično začela zahtevati plačevati in sodni postopki naj bi šele
               naknadno kakšne posebnosti razreševali. Škoda, da preživnina ni definirana v višini
               rejnine, ki je sedaj že definirana kot neka avtomatična vsota. Če bi sprejeli tak
               pristop, bi lahko rekli, rejnina je tista izhodiščna cena preživnine, ki jo potem
               vsak od posameznih staršev krije. Najbolj občutljivo vprašanje pa je vprašanje stikov
               z ločenimi starši, s sorodniki, z brati in sestrami. To pa smo skušali popraviti z
               amandmajem, dopolniti to razrešitev problema in kaj več bomo seveda povedali potem ob
               <gap n="..."/><stage xml:id="Redna-32-2003-12-17.stage5">/Opozorilni znak za konec razprave./</stage><gap n="..."/> obravnavi amandmajev.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospa Silva Črnugelj, Združena lista.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala za besedo, gospod podpredsednik. Lepo pozdravljena, državna sekretarka Alenka
               Kovšca, lepo pozdravljeni kolegi in kolegice! Danes obravnavamo predlog zakona o
               spremembah in dopolnitvah zakona o zakonski zvezi in družinskih razmerjih, s
               spremembami katerega se želi zagotoviti varovanje otrokove koristi v skladu z
               mednarodnimi dokumenti, ki zadevajo varstvo, vzgojo, stike in preživljanja otrok, saj
               je Slovenija sprejela dokument na generalni skupščini OZN Svet po meri otrok, ki
               predstavlja obsežen, vendar fazno izvedljiv projekt. Dokument, ki opredeljuje
               sprecifične cilje, naloge za izboljšanje položaja otrok v naslednjih desetletjih.</p>
               <p>Dobro se je spomniti, da je Slovenija leta 1992 s temeljno ustavno listino o
               samostojnosti in suverenosti Republike Slovenije in z aktom o notifikaciji nasledstva
               nasledila konvencijo OZN o otrokovih pravicah, mednarodni inštrument, ki priznava
               položaj otroka v pravnem sistemu, v družbi in državi. Kljub določenim
               pomanjkljivostim pri uresničevanju otrokovih pravic smo v Sloveniji pravice otrok
               uskladili s konvencijsko ureditvijo, saj so bili sprejeti številni zakonodajni akti
               in ukrepi za izboljšanje položaja otrok v slovenski družbi.</p>
               <p>To področje je izredno zahtevno in hkrati zelo težavno in tvegano. Z njim naj bi
               zagotovili vsakemu otroku socialno varnost, dostop do socialnih služb, zaščito pred
               izkoriščanjem, zanemarjanjem in zlorabo kot tudi neposredno vključitev v življenje.
               To pomeni tudi uresničevanje njihovih temeljnih, civilnih, političnih, socialnih
               pravic ter njihovo vključenost v družbeno skupnost. Slovenija je v obdobju 1990-2000
               uspela uresničiti večino ukrepov, sprejetih na svetovnem vrhu, lahko pa ugotovimo, da
               se je tudi položaj otrok v tem obdobju izredno izboljšal, čeravno tudi na tem
               področju lahko ugotovimo, da so nekatere slabosti. To kaže vrsta podatkov,
               statističnih in drugih, kot so recimo podatki o umrljivosti otrok, saj se ta manjša.
               Imamo zelo nizko stopnjo okužbe z virusom HIV, znižuje se število splavov, uvedli smo
               enotna merila za otroške dodatke, prejema jih več kot 81% otrok in, najbolj pomembno,
               upada delež z nedokončano ali nepopolno izobrazbo.</p>
               <p>Pričujoči zakon odpravlja tudi neskladnost zakona o zakonski zvezi in družinskih
               razmerjih z ustavo Republike Slovenije, kar je ugotovilo tudi ustavno sodišče, saj
               usklajujemo zakon z evropsko konvencijo o otrokovih pravicah in tudi konvencijo o
               stikih, ki prenaša pristojnost odločanja s centrov za socialno delo na nekatera
               sodišča na področju socialnih stikov. Zakon omogoča odločanje o preživljanju in
               stikih predvsem na korist otroka. Zakon določa, da so otrokove koristi temeljno
               vodilo, saj zakon v enem od svojih določil posebej izpostavlja otrokovo mnenje kot
               pomemben element pri odločanju in opredeljevanju.</p>
               <p>Pomembno je tudi to, da zakon uvaja institut otrokovega zaupnika oziroma pravico
               otroka do zaupnika. Stiki so sigurno najbolj pomembno področje, ki vplivajo na
               psihodinamiko medsebojnih odnosov že tako razrahljane in obolele skupnosti. V zakonu
               so skoraj v celoti usklajeni z evropsko konvencijo o stikih, ki je bila lansko leto
               sprejeta in je bila ponujena državam v podpis. S spremembami tega zakona lahko
               ugotovimo, da je ta skoraj v celoti akceptirana oziroma realizirana.</p>
               <p>Zakon uvaja institut skupne vzgoje in varstva otrok, katerih starša ne živita skupaj.
               Predvideva možnost skupnega varstva in vzgoje ne samo ob razvezi oziroma po
               razveljavitvi zakonske zveze, temveč tudi v vseh primerih, ko starša otroka ne živita
               skupaj. Pomembno in potrebno je urediti stike med otrokom in njegovimi starši in
               stike med otrokom in drugimi osebami, na katere je otrok družinsko ali osebno
               navezan. Zakon jasno opredeljuje, da je otrok imetnik pravice do stikov, njegova
               korist pa najvišja. In odločilna in edino merilo za vse odločitve v zvezi s pravico
               do stikov. Ta pravica se lahko omejuje samo v primerih, ko nasprotuje volji in
               koristi otroka. Kazalo bi mogoče še bolj opredeliti in urediti odločanje na sodiščih.</p>
               <p>Poslanska skupina Združene liste bo spremembe zakona podprla, razen amandmaja, ki ga
               predlaga Nova Slovenja, in sicer k 18. členu, ki govori o pogostosti stikov. Ne bo ga
               potrdila glede na to, da zelo omejuje, hkrati pa <gap n="..."/><stage xml:id="Redna-32-2003-12-17.stage6">/Opozorilni znak za konec
               razprave./</stage><gap n="..."/> Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Stanislav Brenčič, Slovenska ljudska stranka. Prosim.
           </p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa, gospod podpredsednik, še ponovno. Iz namena in cilja ter celotne vsebine
               zakona o zakonski zvezi in družinskih razmerjih in seveda s tem tudi iz novel tega
               zakona mora biti jasno razvidna politika, ki jo država vodi na temelju 53., 54., 55.
               in 56. člena Ustave Republike Slovenije, in s tem politika vlade Republike Slovenije
               na področju družine tudi v luči demografske slike ter skozi to vnašanje pozitivne
               klime za razvoj in počutje družine, kar daje najboljšo možno popotnico otroku, da se
               oblikuje v zdravo in krepostno osebnost. V poslanski skupini Slovenske ljudske
               stranke zato sprejemamo vsebino, ki jo prinaša predlog sprememb in dopolnitev zakona,
               kot pozitivno, saj se s tem odpravljajo slabosti pri izvajanju zakona v praksi,
               predvsem v delu, ki opredeljuje oziroma zagotavlja varovanje otrokove koristi v čim
               večjem možnem obsegu, kar zadeva predvsem varstvo, vzgojo, preživljanje in stike
               otroka s starši tudi takrat, ko starša več ne živita skupaj. S predlogom zakona se
               tudi v skladu z odločbo ustavnega sodišča prenaša pristojnost za odločanje o
               otrokovih stikih z razvezanim staršem s centrov za socialno delo na sodišča, kar bo
               prav gotovo odpravilo vrsto nerazumnih in nedoslednih odločitev centrov, ki so
               dostikrat botrovale temu, da so predvsem očetje le mukoma in s težavo prihajali
               oziroma vzpostavljali stalne in neposredne stike z otrokom.</p>
               <p>V poslanski skupini Slovenske ljudske stranke podpiramo in zagovarjamo izhodišča, da
               se pri odločanju o pravicah in obveznostih razvezanih staršev do skupnih otrok izhaja
               prvenstveno in predvsem izotrokovih koristi. Ne podpiramo pa tega, da se pri tem
               opredeljuje v in za samo korist otroka, kot je izhajajo iz temeljnega predloga
               predlagatelja, kajti v veliko otrokovo korist je, če vidi in doživlja v svojem staršu
               srečnega ter zadovoljnega človeka. To se pravi, odločitve se morajo upoštevati
               predvsem v korist otroka, vendar pa tudi v korist in zmožnost starša. S takim
               pristopom se tudi še po razvezi ohrani vrsta temeljnih postulatov družine, izhajajoč
               iz dejstva, da sta starša oziroma zakonca ali zunajzakonska partnerja naravni,
               predhodni temelj za nastanek družine.</p>
               <p>S predlogom zakona se na prvo mesto oziroma v ospredje postavlja sporazumno
               dogovarjanje razvezanih staršev o izvrševanju roditeljskih pravic v skladu z otrokovo
               koristjo. Sodišče postopa šele takrat, ko se starša nista v stanju o ključnih
               roditeljskih pravicah dogovoriti, in v nepravdnem postopku o tem razsodi oziroma
               odloči. Pomembno vlogo o določanju obveznosti in obsegu preživnine prevzema sodišče,
               ki po določbah tega predloga zakona vzpostavlja varstvo šibkejšega, pri čemer je
               potrebno poudariti to, da noben sporazum o preživljanju ne sme ogroziti otrokove
               koristi, ob tem, da pa se tudi zavezanca ne postavita v pretirano ali dostikrat tudi
               neizhoden težak položaj. Sodišče bo prav gotovo razsojalo in odločalo mnogo bolj
               nevtralno in dokazno, kot je to bilo prisotno dostikrat v odločitvah centra za
               socialno delo, čeravno je odločal z najboljšimi nameni.</p>
               <p>Poslanska skupina Slovenske ljudske stranke bo predlog zakona v celoti podprla.
               Podprla bo tudi amandmaje štirih poslanskih skupin ter amandma poslanske skupine Nove
               Slovenije k 18. členu, s katerim se vzpostavi tudi minimalni obseg in način rednih
               stikov staršev z otrokom, na kar iz pristnih izkušenj na temelju številnih primerov
               zlorab enega od staršev, največkrat in skoraj praviloma vedno tistega, pri katerem
               otrok prebiva, opozarjajo številni starši, ki se obračajo v teh dneh name kot
               predsednika odbora in nekako pristno podajajo svoje lastne izkušnje. Mislim, da jim
               velja prisluhniti in dati neke minimalne pogoje, ki morajo biti <gap n="..."/><stage xml:id="Redna-32-2003-12-17.stage7">/Nerazumljivo./</stage><gap n="..."/>
               predvsem dober napotek za ohranjanje družine. Sodišče je pa tisto, ki bo lahko to
               zadevo prevzelo, zmanjšalo ali spremenilo. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče DeSUS-a bo predstavil<gap n="..."/> Dobro, ta hip nihče. Gospa Stanislava
               Stopar bo predstavila stališče Liberalne demokracije.</p>
            </sp>
            <sp who="SDZ3:StoparStanislava">

               <speaker>STANISLAVA STOPAR:</speaker>

               <p>Hvala lepa za besedo, gospod podpredsednik. Prav lep pozdrav vsem! Predlog zakona o
               spremembah in dopolnitvah zakona o zakonski zvezi in družinskih razmerjih, ki ga je v
               obravnavo predložila vlada, prinaša nujne spremembe. Na celovito reformo družinskega
               prava, ki je v pripravi na ministrstvu za delo, družino in socialno politiko, niso
               mogla čakati kar številna nerešena vprašanja. Nekatera tudi v zvezi z odločbo
               ustavnega sodišča.</p>
               <p>Predlog zakona, ki je danes pred nami, prinaša naslednje spremembe in dopolnitve.
               Pravno definicijo koristi otroka, ki naj bo temeljno načelo, ki so ga starši, druge
               osebe in državni organi dolžni upoštevati v vseh dejavnostih in postopkih v zvezi z
               otrokom. Prenaša se pristojnost za odločanje o otrokovih stikih s centrov za socialno
               delo na sodišča v vseh primerih, ko starša ne živita skupaj in se ne moreta
               sporazumeti o varstvu in vzgoji otroka. Pravico otroka, da zaprosi za pomoč ustrezno
               osebo po lastni izbiri, ki je sposobna razumeti način doživljanja in sprejemanja
               sveta konkretnega otroka in ki je sposobna prevesti jezik odraslih v jezik otroka.
               Med pomembne spremembe in dopolnitve štejemo tudi, da je treba izraženo mnenje otroka
               ustrezno upoštevati, kadar se šteje, da ima otrok zadostno stopnjo razumevanja. Prav
               tako institut skupne vzgoje in varstva otroka, katerega starša ne živita skupaj.
               Enako, da bo po novem imetnik pravice do stikov predvsem otrok in da je njegova
               konkretna korist najvišje odločilno merilo za vse odločitve o pravici stikov.</p>
               <p>Predlog zakona odpravlja tudi nekatere pomanjkljivosti trenutne pravne ureditve
               preživljanja. Pred drugo obravnavo na matičnem delovnem telesu smo v poslanski
               skupini Liberalne demokracije Slovenije ocenili, da začetek veljavnosti sprememb in
               dopolnitev zakona s 1. septembrom 2004 ni v korist otrok, ki bodo obravnavani po tem
               zakonu. Zato smo skupaj s koalicijskimi partnerji predlagali amandma, ki določa za
               začetek veljavnosti zakona 1. maj 2004, kar je tudi v skladu z odločbo ustavnega
               sodišča. Za drugo obravnavo na seji državnega zbora smo skupaj s koalicijskimi
               partnerji vložili še sedem amandmajev v zvezi s postopkom odločanja o stikih staršev
               z otrokom. S tem ocenjujemo, da je predlog zakona dobra podlaga za uresničevanje
               koristi otrok v družinskopravnih razmerjih, zato ga bomo v poslanski skupini
               Liberalne demokracije Slovenije podprli. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še stališče Slovenske nacionalne stranke, gospod Peče.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Spoštovani prisotni! Po naši oceni, torej po oceni Slovenske nacionalne stranke,
               govorimo oziroma danes obravnavamo enega tistih zakonov, ki bo za sabo nosil
               nedvoumno zelo močne posledice, predvsem posledice, kar se tiče razvoja, takšnega ali
               drugačnega, nove generacije, torej ki se dotika vseh nas, državljanov, ki živimo
               danes in tistih, ki bodo prišli za nami. Vsebino materije bi ravno iz tega naslova
               morali obravnavatizelo z občutkom oziroma, še bolje rečeno, z odgovornostjo, na kar
               pa po moji oceni nakazuje tudi število amandmajev. S tem seveda sprememb, ki
               nakazujejo na različne poglede reševanju posameznih vprašanj, dileme, ki so bile
               izpostavljene tako v posameznihposlanskih skupinah kakor na različnih zasedanjih,
               najsi bo matičnega delovnega telesa ali poslanskih skupin. V nacionalni stranki smo
               poskušali aktivno sodelovati v vseh fazah priprave zakona in pa sedaj tudi
               sprejemanja zakona. Temu so bili namenjeni številni amandmaji, nekateri med njimi so
               sprejeti, podprti s strani odbora, za ostale pa upamo, da se bo danes o njih še
               razpravljalo in da bodo našli podporo.</p>
               <p>V Slovenski nacionalni stranki ocenjujemo, da je seveda skupen imenovalec zakona
               korist otroka, to je prav in tudi moralo bi biti. Vse temeljne rešitve, ki se
               nahajajo v zakonu, izhajajo oziroma so opredeljene pod taktirko koristi otroka.
               Ocenjujemo pa, da je seveda v tem momentu in pa v okviru tega zakona potrebno
               izpostaviti bojazen, bojazen o tem skupnem imenovalcu, ki ni seveda samo pozitivna,
               kakor se je govorilo s strani govornikov pred menoj ali pa s strani predlagatelja.
               Torej, bojazen o otrokovi koristi - ta pravica predstavlja po eni strani seveda tudi
               otrokovo odgovornost - in možnost sprejemanja te odgovornosti ima po oceni nacionalne
               stranke lahko tudi negativne posledice in predvsem pazljivi izvajalci tega zakona bi
               morali biti torej z novim nosilcem te pravice.</p>
               <p>V vsebino zakona smo v Nacionalni stranki temeljito pogledali. Ocenjujemo, da so
               bistvena poglavja, kot jih predlaga predlagatelj, torej korist otroka na tem
               področju, izvajanje le-te preko tretje osebe ali pa preko prve osebe, torej preko
               otroka samega oziroma alternative, ki jo določa zakon, preko zaupnika, pozitivna. V
               nadaljevanju, varstvo in vzgoja otrok, kjer predlagatelji sledijo odločbam ustavnega
               sodišča in pa institutu skupnega varstva in vzgoje, prav tako ocenjujemo, da je
               pozitivna novost oziroma prilagoditev odločbe ustavnega sodišča.</p>
               <p>V tretje poglavje oziroma v tretji sklop poglavitnih rešitev, kot smo jih dojeli v
               okviru poslanske skupine nacionalne stranke, na vsak način spada izvrševanje
               roditeljskih pravic in pa novost sporazumnega odločanja, v kolikor je ohranjena
               roditeljska pravica.</p>
               <p>Z zadnjim, četrtim delom predlaganih sprememb, kjer se govori o otrokovih stikih, je
               treba pohvaliti dikcijo predlagatelja, ki pravi, da stiki z otroki niso več in pa le
               izključno pravica staršev, temveč gre za pravico otrok.</p>
               <p>Kot sem pa v začetku povedal, imamo seveda različne poslanske skupine, ki sodelujemo
               v okviru razprave in pa amandmajev, različne poglede. Moram povedati, da smo v
               nacionalni stranki skušali določene poglede oziroma negativne vsebine omenjenega
               zakona popraviti z amandmaji. Zaenkrat nam je uspelo preko matičnega delovnega telesa
               izenačiti vsebino glede mladostnikov ne glede na njihov izobraževalni status. Torej,
               odbor je podprl ta amandma, gre za amandma k 6. členu in za to se seveda v imenu
               poslanske skupine odboru tudi zahvaljujem, toda ostala dopolnila, ki smo jih
               predlagali v nacionalni stranki, gredo v tej smeri izenačevanja otrok ne glede na
               njihov status, torej ali so iz rejniških družin oziroma družin z enim roditeljem.
               Celoten amandma, ki je po naši oceni najpomembnejši, pa iskreno upamo, da bo našel
               podporo tako v besedah kot v dejanjih, torej glede nerazlikovanja, v odgovornosti in
               financiranju. V nacionalni stranki bomo predlog zakona podprli, iskreno pa upam, da
               bo bojazen, izpostavljena glede otrokove koristi, upoštevana in bo zakon toliko bolj
               kvaliteten. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Končali smo predstavitve stališč poslanskih skupin. Prehajamo na razpravo
               o členih in vloženih amandmajih, ki jo bomo vodili na podlagi pregleda amandmajev z
               dne 16.12.2003. Na listu papirja jih imamo.</p>
               <p>Prehajamo kar k 3. členu. V razpravo dajem 3. člen in amandma poslanskega kluba
               Liberalne demokracije ter poslanskih skupin Združene liste, Slovenske ljudske stranke
               in DeSUS-a. Kdo želi besedo? Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Bom čisto kratek.</p>
               <p>Ta amandma se mi zdi smiseln in logičen, če predpostavljamo, da se, ko se v zvezi z
               zakonsko skupnostjo, družino in v zvezi s temi razmerji odloča, to razume kot
               civilnopravno razmerje in je potem tudi pravdni postopek primerna oblika. Zato je
               upravni postopek, kot ga nakazuje drugi odstavek tega člena, neprimeren in je
               amandma, ki to odpravlja, ustrezen.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo želi besedo? <stage xml:id="Redna-32-2003-12-17.stage8">(Nihče več.)</stage> Zaključujem razpravo.</p>
               <p>Prehajamo na 16. člen. V razpravo dajem 16. člen in amandma poslanskega kluba
               Liberalne demokracije ter poslanskih skupin Združene liste, SLS in DeSUS-a. Kdo želi
               besedo? Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Sklepanje takšnih sporazumov kot obligatornih je po našem
               mnenju nepotrebno. Sploh pa vezati neke predhodne sporazume na center za socialno
               delo, kot da je to edina institucija, ki ji lahko v tej državi zaupamo. Če razumemo
               zakonsko skupnost in družino kot zasebno stvar in da se ta razmerja urejajo na
               civilnopravni način, bi morali prepustiti svobodno odločitev posameznikom, komu lahko
               zaupajo pri sklepanju takšnega sporazuma. Absolutno pa ne bi smel biti sporazum kot
               nujen procesni pogoj za kakršnekoli nadaljnje postopke. Sicer pa sporazumevanje med
               zakoncema zelo podpiramo, pri čemer pa poudarjamo, da se naj sama odločita. In če je
               center za socialno delo tisti, ki mu zaupata, ki ima dobro službo, potem bosta pač
               stopila tja, ali eden ali oba. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Želi še kdo besedo? Izvolite, gospod Brenčič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. Jaz ta amandma podpiram, ker je po eni strani logičen. Ampak to pa samo
               takrat, kadar sta se razvezana starša, ki sta sklenila sporazum, sporazumno
               dogovorila, presodita, da ta sporazum tudi ponudita sodišču v presojo oziroma
               pozoveta sodišče, da izda sklep. Ampak to samo takrat, kadar sta se tako odločila.
               Čeprav je seveda, razumno to nekako, dostikrat nelogično. Starša sta se ali razvezana
               starša sta se sporazumno dogovorila, kako bosta ravnala, sta sozvočna, prav gotovo,
               da sta sozvočna, najbrž tudi zaradi koristi otroka, ampak potem dasta svojo
               sporazumno potrditev še na presojo sodišču, ki se lahko odloči tudi drugače. Naj bo
               to notri, čeprav človeško, smiselno, logično ni. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo? Državna sekretarka, prosim.</p>
            </sp>
            <sp who="SDZ3:KovšcaAlenka">

               <speaker>ALENKA KOVŠCA:</speaker>

               <p>Hvala za besedo. Želela bi samo toliko pojasniti, da že zdaj se lahko starši
               sporazumejo v nečem, kar ni v korist otrok. Predvsem gre to v primerih, ko je
               prisotno družinsko nasilje ali zloraba. Predvsem se drugi partner lahko kot žrtev pod
               silo razmer dogovori z ostalim partnerjem o takem načinu bodočega urejanja odnosov
               med njima, kar ne bi bilo lahko v korist otrok.</p>
               <p>Če povem primer, da je otrok žrtev nasilja, pa se ne mama ne otrok ne upata
               odločiti, da je boljše, če otrok ostane pri mami ali pa pri očetu, ne pa pri očetu.
               Take vrste sporazumov že danes lahko ljudje sklepajo in niso v korist otroka. Zato je
               zakonodajalec vgradil varovalko, da tudi če se starša sporazumeta in je lahko ta
               sporazum navidezno dober, lahko ni v korist otroka, in sodišče znova presoja in si
               pridobi mnenje. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Brenčič, potem gospod Drobnič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>To preprosto ne drži. Ta sporazum je nastal zdaj, starša sva se dogovorila, kako
               bova ravnala z otroki, sporazumna sva in še prej, ko to stopi v veljavo, se lahko
               odločiva, da dava ta sporazum v oceno sodišču. Zato je nepotrebno, gospa državna
               sekretarka, tu vpletati neke zlorabe. Te zlorabe sploh še niso mogle nastati. Ker sva
               se midva zdaj sporazumela, potem pa zaradi samo potrditve ali sva se dobro, prav v
               skladu s pozitivno zakonodajo sporazumela, dava o tem še povprašati sodišče, ki nama
               izda sklep. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Jaz sem alergičen na to, da se iz naslova predlagatelja ali izdelovalca tega
               predloga zakona vse preveč potencirajo neke zlorabe. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Drobnič.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Jaz nisem ljubitelj in zagovornik vtikanja države, prepogostega, preglobokega
               vtikanja v to. Država se vtakne takrat, in sodišče, ko so ogrožene otrokove pravice.
               Ali pa nekoga od staršev, ki ni zmožen skrbeti za sebe. Samo takrat. Drugače pa želja
               in predlog je da to naredita sama. In potem ta sporazum seveda je, sodišče potem
               ugotovi, kakšen. Če gre v nasprotju s koristjo otroka ga razveljavi. Samo zato se pa
               postavlja vprašanje, zakaj nujno sporazum postavljati kot procesni element za
               odločanje. Jaz ne rečem kot sporazumevanje med ljudmi, čeprav vemo, da tam, kjer so
               razveze narejene na enostaven način, takrat pravzaprav niti teh vseh ceremonij ni
               potrebno, tudi za otroka ne. Kjer je pa to na špico, kjer se kregajo in so pripeljali
               na 100 stopinj, na vrelišče,pa taki sporazumi sploh ne nastanejo. Ampak, dobro,to smo
               dali toliko, formalno ta sporazum, ampak je slab instrument. Ampak pustimo zdaj,
               lahko gremo naprej. Škodljivo ne bo, praksa bo pa točno to pokazala, kar vam
               povemo.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Lahko zaključimo razpravo k temu členu? Hvala. Zaključujem razpravo in prehajamo na
               18. člen. Tu vas opozarjam, da imamo tri amandmaje, in sicer imamo amandma poslanske
               skupine Nove Slovenije in potem dva amandmaja poslanskega kluba LDS ter poslanskih
               skupin združene liste, SLS in DeSUS-a. Odpiram razpravo. Kdo želi besedo? Gospod
               Cukjati in potem gospod Drobnič. Še kdo? Ja, gospod Brenčič. Dobro. Prosim, gospod
               Cukjati.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Kar mnogo pozivov in pisem je bilo naslovljenih na poslance
               državnega zbora v tem času sprejemanja tega zakona in te problematike. Včeraj je
               prišlo še eno pismo, naslovljeno sicer na ministra Dimovskega in nam v vednost, samo
               nekaj iz tega pisma bom prebral, kjer pa bom zamolčal podatke, ki bi lahko
               identificirali pisca. <q>"Sem oče treh otrok, žal z bivšo ženo nisva mogla več skupaj
               živeti in sva se razšla. Žal zadnje leto onemogoča stike otrok z mano. Žal jo pri tem
               podpirajo na centru za socialno delo. V tej zadevi ste že odobrili izredni nadzor,
               namreč ministrstvo je odobrilo ta nadzor, ki se že izvaja, za kar se vam zahvaljujem.
               Na vaše ministrstvo sem poslal že več pritožb, ki pa se vse rešujejo zelo dolgo, cca
               5 do 6 mesecev. Si predstavljate mojo šestletno punčko, ki bi bila rada z mano več,
               kot ji določa odločba, saj je bila več z mano tudi od prej, si predstavljate njen bes
               in nemoč, ko ji odrasli delajo krivico, si predstavljate kaj ji pomeni pol leta
               nestikov z mano? "</q>In tako dalje. Gre torej za problem, tukaj niti ni tako izrazit,
               poznamo mnogo boljtragične probleme, kjer je bil preprečevan stik otroka z ločenim
               zakoncem, in sicer več mesecev, več let, ker so se te stvari tako počasi odvijale.
               Vsi pa vemo, in rad bi tukaj tudi poudaril, da je obdobje, v katerem otrok nima stika
               s staršem, lahko zelousodno za otroka. Recimo, dve leti star otrok, do dveh let star
               otrok, če je 6 mesecev ločen od starša, da ga ne vidi, ga za vedno pozabi. Za njega
               je tisti starš brisan, brisan iz življenja. Do dveh let 6 mesecev. Do enega leta
               seveda je ta doba izrazitokrajša. En mesec in podobno. In tukaj se delajo velike
               krivice, velike težave s tem. Zakon sicer predvideva reševanje te zadeve, vendar
               tako, da o teh stikih odloča sodišče. Vendar v zakonu je rečeno, da sicer predlog za
               odločitev o obsegu in načinu izvrševanja stikov vloži lahko mnogo oseb, med njimi
               tudi otrok, zakonec, center za socialno delo, vendar pred odločanjem je potrebno
               dokazilo pristojnega centra za socialno delo, da so se osebe iz prvega odstavka tega
               člena, torej starši in otrok, ob njegovi pomoči poskušale sporazumeti o stikih.
               Torej, najprej zakon zahteva, da nekaj časa traja postopek na centru za socialno
               delo, da bi prišlo do stikov. Ta poskus traja lahko nekaj mesecev, lahko eno leto.
               Poskus. Kajti center za socialno delo povabi oba starša. Eden ne pride. Prinese
               zdravniško spričevalo, da je v bolniški. Potem zopet izigravanje in odklanjanje tega
               usklajevanja lahko teče zelo dolgo. In potem seveda sodišče zahteva za postopek o tem
               tudi mnenje centra za socialno delo, potem mnenje otroka, če ga je sposoben dati,
               oziroma njegovega varuha ali drugega, ki bi mu otrok zaupal, in tako dalje. In potem
               seveda še postopek pred sodiščem. Jaz sem prepričan, da bo taka ceremonija trajala
               eno leto. Eno leto. Ne bo moglo prej, čeprav bo sodišče to obravnavalo prednostno. Če
               pa ne bi prednostno, je pa to 5 let, kot se sedaj dogajajo te stvari. In zaradi tega
               bi bilo potrebno razrešiti, kaj pa v tem času, ali v tem času recimo tisti starš, pri
               katerem je otrok ostal, lahko resnično tako samovoljno se maščuje nad svojim ločenim
               zakoncem, preko hrbta otrok. Mislim, da bi tukaj moral zakon dati rešitev, kaj pa v
               tem času. Zakon bi moral reči, minimalni osebni stiki so pa takšni in takšni. In
               sicer, dokler sodišče ne odloči drugače. To se pravi, v tem vmesnem času mora biti
               otroku zagotovljena možnost minimalnih osebnih stikov. Torej, dokler se ne
               sporazumeta starša, dokler ne odloči sodišče, dokler skratka se stvari ne razrešijo,
               je treba zagotoviti tisti minimum osebnega stika. In seveda mi smo zato predlagali ta
               amandma, ki bi razrešil to zadevo. K odboru ni bil sprejet. Jaz vas pozivam,
               gospodje, dajte to agonijo teh primerov na tak eleganten način razrešiti in podprite
               ta amandma.</p>
               <p>Dalje, če bi bili naši amandmaji sprejeti oziroma če bi skušali in imeli voljo ta
               problem razrešiti temeljito, bi potem uvedli tudi sankcije, če starš krši to zahtevo
               minimalnega osebnega stika. In seveda sankcije bi bile edino take, da se recimo ukine
               preživnina, to je finančna plat sankcij, drugo pa, da se takemu staršu, ki prek
               otrokovega hrbta izvaja pritlehno maščevanje nad ločenim zakoncem, da takemu staršu
               se otroka vzame oziroma se ga predodeli drugemu staršu. Mislim, da bi tukaj morali to
               resno obravnavati, kajti v okviru te problematike so to za otroka najbolj mučni
               primeri, najbolj škodljivi in najbolj boleči. In tukaj bi morala država to
               zagotoviti. Varstvo otrokovih pravic torej v primeru ko še ni prišlo do sodne
               odločbe. Tudi če pride do sodne odločbe, pa se, recimo, čez eno leto, dve leti starš
               pri katerem je otrok, izmisli in začne maščevati in kratkomalo prekine in prepreči
               nadaljnje stike, tudi v tem primeru bo zopet tekel nek postopek, neko tožarjenje,
               tako kot sedaj. Sedaj traja to leta in leta. So primeri, ko je otrok odrasel, ne da
               bi z drugim staršem imel kontakte, ker so se tožarili v nedogled. Torej, tudi v teh
               primerih je treba vendarle v vsakem primeru zagotoviti minimum osebnih stikov. Hvala
               lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sedaj so razpravljavci gospod Drobnič, gospod Brenčič, gospod Zlobec
               Lukič in gospa Črnugljeva. Replike ne morete imeti, saj veste. Razpravo imate lahko.
               Gospod Drobnič, prosim.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Ponovno poudarjamo, da je naše izhodišče pri razreševanju to vrstnih problemov
               upoštevanost in potrebnost obeh staršev zato, ker sta potrebna za zdrav otrokov
               razvoj, za oblikovanje njegove vloge, njegove osebnosti, za nadaljnje življenje. Zato
               smo tudi v tistem besedilu zakona, ki ste ga zavrnili, uredili, kaj so to minimalni
               osebni stiki, tako kot se glasi ta amandma. In dodali smo še dve stvari; da pritožba
               ne zadrži izvršitve. To pomeni, da po odločitvi sodišča, ko ta zagotovi ta minimalni
               stik, se ta minimalni stik tudi naprej vzpostavlja tudi, če to razmerje še ni
               razrešeno - ravno zaradi vzdrževanja te starševske pravice in starševskih stikov. In
               dodali smo še nekaj. V primeru, ko je ta odločba dokončna odnosno sklep sodišča in
               potem posamezni starš ne izvršuje teh obveznosti, lahko pride tudi do predodelitve.
               Seveda mora pa sodišče takrat upoštevati tudi prioriteto v korist otrok. To je zato,
               da se ne bi odvijala vsa ceramonija in kalvarija, ki jo imajo marsikateri starši, ko
               ne vidijo otroka po nekaj let, ker se tožijo, sodišče vendarle mora presoditi na tak
               način. Edino en razlog, ki je lahko, da se teh stikov ne zagotovi - to pa je sodna
               prepoved posameznemu staršu, da se mu ne dovoli stika z otrokom, zaradi - ko je
               sodišče odločilo. Zakaj takih določb niste vnesli noter? To so razumne določbe, ki
               spoštujejo civilno pravno razmerje in prioriteto v korist otroka. To je bilo v
               besedilu, v noveli predloga zakona, ki smo ga vložili. Seveda boste sedaj rekli, ta
               amandma je težaven, zato ker uvaja redne osebne stike. Res je! Ampak, mi se predvsem
               pogovarjamo o osebnih stikih; ne, da ima enkrat na mesec otrok možnost komuniciranja
               prek mobitela s svojim staršem, da se z njim dobi, da se sestane. Zato bi ta dikcija.
               <q>"Osebni stiki"</q> in <q>"redni osebni stiki"</q>, to bi moralo biti notri. Jaz bi vam
               predlagal, če se da, ker ste boljši pravni strokovnjaki, tudi uskladitve na koncu
               amandmajskega uskladitvenega besedila tega zakona.</p>
               <p>Skratka, to je intencija tega amandmaja. Sedaj, če sodišče ugotovi, da sporazum ni v
               skladu s koristijo otrok, predlog zavrne, to so ti amandmaji, ta amandma, ki ga
               vlagao koalicija. S tem seveda se je treba strinjati, ker koristi otroka so
               prioritetne, tako da temu amandmaju jaz ne nasprotujem, čeprav velikokrat vam
               nasprotujem, ampak tokrat vam ne.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Brenčič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. Na področju ali materijo, ki jo danes obravnavamo pod 1. točko, je toliko
               del našega današnjega življenja pa, ne glede na to, da smo si zastavili drugače, se
               življenje zavrti v drugo smer, da me stvari ne prizadevajo v tem, vsebinske, kdo jih
               predlaga. Tudi, če s tem, ko bo naša poslanska skupina podprla ta amandma, tvegam
               kakšen očitek, da sedimo na dveh stolih, kar je pač pogosti primer, kar se tiče
               Slovenske ljudske stranke - pač, to tvegam. Trdim pa eno.</p>
               <p>Temeljno izhodišče mora biti, da se tudi po razvezi ne glede na to, zakaj in kako,
               kje so vzroki, da se je življenje zapeljalo drugače, ohranja nekaj osnovnih vrednot
               družine, zaradi koristi otrok. Zato je zelo smiselno, da se v zakon vnese nek
               minimalni pogoj, ali minimalno določilo, ali limit teh osebnih stikov in s tem
               vzpostavi nekako izhodišče ali celo pomoč pri, bi rekel, sporazumnem dogovoru dveh
               razvezanih staršev, ki je na tem minimalnem temelju kot izhodiščnem temelju za stike
               enega ali drugega z otrokom. S tem, prvič, onemogočamo, da zori neka zamera in se
               tudi v praksi <q>"sprovaja"</q> enega od zakoncev, zaradi tega, ker ga je drugi zakonec,
               pač, nekako prevaral in tako naprej. In vsa ta zadeva lahko zori na otroku - pa ni
               nič važno zdaj, komu je otrok dodeljen: ali očetu ali materi. V praksi je pač tako,
               da običajno gre piščanec za kuro in je tudi to naravni del, da je največkrat otrok
               dodeljen materi, kamor tudi spada, drugače ne more biti. Ampak, s tem se tudi
               zavezuje očeta izhodiščno, da ni potem sproščen zaradi poslovnih, drugačnih vzrokov,
               ampak je vezan na neposredno osebni stik z otrokom vsaj toliko, vsaj toliko. Drugo pa
               je, če so tisti, ki drugače v praksi izvajani, kot bi želeli v dobro otrok. Takrat pa
               poseže sodišče in amandma pušča prosto presojo sodišču. In mislim, predlagatelj bi
               moral to zasledovati. Sploh ne razumem, zakaj ni pripravljen nek minimum dati kot
               temelj, kot izhodišče za nastanek sporazuma v korist otroka.</p>
               <p>V praksi se izvaja to, kar je danes vabljivo za zelo majhnega otroka še, da je
               mobitel ali ta komunikacija po neki napravici, ki daje paleto možnosti takih in
               drugačnih. Da celo zlorablja, tisti od staršev, ki goji neko zamero, in potem
               vzpostavlja nekako način stikov prek tehnologije, ki jo nam danes omogoča dosežek
               tehnike.Ampak, to ni isto, kot je tisti pravi živi stik: soočenje iz oči v oči, da si
               tako oče ali mati, kot otrok povesta v uri, dveh to, kar si imata povedati. Pa da
               tudi preživlja dopust z enim od staršev, z obema od staršev - ali karkoli drugega:
               ali da gre znjim na neko športno prireditev, ali da se z njim udeleži nekega dogodka.
               In ne vem, zakaj bi se tega branil. Če je to tako ven iz konteksta ali cilja zakona,
               potem je lahko predlagatelj v tretjem branju v stanju, da postreže tudi z neko
               drugačno formulacijo, ampak jaz sploh ne razumem tega, zakaj ne bi mi tega izhodišča
               dali. K eni sta prišla dva starša: ena mamam in en ata, tako da ne bi rekel, da je
               samo očetov pogled tisti, ki je tu prisoten - oba. In oba sta rekla, za voljo dobrega
               izhodišča, ki bo lahko samo nadgrajen za sporazumno dogovarjanje, vgradite to noter.
               Vgradite. Hvala lepa. In mi bomo to podprli in bom z veseljem poslušal razlago, ki
               temu nasprotuje, ker praktično skoraj ne vidim temelja. Ne vem, česa se bojimo, da bo
               otrok preveč z enim od staršev. Hvala bogu, da bo več kot tisti minimalni čas, kar
               damo kot postulat za nastanek sporazuma. Drugo pa je, če je ta čas potem za otrokovo
               korist obraten, kot smo želeli - oba od razvezanih staršev. Takrat bo pa o temu
               presodilo sodišče. Hvala lepa</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Zlobec Lukič. Prosim.</p>
            </sp>
            <sp who="SDZ3:ZlobecLukičJaša">

               <speaker>JAŠA ZLOBEC LUKIČ:</speaker>

               <p>Hvala lepa za besedo. Moram reči, da ne bom v nobenem primeru podprl amandmaja k 18.
               členu, ker tukaj zadaj stoji ena globoka hipokrizija, tako pri kolegu Brenčiču kot
               pri kolegu Drobniču. Namreč, stiki so redni osebni stiki, v obsegu najmanj štirih ur
               tedensko oziroma najmanj tri dni mesečno, razen, če sodišče glede na otrokove koristi
               ne odloči drugače. Jaz dobro vem, da tako kolega Brenčič kot kolega Drobnič dobro
               vesta tudi sama, kakšne kalvarije mora preživeti ženska, ki jo njen partner pretepa,
               izsiljuje, se dobrika otrokom, jih razvaja, uničuje vzgojo matere itn., in kadar
               pride do tega, da sodišče prepove in onemogoči stike z enim partnerjem oziroma enim
               staršem, je, verjemite mi, moralo preteči veliko, veliko vode in ta ženska, otroci so
               morali marsikakšno hudo preizkušnjo preživeti. Skratka, ta amandma je ena čista sama
               hinavščina.</p>
               <p>Pač pa moram reči, da se pa strinjam s kolegom Brenčičem o eni drugi stvari. Namreč
               to, da je treba samodejno dodeliti preživnino, ne glede na počasne sodne miline.
               Skratka sodni mlini naj kar tečejo počasi, ampak glede teh stvari pa bi morala
               samodejnost absolutno veljati.</p>
               <p>Ko ste govorili, ste ves čas govorili o tem, kako so otroci tukaj v centru. Res je,
               da so otroci tukaj v centru, ampak v kakšnem centru so otroci, če partner ali pa mož,
               karkoli to imenujemo, pretepa, žali in ponižuje partnerico, ženo. Nihče me ne bo
               prepričal, da je nekdo dober oče, če je slab mož in če pretepa svojo ženo ali žensko
               ali kakor to rečemo. Samo kot primer, namreč, nasilje v družin ne moremo izolirano
               obravnavati kot samo, da je samo otrok tisti, ki zasluži pozornost in zaščito -ne,
               tudi ženska zasluži pozornost in zaščito. Ampak, o otrocih še lahko govorimo, ker je
               to pač nekaj, vsaj beseda <q>"nedotakljivo"</q>, medtem ko pa očitno so drugi pa v senci.
               Samo kot primer, na centru za socialno delo Ljubljana - Šiška, so v letu 2002
               obravnavali 44 družin, žrtev nasilja je bilo več, saj je šlo v največ primerih za
               nasilje nad več družinskimi člani - otroci. Ugotovili smo, da so nasilje v največ
               primerih prijavile žrtve same, vse bolj pa postajajo na problematiko nasilja pozorne
               tudi šole. Večina žrtev nasilja je žensk. Pri podatku za moške žrtve nasilja gre samo
               v enem primeru za odraslega moškega, ostalo so otroci in mladostniki. Družinski
               člani, možje, partnerji, očetje, mame so v večini primerov izvajalci nasilja. Samo v
               treh primerih je bil izvajalec nasilja nekdo, ki ni v sorodstvenem razmerju z žrtvijo
               nasilja. Potrdila se je trditev, da je največ izvajalcev nasilja članov družine,
               ožjega sorodstva in samo v enem samem primeru je izvajalec popolno tuja neznana
               oseba. Vse več odkrivamo spolnega nasilja, tudi v teh primerih so izvajalci nasilja
               družinski člani.</p>
               <p>Simpozij z naslovom <q>"Nasilje v družini - pot do rešitev"</q> je bil v državnem zboru
               19.11.2003 in moram reči, da se poslancev nikakor ni trlo. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospa Črnugelj.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala za besedo. Menim, da so stiki, sigurno, zelo pomembni in da so nujni za zdrav
               odnos staršev z otoki. In ti stiki bolj pogosti so, bolj intenzivni so, seveda,
               veliko bolj vplivajo na psihodinamiko medsebojnih odnosov med otrokom in staršema.
               Seveda, ta psihodinamika je pa okrnjena, je bolna in ni pričakovati, da bo na en
               način funkcionirala in delovala, tako kot v primerih, recimo, normalnih odnosov med
               starš in otroci.</p>
               <p>Seveda imam pomisleke, zakaj in na kakšen način omejevati ali določati najmanjšo
               oziroma največjo mejo pri teh stikih. Amandma točno pove, da je to najmanj štiri ure
               na teden oziroma najmanj štiri dni v mesecu. Sprašujem se, zakaj je najmanj štiri ure
               na teden tista optimalna ali pa minimalna meja za eno normalno komuniciranje med
               staršema in otroci, mislim. Glede na to, da pa so kolegi in kolegice zelo intenzivno
               - govorili o tem, da prek, recimo, otrokovega hrbta prihaja do različnih oblik
               maščevanja med dvema staršema in da prihaja tudi do samovolje in maščevanja - jaz
               poznam dosti primerov že ob dosedanji zakonodaji, kako in na kakšen način sta se
               starša drug drugemu znala maščevati; in to zelo hudo. Če bomo eno tako normo sprejeli
               in bomo točno določili, da najmanj štiri ure na teden, bomo dejansko samo še
               spodbujali tiste konflikte, ki so že v tako razrahljanih odnosih, da bodo imeli
               možnost, da pri primerih, ko ne morejo starši, recimo, realizirati štirih ur, najmanj
               štiri ure na teden, se bodisi pritožijo oziroma tožijo in nadaljujejo še toliko bolj
               konflikten odnos. Mislim, teh primerov je kar nekaj. Iz prakse jih poznam osebno kar
               dosti. Ne govorim o tem, da je to lahko tudi razlog, recimo, da so starši odsotni
               zaradi študija v tujini ali zaradi delovanja v drugem delu Slovenije, zaradi
               poslovnih zadržanosti itn. Tako, da življenje prinaša toliko okoliščin in to določilo
               lahko samo ovira izvajanje zakona, zato mislim, da neko bolj mehko opredelitev pri
               količini stikov in neko tako bolj univerzalno, je veliko bolj dobrodošlo, kot če
               opredelimo: najmanj štiri ure. Ker sama bi enostavno, če bi bila starš, bi rekla, da
               najmanj 10 ur je pa tisti minimum, ker ne vidim, zakaj štiri ure. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Preden gremo na drugi krog razpravljavcev in razprave, tukaj imam
               prijave gospoda Drobniča, Brenčiča, Germiča, Partljiča in Cukjatija, sprašujem gospo
               državno sekretarko, če želi sedaj besedo. Lahko na koncu. Dobro.</p>
               <p>Potem gospod Drobnič.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Na prvi pogled lahko rečemo, zakaj takšna, zakaj pa smo napisali takšen amandma:
               štiri ure tedensko oziroma štiri dni mesečno. To je usmerjevalna informativna
               določba, ki bo imela vpliv na odločanje sodnikov in na starše, ki se razvežejo, da se
               bodo lažje sporazumeli. Ker gre za vzajemnostno pravico, jo lahko eden ali drugi
               konzumira, lahko jo pa tudi ne, ampak mu je dana kot dispozitivna. Torej, če starš,
               posameznik - tega ne bo v njegovi volji, da ima toliko stikov, ne vem, zato ker je
               preveč zaposlen, ampak jo bo uresničil v tistem obsegu, kot jolahko. Kajti, tudi če
               bi otrok zahteval štiri ure, pa on ni pripravljen, je ne bo mogel izpolniti, ker je
               ta pravica vzajemna. Ampak njemu omogoča, da ima toliko stikov, kot mu ga določi
               sodišče. Lahko se mu odpove, ne da bi bil kaznovan. Ampak mnogo problemov bomo
               odpravili, če bo ta določba - še preden bodo stopili na sodišče, bodo tisti
               partnerji, ki se čutijo prizadete, zapostavljene, lahko pričakovali vsaj ta minimalni
               stik. In če bi bila zraven še tista klavzula, kot smo jo imeli v prejšnjem besedilu
               da pritožba ne zadrži izvršitve, bi pomenilo, da bi imel tak starš, ki mu otrok ni
               dodeljen v varstvo, pravico do teh stikov neposredno po nepravnomočni odločbi o
               razvezi. In s tem bi se stiki nadaljevali, razen v primeru, če bi imel sodno odločbo,
               da so mu osebni stiki prepovedani.</p>
               <p>Torej, to je usmerjevalna določba za starše in za sodišče, nek standard. Sodišče bo
               pa po presoji, kakšen je ta otrok, presodilo, ali je to mogoče drugače. Konec koncev
               se bo moral na nek način strinjati tudi drugi, če mu morda naloži večji obseg stikov.
               Zato je razlaga, kot sem jo prej povedal, vzajemna pravica in sam se bo odločil, ali
               jo bo konzumiral ali ne; mu jo pa zakon omogoča, pa tudi odločba.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Brenčič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. Sicer tvegam, da me bo kolega Zlobec po mojem nastopu označil ne samo s
               hinavcem, ampak tudi s hijeno. Vendar, vse lepo in prav. To, kar ste povedali, gospod
               Zlobec, je popolnoma destruktivno - graditi celoten kontekst in namen tega zakona in
               stanje, ki ga želi zakonodajalec rešiti v dobro otrok po razvezi, to preslikati v
               podobo, da enostavno to nastane zgolj zaradi tega, ker možje pretepajo žene - ali že
               poprej ali potem! Ne vem, kako to pri vas deluje v zakonu, to je vaša stvar, toda moj
               pristop do tega je povsem nekaj drugega. Poznam celo vrsto prijateljev, ki so
               razvezani, vendar gre družina nekako v dobro otroka naprej, tako kot jo želimo tudi s
               tem amandmajem pospremiti oziroma želijo, kdor ga predlaga. Toda ne prodajajte mi te
               pokvarjenosti! Totalna pokvarjenost! Zdaj sem hinavec zato, ker sem se opredelil v
               smer, da je tako prav, da je prav, da damo v zakon nek minimum izhodišča, ki sta ga,
               če nič drugega, vsaj obligatorno dolžna oba razvezana starša zavzeti v korist otroka.
               In mi ne, prosim, prodajati, da sem zaradi tega hinavec. Sodišče je tisto, da
               prednostno rešuje na zahtevo kogarkoli iz tega okolja, ki ga danes rešujemo, v korist
               otroka. In mi ne prodajati zdaj tega, da sem hinavec, če sem zagovarjal neko temeljno
               izhodišče, ki gamora zakon vgraditi. Vi pa imate zaradi mene lahko svoj odnos in
               oceno stanja v naši družbi, vendar ni tako, kot ga vi preslikujete na sleherni
               razvezni par ali razvezana starša. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Germič.</p>
            </sp>
            <sp who="SDZ3:GermičLjubo">

               <speaker>LJUBO GERMIČ:</speaker>

               <p>Hvala za besedo, gospod predsedujoči. Seveda se vsekakor strinjam, da pri obravnavi
               današnjega zakona želimo predvsem slediti temu, kar je izhodišče samega zakona, to pa
               je, da bi bile vse odločitve, ki jih tu sprejmemo - in, kolega Brenčič, strinjam se,
               da tokrat ni pomembno, ali je amandma napisan z ene ali druge strani, pač pa, da
               poskušamo argumentirati odločitve, zakaj bi sprejeli eno ali drugo vsebino. Seveda,
               izhodišče tega zakona je prav gotovo v tem, da naj bodo stiki predvsem v korist
               otroka in da je to otrokova pravica, da goji stike z obema roditeljema.</p>
               <p>Seveda je idealna situacija, če se lahko starša po razvezi sporazumeta, na kakšen
               način in v kakšnem obsegu bodo gojeni ti stiki tudi vnaprej, seveda v vsestransko
               korist družine. Problem nastopi tam, kjer tega med zakonskima partnerjema ni možno
               doseči. Takrat govorimo, da je lahko ogrožena korist otroka in zato mora odločiti o
               tej koristi nekdo drug. Tu bi opozoril, da je bilo tudi na samem odboru veliko govora
               o tem, kakšna naj bo ta korist. In smo se skupaj odločili, da gre predvsem za korist
               otroka, ne samo za korist otroka, ampak predvsem za korist otroka. In je bil tudi
               takrat preglasovan amandma koalicije, ki je vnašala besedilo samo iz preprostega
               razloga, ker se nam zdi zelo pomembno, da se v sam proces odločanja o stikih
               vključijo vsi vpleteni in imajo takrat priložnost, da o tem svoja mnenja, stališča in
               predloge podajo tudi starši in se pri tem upošteva mnenje otroka, kar se bo potem na
               podlagi vseh teh mnenj presojalo od primera do primera. To je v primeru, kjer
               sporazuma med staršema ni možno doseči.</p>
               <p>Zato menimo, da je v zakonu bolje ohraniti splošno klavzulo, ki bo govorila o stikih,
               da bomo lahko omogočili vsem, ki bodo vključeni v proces odločanja o teh stikih,
               prilaganje konkretnim situacijam.</p>
               <p>Tu bi rad tudi jasno povedal, da je bilo kar nekaj govora o nekem prostoru, ki
               omogoča mrtvi tek. Tu je treba poudariti, da so začasne odredbe sodišča tisti vzvodi,
               ki lahko v tem prostem teku odločijo o vloženih tožbah, ki jih lahko sodišče izda in
               uredi začasne stike. <stage xml:id="Redna-32-2003-12-17.stage9">/Opozorilni znak za konec./</stage></p>
               <p>Glede na to, da se mi čas izteka, bi želel samo še poudariti tudi nekonsistentnost
               samega besedila amandmaja, za katerega bi rekel, da je morda tudi nestrokovno
               pripravljen. Kajti, če beremo samo besedilo, govorimo na eni strani o osebnih stikih
               štiri ure tedensko oziroma najmanj štiri dni v mesecu. In če preračunamo ure, je
               diskrepanca med šestnajstimi urami, recimo, na eni strani in štirikrat štiriindvajset
               na drugi strani, kar je bistvena razlika. Vem, da bi tu lahko nastal tudi prostor za
               vsebinsko razpravo do tretjega branja, vendar govorim samo o predlagatelju, ki s tako
               zelo širokim razponom v tem amandmaju ureja te stike. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Zdaj moram opozoriti, da gospe in gospodje iz Liberalne demokracije
               nimajo več časa za razpravo. Gospod Cukjati.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. No, jaz bi tukaj neko primerjavo povedal, torej noben primer ni
               absolutno na mestu, vzemite ga z rezervo. In sicer, čim mlajši je otrok, tem bolj je
               na nek način v celoti odvisen od staršev, od okolice, od vsega. V celoti, tudi glede
               zajtrka, kosila, glede obleke, glede psihičnega odnosa, čustvenega okolja in podobno
               - v celoti. Je na nek način zapornik, s katerim okolica dela tako, kot pač dela, in
               si ne more sam nič pomagati. Predstavljajte si, da bi v zaporu šef zapora nekemu
               zaporniku ukinil hrano in bi rekli: <q>"Zapornik imaš možnost, pritoži se na sodišče"</q> In
               se bo pritožil in bo potem sodišče vzelo to v postopek in bo čez nekaj časa se
               posvetovalo: mnenje zaporne kuhinje bo vzelo in tako dalje. In preden bo postopek
               pravzaprav stekel, bo zapornik umrl. Tudi pri otroku bo nekaj umrlo, če ne bo imel
               minimalnih stikov. Zato bi bilo treba zaporniku reči: <q>"V redu, čebo uprava zapora mu
               hrano ukinila, ampak najmanj, kar je, mu je treba dati kruha in vode."</q> To pa vsak
               dan: kruh in vodo. Glejte, gre za ta minimum za zagotovitev osnovne otrokove pravice,
               nič drugega, za tisti čas dokler sodišče ne odloči. Sodišče potem lahko drugače
               odloči, lahko da bo temu zaporniku reklo: sendvič in vodo. Ampak, do takrat nek
               minimum je treba otroku ponuditi, samo o tem govorimo.</p>
               <p>Glede nasilja, ki je bilo tukaj omenjeno, bom pa tako rekel, gospodje. Dolgo časa
               sem bil družinski zdravnik. Preko moje ordinacije je šlo nekaj 100 ločitev in tudi
               osebnih izpovedi in vseh stisk in živčnih zlomov, tudi samomori so bili. Vam povem,
               glede nasilja, da tisto nasilje, ki je v besedi, ki je v sekeranciji, ki kako bi
               rekel - žre živce, je mnogo hujše od klofute. Ne mi govoriti, da samo moški izvajajo
               nasilje! Ne mi govoriti! Poznam tragične primere drugačnega nasilja, ampak o tistem
               nasilju se ne govori. Še to povem, da je nasilje v redkih primerih vzrok za ločitev.
               V redkih primerih! Večinoma gre za nezvestobo, gre za takšno in drugačno zadevo -
               pač, mnogi bolj na lahko jemljejo zakon in podobno. V večini primerov so drugi
               razlogi. Ne problem nasilja na tako enostaven način vpletati v odločanje o otrokovih
               pravicah. In menim, da tukaj, če bo pač amandma sprejet, se ga da potem tudi - ker so
               bili očitki, da ni v celoti strokovno pripravljen - dopolniti, uskladiti v tretji
               obravnavi in tako dalje. Če ga boste pa zavrnili, boste pa pokazali - oprostite, tako
               jaz menim - zelo slab občutek za otrokove pravice, slab občutek. Slab občutek za
               reševanje tistega problema, ki je v bistvu za otroka pri ločevanju največji problem
               in za katerega očitno nimamo dovolj posluha.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospa Kovšca, prosim, državna sekretarka.</p>
            </sp>
            <sp who="SDZ3:KovšcaAlenka">

               <speaker>ALENKA KOVŠCA:</speaker>

               <p>Hvala lepa za besedo. Jaz bi vseeno rekla za izhodišče to, da se moramo zavedati, da
               se večina - in to stroga večina - ljudi, zakoncev, ki se razvezujejo, o zadevah
               sporazume in izvaja odnose in svoje starševsko vlogo naprej. Ne govorimo o tistem
               odstotku, o tistih morda dva do pet odstotkov, ki se v tem ne morejo sporazumeti. In
               če mislimo, da bodo stiki tisti, ki bodo reševali, in minimalni obseg stikov reševali
               vzroke za to, ker se dva nista razumela - in gospod Drobnič, vi veste, bili ste na
               sejah komisije za peticije, ko je strokovnjak, psihiater, mediator povedal, da za te
               konflikte ne obstaja razlog v urejanju stikov ali ne, obstajajo podlage v
               nerazrešenih vprašanjih med odraslimi osebami, in minimalni obseg stikov prav gotovo
               teh vprašanj ne bo razrešil.</p>
               <p>Ko smo gledali primerjavo v ostali evropskih državah, nikjer niso uporabili, nikjer
               ni mehanizem, ki ga zakoni vzpostavljajo, dovolj visoko lahko postavljen, da bi
               reševal to, kar je razlog konflikta, in tudi v ostalih državah imajo približno dva
               odstotka odraslih oseb, ki se kljub kakršnimkoli zakonskim rešitvam pač o tem ne
               morejo sporazumeti. Ravno zato, ker je polje konflikta preneseno na otroka, v resnici
               je pa vzrok nekje drugje. In je seveda za mojo oceno tudi nekoliko naivno misliti, da
               bo to ta vprašanja tudi razreševalo. Tudi bi posebej poudarila, da ne konvencija o
               otrokovih pravicah ne konvencija o evropskih stikih, ki je bila sprejeta lani, ne
               omenjata minimalnega obsega stikov. Mislim, da iz razloga, in tudi utemeljenega,
               strokovnega razloga in upam, da bo v tej smeri tudi šla odločitev vsakega od vas, ko
               se boste odločali, ali ja v minimalni obseg stikov ali ne.</p>
               <p>Mislim, da ne gre toliko za dilemo, ali določiti minimalni obseg ali ne, ampak in
               predvsem za kolizijo tega amandmaja s temeljnim izhodiščem, ki je v zakonu - to je
               korist otroka. In če bi danes postavili apriorno, da je otroku v korist štiri ure
               tedensko, jaz še zdaj ne vem, zakaj ne šest ali pa dve - mislim, da ni nobene
               strokovne utemeljitve za to, niti štiri dni mesečno, ker ne vem, zakaj ne več ali
               manj - v celoti izničuje to temeljno načelo, da so stiki najprej otroku v korist in
               individualizacijo tega, kaj je potem otroku v korist. Sami ste se večkrat zagovorili:
               starši imajo pravico, starši so tisti. Najprej, če bomo uresničilito načelo - in jaz
               upam, da ga bomo - v vseh primerih strokovnega pristopa urejanja stikov in odnosov
               med starši in otroki, da s tem negiramo izhodišče, da izhajamo iz otroka, če
               določimo, kaj je ta minimalni prag. Razen tega, moram reči, da tudi starši, ki zaradi
               objektivnih okoliščin ne morejo realizirati takih stikov - ali samo začasno ali
               kakorkoli že. Kaj bomo prišli do tega, da bodo otroci tožili starše, da ne
               realizirajo minimalnih stikov ali celo, da ne delajo v korist svojih otrok? S tem jim
               damo s takim dopolnilom 106. člena, to pravno možno.</p>
               <p>In ne nazadnje, mislim, da bi pri določanju minimalnega obsega stikov ne zmanjšali
               število sporov, ampak naše mnenje je, da bi jih celo povečali, zato ker danes
               izhajamo iz enega izhodišča: korist otroka in določimo - obstajajo stiki, ki so na
               uro, obstajajo stiki, ki so<gap n="..."/> Pač, moram reči celo to, veste, če vi govorite zgodbe,
               bom rekla, da se otrok sam odloči, da bo hodil na stike, zaradi tega, ker pravi, da
               bo mir v hiši in tako rekoč se žrtvuje za to: žrtvuje za to, ker je v teh odnosih do
               odrasle osebe - saj je vseeno katere, ali mame ali očeta - jaz bi to izdvojila v
               resnici, ker govorimo o dveh starših, ženski in moškem, v vsakem primeru se lahko
               znajdeta en ali drug na eni ali drugi strani. In mislim, da preprosto izidemo iz
               tega, da vsakič sproti izhajamo iz konkretnega otroka. S tem, ko minimalne stike
               določimo, pa seveda damo polje možnosti sodnikom, izvedencem in različnim
               strokovnjakom, ki bodo morali strokovno utemeljevati - zamislite si - , zakaj ni v
               korist otroka ena ura ali štiri ure, pa kako bodo to razliko tudi strokovno
               utemeljili - če gremo s stališča koristi otroka. Če se presoja samo iz osnove in je
               osnova otrok, potem seveda se bodo odločilo, koliko je tisto, kar je otroku v korist.
               Če pa bi določili minimalni obseg, bi pa vsakokrat sprožali nove postopke in pritožbe
               in dokazovanja, zakaj tega minimalnega obsega ni mogoče izpolnjevati. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Gospod Drobnič.</p>
            </sp>
            <sp who="SDZ3:DrobničJanez">

               <speaker>MAG. ANDREJ DROBNIČ:</speaker>

               <p>Ne vem, ali želite ali ne želite razumeti. Upoštevati moramo prioritete koristi
               otroka. Ampak stika ne morete zagotoviti, če ne upoštevate obeh pravic oziroma obeh
               koristi. Otrok ne bo imel stika, če na drugi strani torej ni drugega starša. V tej
               določbi ni samo korist otroka, je tudi pravica, to je tudi starševska pravica. O tem
               se je treba sporazumeti, ker ni mogoče naprtiti stika otroku s staršem, če ga ta
               starš noče. Ampak, kadar je v sporu, kadar ne more, se pa on sklicuje na informativno
               določbo, da se mu vendarle zagotovi v tem obsegu. V tem je prednost.</p>
               <p>Poglejte, določbe v zakonu so lahko napisane tako, da povečujejo spore ali pa jih
               zmanjšujejo. To bo nek standard minimalnih stikov, mi pa želimo maksimalne ali pa
               optimalne pravice otroka. Zato bodo ti standardi verjetno višji. Ampak, kadar bo en
               starš iz zafrkancije ali pa iz ne vem kakšnih nagibov nagajal nekaj let in da ne bo
               prišel do odločitve, je vendarle pomembno tudi v imenu otroka, ki ne more izraziti,
               koliko je pa njegova optimanlna korist. Ali lahko dveletni otrok pove sam, kako je pa
               za njega najbolj zanimiv stik z drugim staršem, saj ne bo. Ali pa strokovnjaki - na
               drugi strani bodo morali povprašati tudi starše. Veste, starši so tudi takšni, ki
               imajo različne načine dela. Zakaj smo pa dali štiri dni v mesecu? Zato, ker so
               nekateri starši, žal, na terenu ali kjerkoli po 14 dni, tri tedne in bi rekli: meni
               je pa bolj ugodno, da imam tri dni ali pa dvakrat po dva dni, dva vikenda otroka. To
               je neka usmerjevalna odločba, ni tista, ki bi sekala. Sodišče se bo pa tako ali tako
               opredelilo in se bo na osnovi prvenstva otroka, na drugi strani potreb starša ali pa
               zmožnosti starša, da vzpostavlja te kontakte. Saj tam, kjer starš ugotavlja, da ne
               more teh stikov zagotoviti, jih pač ne bo. V tem primeru gledamo pa na pravico
               starša. Je pač ne bo konzumiral, čeprav bi bila za otroka koristna, ampak vi pa ne
               morete prisiliti drugega starša koliko stikov bo, ali bo tri ure ali tri ure in pol.
               Tega pač, žal, ne morete. Ampak če je njegov interes in volja, dajmo mu zagotoviti ta
               minimum. Usmerjevalna, informativna določba je to. V tistih spornih določbah, v
               spornih primerih, da lahko tisti starši, ki se čutijo zapostavljene pri stikih, ki bi
               jih drug partner rad izrinil, računajo vsaj na minimum. Morda bomo toliko zrela
               družba, da takšne določbe ne bo potrebno imeti, ampak v tem trenutku, glede na to,
               kaj se dogaja v Sloveniji, je ta smiselna. Iz ostalega besedila, pač, ni te dikcije v
               ostalem besedilu - redni osebni stiki. In to je pomanjkljivost zakona, ker nismo
               definirali, kaj so to stiki, redni stiki. Ali je to redni stik prek telefona, ali
               prek elektronske pošte, ali je prek kakšne druge aparature, ali je pa to osebni,
               človeški stik.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Cukjati, izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Doslej me nihče, ki nasprotuje temu amandmaju, ni prepričal, da ta
               amandma ne bi bil potreben, in sicer se najbolj čudim, kako da predstavnica
               ministrstva na tak način argumentira nasprotovanje temu amandmaju. Namreč, pravi, kaj
               pa, če starši tega ne morejo uresničiti. Mislim, da bi takšno opravičilo potem lahko
               vso našo zakonodajo postavilo na glavo. Ja kaj, če ne more, pač ne more. Če odpotuje
               ločeni zakonec v Ameriko, Avstralijo, tega pač ne more uresničiti in otrok ne more
               uresničiti te pravice. Zaradi tega ne bo nihče kaznovan, če ne more.</p>
               <p>Potem me čudi argumentacija, da v nobeni konvenciji in da nobena konvencija ne govori
               o minimalnih stikih. Poslušajte. Saj tudi mi ne govorimo o minimalnih stikih, kot o
               minimalnih, kot sami po sebi namen. Gre za neodtujljivo otrokovo pravico do stikov z
               obema staršema, samo za to gre, to pa vse konvencije postavljajo na prvo mesto.
               Vprašam vas, kako boste zagotovili to neodtujljivo pravico, če eden od partnerjev to
               prepreči, sodiščepa dve leti o tem ne razreši - kako boste v teh dveh letih
               zagotovili to neodtujljivo otrokovo pravico? Kako - ne boste je, če ne bo ta amandma
               sprejet. To je poanta amandmaja, kjer se določi kruh in voda, najmanj kruh in voda.
               Dobro, če pravite, da je topremalo - kruh in voda - , bi lahko rekli: voda in
               sendvič. Dobro. Ampak to ni problem, problem je, da je minimum treba zagotoviti tudi
               takrat, kadar nekdo to načrtno preprečuje. Ne preprečuje samo iz nekega maščevanja,
               veste, to je večinoma, ampak velikokrat preprečuje na začetku, kjer izsiljuje
               delitveno bilanco, kjer izsiljuje, recimo, postopek glede premoženjskih zadev, glede
               delitve premoženja itd. To je pravzaprav še najpogosteje, kjer reče, recimo, tisti,
               ki mu je otrok dodeljen: ne bom podpisal oziroma ne boš dobil otroka, dokler ne bova
               podpisala te delitvene bilance tako, kot jaz želim in podobno.</p>
               <p>Tisoč stvari je takih, tisoč. In ne vidim drugega pristopa zagotoviti v tem vmesnem
               obdobju, dokler sodišče ne odloči, kako otroku zagotoviti to neodtujljivo pravico.
               Center za socialno delo tega ni sposoben, ker do sedaj tega ni naredil. In večina
               primerov je bilo takih, da center tega ni - ne rečem, da bi lahko, pa ni hotel, ampak
               kratko malo ni naredil. Zaradi tega je tudi ves problem na podlagi ustavnega sodišča,
               prenos teh pooblastil na sodišče in podobno.</p>
               <p>Gospodje, gre samo za vprašanje, torej, ali smo pripravljeni zagotoviti to
               neodtujljivo otrokovo pravico tudi v tem vmesnem obdobju.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>V kolikor bo sprejet ta amandma, bomo naredili še dodatek, popravek, da pritožba ne
               zadrži izvršitve. Torej, če sodišče odloči, tudi če je potem vzpostavljena pritožba,
               ker to je edina smiselnost tega amandmaja. Do dokončnosti so tisti stiki, ki jih pač
               sodišče postavi z odločbo, ki ni pravno močna in dokončna, ampak se ti stiku na tak
               način izvršujejo. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa, gospod Drobnič. Sprememba amandmaja s strani predlagateljev je v skladu -
               v tretji obravnavi ste mislili? Potem, je v redu. Želi še kdo besedo? Gospod Grošelj,
               izvolite.</p>
            </sp>
            <sp who="SDZ3:GrošeljLeopold">

               <speaker>LEOPOLD GROŠELJ:</speaker>

               <p>Hvala lepa. Več se je govorilo o tistih primerih, v katerih so bili prisotni razvezni
               razlogi. Se pravi, je bila sklenjena zakonska skupnost. Imamo pa tudi primere, kjer
               živijo v družinski skupnosti. Treba je upoštevati še eno dejstvo. Ne nazadnje v takih
               primerih pridemo tudi do zelo mladih ljudi, ki živijo skupaj. In v primeru, da do
               takih težav pride, pride do veliko srda, bi rekel, nepričakovanega, hudega in tako
               naprej, ki pa se potem sčasoma mogoče tudi ponovno uredi in neka družinska skupnost
               lepo zaživi. In v takih primerih, mislim, je treba gojiti vse v korist otroka. Zdaj
               bom pa še vprašal, ali ima ta otrok, ki ni star štiri mesece, lahko je leto ali več,
               ki je bil vezan tudi na stare starše in tako naprej, tudi pravico, da tudi z njimi
               obdrži nek stik? In če neke take usmerjevalne določbe - in jaz jo tako tudi razumem -
               ne bomo sprejeli, potem se tudi tu dogajajo stvari, ki niso sprejemljive. In je treba
               tudi to dati - tudi to je dobro, v korist otroka in je ena izmed temeljnih pravic. V
               bistvu ta amandma teži k temu, kako zagotoviti neke minimalne pogoje, da se vse te
               zadeve uredijo. Tudi sam ne razumem stališča predlagatelja zakona, žal. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ker ne želi nihče več besede, lahko zaključim razpravo o 18. členu in
               amandmaju k temu členu.</p>
               <p>V razpravo dajem 19. člen in dva amandmaja štirih poslanskih skupin koalicije. Želi
               kdo besedo? Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>19. člen govori o pravici do stikov z drugimi osebami. Amandmaji so pa usmerjeni v
               to, da je treba v tem primeru prioritetno upoštevati koristi otroka. S to določbo se
               vzpostavlja aktivna legitimiteta do stikov tudi širše, torej v celotni družini,
               bratom, sestram, polbratom, polsestram, rejnikom, celo zunajzakonskemu partnerju, ali
               enemu ali drugemu njegovih staršev, skratka, širok krog. Za zagotovitev otrokovega
               zdravega razvoja so ti stiki zagotovo pomembni, zato smo se tudi strinjali s tem
               amandmajem. Vendar bi pa vprašal predlagatelja, ali ne vzpostavljamo te aktivne
               legitimitete, ki jo bodo v sodnem sporu ti uveljavljali. Lahko se pojavi težava, da
               bodo zavrli vse postopke dokončnosti, kjer tudi tisti rejniki in ne vem kdo še vsi
               zraven, ki bi radi imeli stike in bi jih tudi s sodno odločbo hoteli imeti. Ali ne bi
               bilo zadosti, da bi toaktivno legitimiteto postavili samo za zakonca, za ostale pa
               pač prek njih, vendar pa bi bila določba pojasnjevalna ne pa obligatorna. To
               sprašujem. Ne vem, ali bo to prineslo kakšno hudo posledico. Lahko komentiraš v
               povezavi s 30. členom, kjer se prenaša ta obveznost preživnine partnerja v
               izvenzakonski skupnosti, izvenzakonskega partnerja, ki ni roditelj tega otroka. Če se
               on vendarle ni odločil, on ni oče ali mati tega otroka, ni se odločil za roditeljsko
               pravico, z zakonom mu pa nalagamo preživninskopravico. Zakaj, v imenu česa? Nekako
               razumem, da te aktivne legitimitete ostali ne bi imeli, ker bi jo posredno
               izvrševali. In tudi 30. odločbo - nisem za to, da se prelaga obveznost preživnine na
               izvenzakonskega partnerja. O tem bi rad pojasnilo, vsaj zatretje branje, čeprav 30.
               čelna ne moremo več, me bo lahko predsednik opozoril, ampak sta povezana med seboj -
               opozoril, da segam čez.</p>
            </sp>
            <sp who="SDZ3:BrejcMihael">

               <speaker>PREDSEDNIK DR. MIHA BREJC:</speaker>

               <p>Hvala. Še kdo od poslank in poslancev? Želite? Prosim, ja.</p>
            </sp>
            <sp who="SDZ3:KovšcaAlenka">

               <speaker>ALENKA KOVŠCA:</speaker>

               <p>Hvala za besedo. Zato, ker sem tudi neposredno izvajala, bi rada seveda pojasnila. V
               pobudah, ki so bile izražene, tudi glede na prakso, ki je bila s področja urejanja
               stikov, se je večkrat izkazalo, da se je zaradi konfliktnih odnosov med dvema
               odraslima omejevalo tudi možnost stikov s starimi starši, z rejniki in z drugimi
               osebami, na katere je bil otrok navezan. In ravno konvencija evropska v stikih
               prinaša to novost in pobudo, da so aktivno tudi ti legitimirani, ampak še vedno je
               osnova otrok, njegova korist in ugotavljanje, ali je bil v resnici navezan ali je v
               resnici to za njega koristno. Tako jaz tukaj ne vidim nobene posebne ovire, da ne bi
               lahko sodišče, tudi če bi bili aktivno legitimirani vsi ti, ki so pač navedeni, da
               lahko, če je to v nasprotju s koristjo otroka, odloči, da ne. Ker sama aktivna
               legitimacija še vedno ne pomeni, da se ne bi ugotavljala direktna otrokova korist in
               otrokova navezanost na te osebe in za njegov čustven razvoj tudi zelo pomemben
               vzpostavljen odnos tudi v prihodnje. Tako ne vidim. Če bi pa preko staršev, smo pa na
               prvotnem stanju - že zdaj bi lahko preko staršev. In tisti, ki se lahko o tem
               sporazumejo, ni nobenih zadreg. Zadrege nastanejo tam, kjer ni in ker gre v osnovi za
               družinske konflikte, se ti prenašajo tudi na osebe, kot so stari starši, ki so pa
               lahko vsa ta leta edini vzgajali otroke in z njimi imeli odnos. In prek tega se bo
               tudi ugotavljalo v otrokovo korist. Tako mislim, da tukaj zakon ne v tej smeri, da bi
               se tem kakorkoli dajal prednost drugim zaintersiranim, ampak obratno, ker je šlo za
               vprašanje koristi otroka, seveda, tudi daje možnost pobude teh za ugotavljanje, ali
               je v korist. Mislim, da je to dobro.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo? Če ne, zaključujem razpravo.</p>
               <p>Prehajamo na 33. člen in amandma poslanskega kluba LDS in poslanskih skupin Združene
               liste, Slovenske ljudske stranke in DeSUS-a. Kdo želi besedo? Prosim, gospod Barovič.
           </p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala, gospod predsedujoči. Kolegice in kolegi. V Slovenski nacionalni stranki nam
               je žal, da odbor amandmaja, ki smo ga vložili k 33. členu in posredno z njim vezan
               tudi 32. člen, ni bi sprejet. Zakaj to govorim? Da boste videli povezavo in smisel.
               Namreč, v našem predlaganem amandmaju, ki žal pač ni bi sprejet, v 32. členu, smo
               želeli določiti minimalno višino preživnine, ki bi bila, seveda, primerljiva s
               sredstvi, ki jih dobijo v rejništvu. V 33. členu bi se k prvemu odstavku dodal samo
               stavek: <q>"Upoštevati morata najnižji določen znesek preživnine."</q> Če bi seveda to dvoje
               bilo sprejeto, ocenjujemo,da amandma, ki je predlagan s strani poslanskega kluba in
               ostalih poslanskih skupin k 33. členu, sploh nebi bil potreben. Takšna je pač ocena
               Slovenske nacionalne stranke. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Še kdo k 33. členu? Nihče. Potem zaključujem razpravo. O amandmajih bomo
               v skladu s časovnim potekom seje zbora odločali danes v okviru glasovanj ob 19.30
               uri. S tem prekinjam to točko dnevnega reda. Nadaljujemo ob 12.10 uri. Hvala.</p>
               <stage type="time">(Seja je bila prekinjena ob 11.58 uri in se je nadaljevala ob 12.11 uri.)</stage>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Prehajamo na <title>10. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH IN
                  DOPOLNITVAH ZAKONA O POKOJNINSKEM IN INVALIDSKEM ZAVAROVANJU - SKRAJŠANI POSTOPEK</title> Predlog zakona je obravnavo zboru predložila vlada Republike Slovenije. Tu je
               gospa Nataša Belopavlovič, državna sekretarka, lepo jo pozdravljam in ji dajem tudi
               besedo za uvodno predstavitev oziroma obrazložitev predloga zakona.</p>
            </sp>
            <sp who="SDZ3:BelopavlovičNataša">

               <speaker>NATAŠA BELOPAVLOVIČ:</speaker>

               <p>Hvala lepa. Spoštovane poslanske, spoštovani poslanci. Razloge, zaradi katerih je
               vlada pripravila in predlagala spremembe in dopolnitve zakona o pokojninskem in
               invalidskem zavarovanju, lahko strnemo v tri sklope. Prvi zakon usklajujemo s
               spremembami zakonodaje na drugih področjih in v ta sklop lahko uvrstimo razširitev
               kroga obvezno zavarovanih oseb. Prvo je uvedla že novela zakona o starševskem varstvu
               in družinskih prejemkih. Družinskega pomočnika uvaja novela zakona o socialnem
               varstvu, prostovoljni naborniki pa so bili v okrog obvezno zavarovanih oseb vključeni
               z zakonom o spremembah in dopolnitvah zakona o vojaški dolžnosti.</p>
               <p>Novemu krogu zavarovancev je potrebno ustrezno določiti tudi osnove ter zavezance za
               plačilo prispevkov. V sklop, ki pomeni usklajevanje tega zakona z drugo zakonodajo,
               lahko uvrstimo tudi spremembe in dopolnitve, ki so povezane z dolžnostmi in postopki
               delodajalcev v zvezi z zagotavljanjem pravic delovnih invalidov. V tem delu se zakon
               usklajuje z zakonom o delovnih razmerjih, upoštevajo pa se tudi rešitve, predlagane z
               novim zakonom o zaposlitveni rehabilitaciji invalidov. Zahteve, da se obveznosti
               delodajalca bolj natančno predvidijo in določijo v vseh primerih invalidnosti, so
               prišle tako s strani delodajalcev kot s strani sindikatov.</p>
               <p>Na drugem mestu sprememb bi želela izrecno poudariti možnost, ki jo prinaša novela,
               in sicer ta možnost se nanaša med prihod iz enega pokojninskega načrta kolektivnega
               zavarovanja v drugi načrt v primeru, ko delavec spremeni delodajalca. Tak prehod bo z
               novelo možen takoj, po veljavni zakonodaji pa je bil možen šele po poteku treh let
               oziroma kot pravi zakon 36-ih mesecev.</p>
               <p>V tretjem delu pa gre za podaljšanje nekaterih rokov, in sicer prehodno obdobje za
               uvedbo diferencirane prispevne stopnje se podaljša za 2 leti, kar pomeni do 1.
               januarja 2006 leta. Gre za spremembo v sistemu financiranja invalidskega zavarovanja,
               v okviru katerega se bodo oblikovale ločene prispevne stopnje za zavarovanje, za
               poškodbe pri delu in poklicne bolezni. Le-te bodo bolj povezane z rizičnostjo
               dejavnosti ter z ravnijo varnosti zdravja pri delu pri posameznem delodajalcu. Ker se
               bo s tem spremenil položaj nekaterih panog, pri čemer bo taki sistem v začetku
               dodatno obremenil zlasti delodajalcev delovno intenzivnih panogah, je bilo v okviru
               vlade po obravnavi na ekonomsko-socialnem svetu sprejeto stališče, da kaže glede na
               trenutne gospodarske možnosti teh panog z uvedbo različnih prispevnih stopenj še
               nekoliko počakati.</p>
               <p>Pomembne pa so tudi določbe, določbe, s katerimi se podaljšuje rok za uporabo 102. do
               105. člena zakona, to je rok za uporabo nekaterih določb, ki se nanašajo na
               prenehanje delovnega razmerja delovnemu invalidu. Uporaba teh določb mora biti
               povezana z uveljavitvijo nove zaposlitvene zakonodaje za invalide in ker predlog za
               zaposlitveno rehabilitacijo invalidov še ni bil sprejet, predlagamo, da se tudi
               uporaba nekaterih določb zakona o pokojninskem in invalidskem zavarovanju podaljša za
               eno leto. Izjemno odpuščanje delovnih invalidov mora biti namreč povezano z možnostjo
               njihovega nadaljnjega zaposlovanja, ki pa jo v večji meri omogočil prav omenjeni
               zakon.</p>
               <p>Toliko na kratko v zvezi s to novelo. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Predlog zakona je obravnaval odbor za zdravstvo, delo, družino, socialno
               politiko in invalide kot matično delovno telo. Prosim predsednika, gospoda Brenčiča,
               da predstavi poročilo odbora.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala za besedo, gospod podpredsednik. Lep pozdrav predlagateljem, predstavnikom
               vlade! Odbor državnega zbora za zdravstvo, delo, družino, socialno politiko in
               invalide je predlog zakona obravnaval na 39. redni seji 4.12.2003.</p>
               <p>Odbor je bil seznanjen z mnenjem zakonodajno-pravne službe državnega zbora, ki je
               predlog zakona proučila z vidika skladnosti z ustavo in pravnim sistemom ter z
               zakonodajno-tehničnega vidika dala pripombe k 18. in 21. členu oziroma k poglavju
               <q>"prehodne in končne določbe"</q>. Odbor je bil seznanjen tudi z mnenjem komisije
               državnega sveta za družbene dejavnosti, ki predlog zakona podpira. Poleg tega pa je
               odbor prejel tudi pripombe slovenskega zavarovalnega združenja.</p>
               <p>K predlogu zakona so bili vloženi amandmaji poslanca Aleksandra Merla k 16. členu,
               poslanca Janeza Drobniča k 11., 12., 13., 14. in 16. členu ter poslanske skupine
               DeSUS k 14. členu. Odbor je na podlagi razprave in mnenja zakonodajno-pravne službe
               oblikoval tudi svoje amandmaje k 7., 18. in 21. členu. Člani odbora so se v svojih
               razpravah osredotočili predvsem na 14. in 16. člen predloga zakona.Odbor je sprejel
               amandmaje poslanca Drobniča k 14. členu in vsebinsko enaka amandmaja poslanca Merla
               in Drobniča k 16. členu, ni pa sprejel amandmajev poslanca Drobniča k 11., 12. in 13.
               členu, amandma poslanske skupine DeSUS k 14. členu pa je postal brezpredmeten. Odbor
               pa je, kot sem rekel, oblikoval tudi svoje amandmaje k 7., 18. in 21. členu. Odbor je
               vse predloge členov sprejel in njegovo delo je preslikano v dopolnjeni predlog
               zakona. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Sledijo predstavitve stališč poslanskih skupin. Najprej ima besedo mag.
               Janez Drobnič, Nova Slovenija. Prosim.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Lepo pozdravljam predstavnike vlade, seveda pa tudi kolegice in kolege poslanke in
               poslance. Upokojenci so vsakič zaskrbljeni ko se pripravlja s strani vlade kakšna
               sprememba. In toliko, da vas nekoliko spomnim, vsako leto pred božičnimi prazniki nas
               vlada preseneti s predlogom sprememb, ki ne obetajo nič kaj dobrega. Tudi tokrat ti
               predlogi niso vsebovali kaj dobrega. No, nekaj pa se je le zgodilo, da je vladajoča
               koalicija vsaj nekoliko upoštevala predloge opozicije, torej amandmaje, ki jih je
               vložila Nova Slovenija.</p>
               <p>Kakšne so te ključne stvari? Zavarovanje družinskih pomočnikov, za katero se
               finančna bremena prelagajo na občinske oziroma lokalne skupnosti, kar ni pravilno.
               Poglejte, če se hkrati tudi ne zagotovi ustrezen način financiranja za občine, nima
               smisla prelagati finančnih obveznosti in se jih ne sme, ni korektno. S tem se seveda
               na državni ravni proračun oži, deficit se ohranja na zaenkrat še zmerni ravni, ampak
               nastajajo pa finančne luknje, finančne luknje v javnih zavodih, v javnih gospodarskih
               sektorjih in v lokalnih skupnostih. Temu ni moč ubežati.</p>
               <p>Nikakor se ne strinjamo, da bi nepremičninski sklad pokojninskega invalidskega
               zavarovanja prešel na proračun Republike Slovenije. Hvala bogu ta amandma ni bil
               sprejet. S tem bi lahko pravzaprav nacionalizirali ogromno premoženje, ki so ga
               pridobili upokojenci s tem, da so se odrekali približno 10 let 4% stopnji od mase
               izplačanih pokojnin. Zavedati se morate, da je ta sklad ob teh spremembah obsegal,
               vsaj kar se tiče nepremičnin 2868 stanovanj, kar je zelo dobro premoženje, ki lahko
               pokojninskemu skladu predstavlja ustrezno bilančno vsoto in tudi kapital ko rešuje
               finančne težave, vendar ne s prodajo, da ga zapravi za nekaj drugega, ampak za tisto
               kar je njegovo poslanstvo. Čim bo prišel v državni proračun pa vemo kako je. Država
               ima potrebo, proda in zadeva gre veselo v druge žepe.</p>
               <p>Obveznost kritja zavarovalnic za poplačilo škode ravno tako, kajti poslanci smo
               nekako razumeli, da če bi sprejeli ta amandma, potem bi se konec koncev prevalili
               stroški financiranja na državljane. Smiselno je, da zavarovalnica pokrije škodo
               takrat, ko je narejena iz velike malomarnosti, ne pa v drugih primerih. Tako, da je
               to ostalo.</p>
               <p>Vlada spet prelaga uveljavitev invalidske zakonodaje za eno leto naprej. Pred enim
               letom smo rekli za eno leto, sedaj ponovno na leto naprej, 2005. Sedaj bi bil pa že
               čas, da bi sprejeli tisto invalidsko zakonodajo zakon o zaposlovanju invalidov; O
               zaposlitveni rehabilitaciji in zaposlovanju, kakor se sedaj malce nerodno imenuje.
               Zaposlitvena rehabilitacija je namreč celoten pojem zaposlovanja. Tako da boste
               morali verjetno kaj spremeniti naslov.</p>
               <p>Ampak sedaj je ta zakon in prelaga se za eno leto. S tem smo naleteli na težave pri
               javnih naročilih, na kar je poslanski kolega, gospod dr. Bajuk opozoril. Tisti
               amandma, ki smo ga predlagali, bi bil seveda še kako smiseln, če bi v tem zakonu o
               zaposlovanju invalidov razdeliliinvalidska podjetja na profitna in na tista, ki ne
               delajo za profit. S tem bi bile težave pri javnih naročilih in še marsikje drugje
               olajšane. Ampak s to preložitvijo zakona in veljavnosti določb v pokojninski
               zakonodaji in ne sprejemanju navedene zakonodaje, bodo invalidi, zlasti delovni še
               nadalje ostali brez prave možnosti zaposlovanja in poklicne rehabilitacije. Delovni
               invalidi se enormno kopičijo v seznamih, skritih seznamih zavoda za zaposlovanje in
               nimajo vstopa v ukrepe aktivne politike zaposlovanja, zato da bi si na trgu dela
               zagotovili zaposlitev. Če seveda ne bi sprejeli te določbe, bi se lahko zgodilo, da
               delovni invalidi, ostanejo v eni noči na cesti, tisti ki so zaenkrat še zaposleni.
               Vlada torej z neko določbo urgentne pomoči vse preloži za eno leto, tako da lahko
               brezskrbno vstopi v novo leto, ampak tako se ne dela.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala. Gospod Štemberger bo predstavil stališče stranke mladih.</p>
            </sp>
            <sp who="SDZ3:ŠtembergerIgor">

               <speaker>IGOR ŠTEMBERGER:</speaker>

               <p>Hvala za besedo. Zavarovalnice že nekaj let poznajo diferencirane zavarovalne
               premije glede na stopnjo tveganja za posamezne vrste zavarovanja in te težnje so se
               prenesle tudi na pokojninsko in invalidsko zavarovanje. Prav gotovo so delavci v
               nekaterih dejavnostih bolj podvrženi tveganju poklicne bolezni ali nezgodepri delu,
               zato bodo po novem primorani plačevati večje prispevne stopnje za invalidsko in
               pokojninsko zavarovanje. V te panoge spadajo tekstilna, obutvena industrija,
               rudarstvo, železarska, lesna. Večina podjetij v teh dejavnosti je že nekaj let v
               velikihtežavah in se borijo na robu preživetja. Skorajda ne mine mesec, ko lahko v
               časopisih preberemo, da to ali ono podjetje propada, da zapirajo obrate in selijo
               proizvodnjo, da so delavci že več mesecev brez plač in da tudi prispevki za socialno
               zavarovanje niso bili poravnani. Čeprav je popolnoma razumljiva težnja zavoda za
               pokojninsko in invalidsko zavarovanje po višjih premijah v primerih višjih tveganj,
               pa se vseeno strinjamo s predlogom zamika plačevanja teh premij za obdobje dveh let.
               Mnogo teh podjetijprejema namreč državne pomoči za preoblikovanje in povečanje
               konkurenčnosti in bi bilo neracionalno, da bi ta pomoč šla za plačevanje dodatnih
               zavarovalnih premij.</p>
               <p>Podpiramo tudi rešitev o ureditvi statusa nepremičninskega sklada. Vsakoletna
               opozorila računskega sodišča po ureditvi lastniškega statusa so prav gotovo zadosten
               razlog, da so se tudi ti popravki vnesli v zakon. Ta bo jasno določal, da je
               ustanovitelj in edini družbenik zavod za pokojninsko in invalidsko zavarovanje in da
               zdaj nosi odgovornostza ravnanje s skoraj 3.000 stanovanji tega nepremičninskega
               sklada.</p>
               <p>Na današnji seji bomo obravnavali tudi zakon o socialnem varstvu, ki uvaja nov
               status družinskega pomočnika, kar je posredno povezano tudi s tem zakonom. Seveda to
               podpiramo, saj menimo, da bo omogočil bistveno lažje življenje invalidom in njihovim
               družinskim članom ter končno uredil status in vse prejemke osebe, ki bi želela svoje
               delo posvetiti pomoči invalidom. Hkrati opozarjamo, da se vse več obveznosti prelaga
               na pleča občin. Predvidevamo, da število družinskih pomočnikov kljub vsemu ne bo
               tolikšno, da bi kakšno občino prignalo na rob propada. A te tendence po prelaganju
               finančnih bremen na ramena občin se bodo kmalu pokazale tudi v slabi luči, kot
               uničujoče. Veliko manjših občin že tako težko finančno prenese vsa zakonsko
               obvezujoča plačila najetih kreditov. Menimo, da vlada ne more preprosto predlagati
               zakonov in njihove finančne posledice prelagati na občine brez kakršnihkoli pojasnil.
               Samo toliko v premislek. Zakon bomo podprli.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Stališče Slovenske ljudske stranke bo predstavil gospod Brenčič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa za besedo, gospod podpredsednik. Dejstvo je, da res tudi letos na
               decembrski seji sprejemamo spremembe in dopolnitve obstoječega zakona o pokojninskem
               in invalidskem zavarovanju. Vendar pa je izvajanje pokojninskega in invalidskega
               zavarovanja dejansko tako široko področje, da je mogoče razumeti dejstvo, da se v
               praksi izvajanja zakona o pokojninskem in invalidskem zavarovanju sproti kažejo
               potrebe po manjših spremembah, in to tudi zaradi dogovorov v ekonomsko-socialnem
               svetu, ki so v skladu z načeli partnerstva stalni, kar tudi pozdravljamo. Poleg tega
               pa narekujejo posamezne spremembe pri pokojninskem in invalidskem zavarovanju tudi
               določbe, ki jih prinašajo spremenjeni ali sprejeti zakoni z drugih področij, v prvi
               vrsti seveda zakon o starševskem varstvu in družinskih prejemkih ter zakon o
               socialnem varstvu v tokratnem primeru.</p>
               <p>V poslanski skupini Slovenske ljudske stranke podpiramo predlog zakona v celoti,
               razen določbe 14. člena osnovnega predloga. Tu podpiramo rešitev, po kateri bi bil
               edini ustanovitelj in družbenik nepremičninskega sklada zavod za pokojninsko in
               invalidsko zavarovanje, katerega sestavni del je ta sklad, oziroma takrat
               nepremičninsko-stanovanjski sklad, do sprejetja novega zakona o pokojninskem in
               invalidskem zavarovanju že bil, in ne Republika Slovenija, kot predlaga predlagatelj.
               To bi lahko pomenilo neke vrste nacionalizacijo imetje stanovanjskega sklada. Za nas
               je zato bolj smiselno, da se s stanovanjskim skladom poveča kapitalsko ustreznost
               zavoda za pokojninsko in invalidsko zavarovanje. In s tem tudi ohranja njegove
               namembnosti, namembnosti sklada seveda, tukaj v prvi vrsti mislimo na program
               graditve varovanih stanovanj za starostnike in invalide, ki se je v praksi zelo dobro
               sprejel in je skoraj nepogrešljiv. Prav tako nismo podpirali 16. člena osnovnega
               predloga zakona, ker je v tem primeru situacija močno drugačna kot je bila v primeru
               zavoda za zdravstveno zavarovanje v povezavi z odškodninami, ki jih je dolžan
               izvajalec obveznega zavarovanja v prometu za poškodbe svojih zavarovancev povrniti, v
               takratnem primeru zavodu za zdravstveno zavarovanje, v tokratnem primeru pa bi bil
               upravičenec zavod za pokojninsko in invalidsko zavarovanje. In tega člena tudi
               dopolnjen predlog zakona ne vsebuje več. Poslanska skupina Slovenske ljudske stranke
               podpira amandmaje oziroma zakon tako kot je vsebovan v dopolnjenem predlogu zakona.
               Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Besedo ima gospod Mario Gasparini, Liberalna demokracija.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa, gospod podpredsednik. Spoštovana gospa sekretarka, kolegi in
               kolegice!</p>
               <p>No, danes je pred nami vladni predlog zakona o spremembah in dopolnitvah zakona o
               pokojninskem in invalidskem zavarovanju, ki ga obravnavamo po skrajšanem postopku.</p>
               <p>K predlogu zakona zakonodajno-pravna služba državnega zbora ni podala bistvenih
               pripomb in tudi v poslanski skupini LDS smatramo, da so spremembe in dopolnitve
               pripravljene zaradi na novo sprejetih zakonov v bližnji preteklosti, predlogov, ki so
               še v zakonodajnem postopku in odločbe ustavnega sodišča.</p>
               <p>Predlog zakona v prvi vrsti širi krog zavarovancev še na družinske pomočnike in na
               nabornike na prostovoljnem služenju vojaškega roka.</p>
               <p>Zakon iz leta 2001 ni uredil prehodov med pokojninskimi načrti kolektivnega
               zavarovanja, ki so potrebni, kadar zavarovanec menja zaposlitev oziroma delodajalca.
               Sedanja ureditev zakona v praksi povzroča težave, še posebej z vidika vedno večjega
               pretoka zaposlenih na trgu dela.</p>
               <p>Sedaj je predlagana sprememba, ki omogoča zavarovancu, da se v primeru zaposlitve
               pri novem delodajalcu vključi tudi pokojninski načrt kolektivnega zavarovanja
               oblikovanega pri novem delodajalcu ter v ta pokojninski načrt prinese tudi sredstva
               iz pokojninskega načrta oblikovanega pri prejšnjem delodajalcu. Dobrodošle so tudi
               spremembe in dopolnitve povezane z lastnostjo in postopki delodajalca v zvezi z
               zagotavljanjem pravic delovnega invalida ter odpovedi pogodb o zaposlitvi zaradi
               ugotovljene invalidnosti ali iz poslovnega razloga brez ponudbe nove pogodbe o
               zaposlitvi.</p>
               <p>S tega vidika je predlog zakona za poslansko skupino sprejemljiv in zato ga bomo
               podprli. Povedati moram še to , da je bila največja diskusija okoli omenjenih 14. in
               18. člena in tako kot je opozicija, pa tudi pozicija spremenila 14. člen, mislim, da
               je to dobro iz razlogov, ki so bili danes že navedeni. 18. člen smo črtali, v
               bodočnosti bo treba o tem še malo premisliti tako kot smo pri zdravstvenem
               zavarovanju. Ampak je verjetno še čas, da se do tega opredelimo. Torej, kot rečeno
               poslanska skupina LDS bo to podprla.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima še gospa Sonja Areh Lavrič, v imenu Slovenske nacionalne
               stranke.</p>
            </sp>
            <sp who="SDZ3:ArehLavričSonja">

               <speaker>SONJA AREH LAVRIČ:</speaker>

               <p>Hvala lepa za besedo, gospod predsedujoči. Spoštovane predstavnice vlade, spoštovana
               kolegica, kolegi.</p>
               <p>Pred nami je novela zakona o pokojninskem in invalidskem zavarovanju, ki je po
               zagotovilih predlagatelja nadgradnja zakona, ki je bil sprejet že leta 1999. Veljati
               pa je začel 1. januarja 2000. S posameznimi kasnejšimi spremembami je vlada nato
               popravljala besedila, zaradi predčasnega upokojevanja za zavarovance, ki so pridobili
               pravico do pokojnine pod ugodnejšimi pogoji po zakonu, ki ureja prepoved proizvodnje
               in prometa z azbestnimi izdelki, ter zagotovitev sredstev za prestrukturiranje
               azbestne proizvodnje v neazbestno. Naslednje spremembe so se nanašale na usklajevanje
               pokojnin. Predlani pa je bila sprejeta obsežnejša novela, nato pa leta 2002 še manjše
               spremembe v zvezi z usklajevanjem pokojnin. Vlada kot predlagatelj v vseh teh
               spremembah in dopolnitvah do sedaj še ni uspela pripraviti novele zakona v taki
               obliki, da bi lahko nemoteno zaživela v praksi.</p>
               <p>Današnja novela torej razširja krog zavarovancev na družinske pomočnike, nabornike na
               prostovoljnem služenju vojaškega roka in druge. Vsi omenjeni primeri pomenijo
               uskladitev z zakonom o spremembah in dopolnitvah zakona o starševskem varstvu in
               družinskih prejemkih, predlogom zakona o spremembah in dopolnitvah zakona o socialnem
               varstvu, zakonom o spremembah in dopolnitvah zakona o vojaški dolžnosti. V okviru
               uskladitve z zakonom o spremembah in dopolnitvah zakona o izvrševanju proračuna
               Republike Slovenije za leti 2003, 2004, pa se iz kroga zavarovancev črtajo zaporniki.</p>
               <p>Drugi sklop novele obsega odmero nekaterih pravic kot so: začasno nadomestilo, ki ga
               upravičenec sprejema od zaključka poklicne rehabilitacije do začetka dela na novem
               delovnem mestu, delna invalidska pokojnina v primeru delovnega časa, ki je krajši od
               polnega, vendar daljši od polovice polnega delovnega časa, zmanjšanje sorazmernega
               dela nadomestila za čas, ko je uživalec zaposlen s krajšim delovnim časom od
               polnega</p>
               <p>Razlog za novelo je tudi dokončna ureditev pravnega statusa nepremičninskega sklada
               pokojninskega in invalidskega zavarovanja, katerega ustanovitelj in edini družbenik
               je zavod. Novela na novo omogoča zavarovancu, da se v primeru zaposlitve pri novem
               delodajalcu vključi tudi v pokojninski načrt kolektivnega zavarovanja oblikovanega
               pri novem delodajalcu ter v ta pokojninski načrt prenese tudi sredstva iz
               pokojninskega načrta, oblikovanega pri prejšnjem delodajalcu.</p>
               <p>Posebej kaže opozoriti tudi na spremembe in dopolnitve povezane z dolžnostjo in
               postopki delodajalca v zvezi z zagotavljanjem pravic delovnega invalida ter odpovedi
               pogodbe o zaposlitvi zaradi ugotavljanja invalidnosti, druge in tretje kategorije ali
               iz poslovnega razloga brez ponudbe nove pogodbe o zaposlitvi. Pomembne pa so tudi
               določbe predloga zakona, s katerimi se podaljšujejo roki za uvedbo diferencirane
               prispevne stopnje. Nenazadnje pa kaže poudariti, da se s predlagano novelo zakon
               usklajuje z odločbo ustavnega sodišča, čeprav vladni predlog zopet kasni.</p>
               <p>Predlog zakona o invalidskem in pokojninskem zavarovanju s svojimi cilji sicer ne
               spreminja temeljnih načel pokojninskega in invalidskega zavarovanja. Kar nas v
               poslanski skupini Slovenske nacionalne stranke v osnovi moti je število sprememb in
               počasnost slovenske vlade pri tako pomembnih vsebinah, kot je omenjena materija.
               Noveli sicer ne nasprotujemo, vendar je potrebno povedati, da je državni zbor,
               oziroma matično delovno telo delo vlade sicer ocenil kot zadovoljivo. Vendar se je
               tuditokrat predlog v osnovi pokazal kot pomanjkljiv in nedorečen in je bil potreben
               določenih popravkov. Hvala lepa.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. Besedo ima gospod Bojan Kontič, združena lista. Prosim.</p>
            </sp>
            <sp who="SDZ3:KontičBojan">

               <speaker>BOJAN KONTIČ:</speaker>

               <p>Predsedujoči, državna sekretarka s sodelavko, kolegice in kolegi! V zadnjih treh
               letih, potem ko smo v letu 2000 začeli izvajati celovito pokojninsko reformo, se že
               tretjič srečujemo s spremembami tega pomembnega zakona. To v bistvu samo kaže, kako
               pomemben in zahteven je zakon o pokojninskem zavarovanju, in kako številni so
               problemi, s katerimi se pri njegovem izvajanju srečujemo v praksi pri urejanju pravic
               praktično vsakega izmed nas. V poslanski skupini Združene liste socialnih demokratov
               razumemo tudi predlagane spremembe v smeri izboljšanja pogojev za izvajanje zakona v
               praksi ter zato podpiramo predlagane ureditve v njem. Še posebno zato, ker so bile
               predlagane spremembe tudi usklajene na ekonomsko-socialnem svetu, kar je vsaj za našo
               poslansko skupino pomemben podatek.</p>
               <p>Prvoten namen zakona po skrajšanem postopku je bil podaljšanje roka za uvedbo
               diferenciranih prispevnih stopenj, namenjenih zavarovanju za primer nezgod pri delu
               in poklicnih boleznih, kar v poslanski skupini podpiramo, saj bi diferencirane
               stopnje kljub dobremu namenu lahko ogrozile veliko delovnih mest ravno v panogah,
               kjer se srečujejo z največjimi težavami.</p>
               <p>V zakonu pa se nam zdijo pomembne tudi druge predlagane rešitve, ki predstavljajo po
               večini uskladitev s spremembami drugih zakonov. Tako podpiramo širitev kroga
               zavarovancev na skupine, ki smo jih uvedli s spremembami zakona o starševskem varstvu
               in družinskih prejemkih, s spremembami zakona o socialnem varstvu in s spremembami
               zakona o vojaški dolžnosti.</p>
               <p>Zelo pomembni se nam zdijo členi, ki jasneje opredeljujejo položaj in urejanje pravic
               invalidov druge in tretje kategorije in jih usklajujejo s spremenjeno delovnopravno
               zakonodajo in pričakovanimi spremembami, ki jih bo prinesel zakon o zaposlitveni
               rehabilitaciji invalidov. Pri tem, kot vemo, gre za visoko stopnjo soglasja socialnih
               partnerjev. Čeprav vemo, da med socialnimi partnerji še vedno ni rešeno vprašanje
               roka za izjemno odpuščanje invalidov, do česar bomo morali biti posebno pozorni pri
               sprejemanju tega zakona, saj nas veliko število brezposelnih invalidov lahko resnično
               skrbi.</p>
               <p>Zaradi dogovora socialnih partnerjev, podpiramo tudi črtanje 16. člena, ki je govoril
               o zavodu za pokojninsko in invalidsko zavarovanje, kot oškodovancu pri obveznem
               zavarovanju v prometu, kar podpira tudi matični odbor. In prav tako bomo podprli tudi
               rešitev, da postane zavod za pokojninsko in invalidsko zavarovaje edini ustanovitelj
               in družbenik nepremičninskega sklada. To se nam zdi najboljša rešitev, saj se je
               stanovanjski fond skoraj 3000 stanovanj, s katerim ta sklad gospodari, izgrajeval
               tudi, in predvsem s prispevki aktivnih zavarovancev, ki so sedaj upokojenci.</p>
               <p>Če zaključim, v poslanski skupini Združene liste socialnih demokratov bomo zakon
               podprli, z rešitvami, ki so bile usklajene na matičnem delovnem telesu. Hvala.</p>
            </sp>
            <sp who="SDZ3:BrejcMihael">

               <speaker>PODPREDSEDNIK DR. MIHA BREJC:</speaker>

               <p>Hvala lepa. končali smo s predstavitvami stališč poslanskih skupin. Ker k
               dopolnjenemu predlogu zakona ni bilo vloženih amandmajev, ni možna razprava o členih,
               zato razpravo zaključujem. In s tem tudi drugo obravnavo predloga zakona. Glasovanje
               o zakonu bomo v skladu s časovnim potekom seje zbora opravili danes v okviru
               glasovanj ob 19.30. S tem prekinjam to točko dnevnega reda. Se zahvaljujem
               predstavnikom vlade. Nadaljujemo ob 12.55.</p>
               <stage type="time">(Seja je bila prekinjena ob 12.41 uri in se je nadaljevala ob 12.57 uri.)</stage>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dober dan!</p>
               <p>Prehajamo na <title>11. TOČKO DNEVNEGA REDA - OBRAVNAVA PREDLOGA ZAKONA O SPREMEMBAH
                  IN DOPOLNITVAH ZAKONA O ZDRAVSTVENI INŠPEKCIJI</title>
               </p>
               <p>Pozdravljam ministra s svojimi sodelavci. Če tako želi, mu tudi dajem besedo za
               obrazložitev. Prosim, 5 minut imate, gospod minister, za dopolnilno obrazložitev
               predloga zakona.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Spoštovani gospod predsednik! Gospe poslanke in poslanci. Pred vami je zakon o
               spremembah in dopolnitvah zakona o zdravstveni inšpekciji, predlagan po skrajšanem
               postopku. Ta predlog zakona se neposredno navezuje na spremembe, ki so bile
               opredeljene z drugimi novimi predpisi, kot so zakon o državni upravi, o inšpekcijskem
               nadzoru, prekrških, zakon o urejanju prostora, o graditvi objektov, o javnih
               uslužbencih in tako naprej. Ta zakon ni v neposredni, je pa v posredni zvezi z
               evropsko zakonodajo in zlasti s prakso njenih organov nadzora.</p>
               <p>Predlog zakona ureja naslednji dve skupini problemov, oziroma vsebin. Ena je
               opredelitev nalog zdravstvene inšpekcije kot dejavnosti, drugi sklop pa nalaga,
               oziroma opredeljuje naloge organa, ki opravlja inšpekcijo kot dejavnost in
               inšpektorjev kot neposrednih izvajalcev. In sicer ureja vprašanje izdajanja soglasij,
               pogojev, smernic, mnenj na področju urejanja prostorov in graditve objektov,
               vprašanja glede institucij, ki mu dajejo strokovno podporo, in tudi načine za
               zagotavljanje zakonitosti, kakovosti in učinkovitosti delovanja organov, oziroma dela
               inšpektorjev. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala minister. Predlog zakona je obravnaval odbor, in predsedniku odbora, kolegu
               Brenčiču, dajem besedo za predstavitev poročila.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala za besedo, gospod predsednik. Lep pozdrav gospodu ministru z ekipo. Odbor je
               na 39. redni seji, in sicer prvi dan, to je 3.12., obravnaval predlog tega zakona.
               Odbor je bil seznanjen z mnenjem zakonodajnopravne službe, ki je predlog zakona
               proučila z vidika skladnosti z ustavo in pravnim sistemom, ter iz
               zakonodajno-tehničnega vidika, in dala pripombe k 2., 10., 13., 19., 20., 21., 23. in
               24. členu. Odbor je bil tudi seznanjen z mnenjem komisije državnega sveta za družbene
               dejavnosti, ki predlog zakona podpira ter se seznanil tudi s pripombami gospodarske
               zbornice Slovenije, konkretneje združenja za trgovino, in je te pripombe seveda
               obravnaval ob obravnavi 2. člena. K predlogu zakona so bili predloženi amandmaji
               štirih poslanskih skupin koalicije k 2., 5., 6., 7., 8., 9., 10., 21. in 24. členu
               ter amandmaja poslanske skupne Nove Slovenije k 12. in k 19. členu.</p>
               <p>Po krajši razpravi odbor za zdravstvo, delo, družino, socialno politiko, invalide,
               ni oblikoval svojih amandmajev. Odbor je sprejel amandmaje poslanskih skupin
               koalicije k vsem členom, ki so jih predloženi amandmaji odpirali. Odbor ni sprejel
               amandmajev k 12. in 19. členu poslanskega kolega mag. Drobniča. Odbor je v skladu s
               128. členom tudi izglasoval vse predložene člene, ki jih kot take vsebuje dopolnjen
               predlog zakona. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Sedaj bomo slišali predstavitev stališč poslanskih skupin, prvi bo kolega mag.
               Drobnič, za njim kolega Levič, itd. Kolega Drobnič bo predstavil stališča poslanske
               skupine Nove Slovenije.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa, za besedo. Lepo pozdravljeni predstavniki vlade pa tudi ostali prisotni,
               kolegice in kolegi.</p>
               <p>Predlog o spremembah in dopolnitvah zakona o zdravstveni inšpekciji. Vlada pač
               zatrjuje, da ga je potrebno uskladiti tudi z Evropsko unijo, so pa tudi nekatere
               druge reči, ki jih moramo spremeniti zaradi lastne prakse in lastne ureditve. V Novi
               Sloveniji se z nekaterimi spremembami strinjamo, nekaterim pa ne dajemo ustrezne
               podpore, ker imamo razloge za to, da niso primerni, zato smo tudi vložili amandmaje.
               Amandmaje smo vložili predvsem na opravljanje strokovnega preizkusa, na koliko časa
               naj bi ga inšpektor opravljal in pa ne pogostost izvajanja postopkov inšpekcijskega
               nadzora.</p>
               <p>Po sedanjem predlogu ureditve naj bi si nadzorovanec kar sam predpisal na koliko časa
               bo opravljen nadzor, kajti v svojem načrtu tveganja bo predvidel, kdaj je potrebno
               opravljati nadzor. To se nam z vidika nevtralnosti in neodvisnosti inšpekcije ne zdi
               smiselno in ustrezno. Vendar kakorkoli že, za takšno rešitev ni bilo ustreznega
               posluha.</p>
               <p>Potem je vprašanje odvzemanja vzorcev. V prejšnjem oziroma obstoječemu zakonu je, da
               se to jemlje brezplačno, torej da ne bremeni tistega, ki je nadzorovan, oziroma se ga
               preverja. Sedaj ta določba ni na tak način urejena.</p>
               <p>Vprašanje je seveda še s podelitvijo koncesij. Zaradi majhnega prostora, ki je in
               zaradi malega števila inšpekcijskih laboratorijev se utegne zgoditi, da se bo na prvi
               stopnji in na pritožbeni stopnji oziroma na reviziji znašel isti laboratorij, ki bo
               ocenjeval bodisi vzorce, ali pa tistega, ki ga je pač potrebno ocenjevati. Z vidika
               nevtralnosti se utegne to pojaviti kot problem. Sicer koncesiji kot taki ne bi
               nasprotovali vendar glede na to, kaj imamo v Sloveniji, ni možnosti prave izbire.</p>
               <p>Moti nas tudi to, da so globe za določene kršitve izenačene za pravne in fizične
               osebe. Naš predlog je bil, da bi se to razlikovalo tako, kot se tudi v drugih
               zakonih. Tiste določbe oziroma spremembe, ki so v smislu uskladitve z Evropsko unijo,
               jih podpiramo, ostalih pa seveda ne. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Leviča ni. potem bo kolega Cukjati. Potem bo predstavil stališče
               poslanske skupine Slovenske demokratske stranke. Imate besedo prosim.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Spoštovani! Morda se povprečen slovenski državljan premalo zaveda o pomenu
               zdravstvene inšpekcije. Če pogledamo samo vsebino 1. člena, ki je sedaj nekoliko
               dodelan, gre za več zelo pomembnih področij dela zdravstvene inšpekcije. V tej
               predstavitvi mnenja naše poslanske skupine Slovenskih demokratov bi omenil samo dve.</p>
               <p>In sicer področje zdravstvene ustreznosti oziroma varnosti živil in hrane, pitne vode
               in tako naprej. Zagotovo je to zelo pomembno področje. Predvsem s tega vidika, da je
               prehrana vse bolj skupna, vse manj je tistih, ki si jo pridelajo na svojih vrtičkih,
               vse več je kupljene hrane, za katero seveda kupec ne more ugotoviti, kakšne kvalitete
               je in zato mora država poskrbeti za ustreznost. Tu je vprašanje akreditiranih
               laboratorijev. Doslej je bilo tako, da je zdravstvena inšpekcija vprašljive ali
               sumljive izdelke dala pač nekemu laboratoriju v pregled. Odslej naprej naj bi jih
               dajala samo akreditiranim, torej tistim, ki jih vnaprej pooblasti jim na nek način da
               koncesijo, z njimi sklene dogovor, pogodbo, določi cene in podobno.</p>
               <p>Ker je Slovenija zelo majhna, je takih laboratorijev, ki so na voljo zdravstveni
               inšpekciji zelo malo. In mi bomo kmalu imeli primer, kot je bilo že omenjeno, da bo
               recimo pri analizi vzorca, preden gre v prodajo, torej preden se pridobi dovoljenje,
               analizirala neka laboratorijska skupina oziroma nek določen laboratorij. Nato pa bo,
               ker je teh laboratorijev malo, minister pooblastil oziroma akreditiral isti
               laboratorij, ki bo kasneje opravljal nadzorno raziskavo, in seveda ne bo mogel ta
               isti laboratorij demantirati svojih prejšnjih izvidov. In je možen poskus in
               vplivanje na rezultate. Vi veste, da se te rezultate da na nek način, tudi delno
               prilagajati, tako z odvzemom vzorca kot s samo preiskavo. Inmenimo, da bi bilo
               smiselno uresničiti to že dolgo znano težnjo na tem področju, da bi zdravstvena
               inšpekcija imela svoj lasten laboratorij za vso Slovenijo, ki bi neodvisno opravljal
               to funkcijo. To verjetno ne bi pomenilo bistveno večjih sredstev, kajtivse preiskave
               je treba plačati tudi akreditiranim laboratorijem.</p>
               <p>Drugo vprašanje, ki je seveda vezano tudi na predlagan amandma, pa je vprašanje, da
               zdravstvena inšpekcija opravlja svoje delo tudi na področju minimalnih sanitarnih in
               zdravstvenih pogojev v javnih zdravstvenih zavodih, v kopališčih, na področju
               otroškega varstva, vzgoje, izobraževanja, gostinstva, turizma, higienske nege,
               sociale in tako dalje. Torej, gre za prostore, ki morajo biti ustrezni tako pri
               obdelavi, predelavi hrane kot v kopališčih in v drugih javnih službah. In to
               nadzoruje zdravstvena inšpekcija, oziroma daje soglasje k gradnji ali zahteva obnovo,
               posodobitev, recimo sanitarij in podobno. Tukaj pa so zapleti, na katere nas
               opozarjajo, in sicer, da ni tega mnenja in tega rezultata sanitarne inšpekcije
               pravočasno in tako gradnje stojijo in podobno. Zato bi predlagali, da se tu vendarle
               na nek način zaveže sanitarno inšpekcijo, da to naredi v nekem določenem roku, sicer
               se pa šteje, kot da je sanitarna inšpekcija na gradnjo oziroma na tak projekt gradnje
               privolila, če ne da v določenem roku mnenja. To pa je seveda stvar amandmaja, zato se
               ne bom več oglašal glede tega. Menimo pa, da bi bil tak amandma sprejemljiv in samo
               koristen za samo besedilo.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Cukjati. Kolegica Silva Črnugelj bo predstavila stališče poslanske
               skupine Združene liste socialnih demokratov. Za njo kolega Brenčič. Kolegica
               Črnugelj, prosim.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa predsednik. Lepo pozdravljeni predstavniki ministrstva za zdravje,
               minister za zdravje Dušan Keber! Lepo pozdravljeni kolegi in kolegice!</p>
               <p>Danes obravnavamo predlog zakona o spremembah in dopolnitvah zakona o zdravstveni
               inšpekciji po skrajšanem postopku. Predstavlja enega izmed tistih zakonov, ki ga
               spreminjamo zaradi usklajevanja s pravnim redom Evropske unije, pa tudi zaradi drugih
               razlogov. Ta podrobno opredeljuje tudi organizacijo inšpektorata, pooblastila in
               ukrepe inšpektorata in kazenske odločbe, saj zaradi nekaterih na novo sprejetih
               zakonov, kot so zakon o urejanju prostora, zakon o graditvi objektov in vprašanja v
               zvezi z oddajanjem soglasij k prostorsko izvedbenim aktom in k odločbam za gradnjo
               opredeljuje drugače kot je bilo v prejšnjih predpisih in zato tudi druga poglavja
               zakona pri dajanju soglasij in dovoljenj inšpektorata ni v skladu z novo
               opredelitvijo v teh dveh zakonih.</p>
               <p>Zakon o urejanju prostora ne predvideva soglasje k osnutkom prostorskih izvedbenih
               aktov, temveč le smernice za načrtovanje in mnenja k dopolnjenem predlogu
               prostorskega akta. Dobro je vedeti, da zdravstveni inšpektorat Republike Slovenije
               opravlja zaradi varovanja javnega zdravja inšpekcijski nadzor nad izvajanjem zakona
               in drugih predpisov, ki urejajo področja, ki so zagotovo zelo pomembna in zaradi
               tega, ker so tako pomembna jih bom tudi naštela: nalezljive bolezni, zdravstvene
               ustreznosti oziroma varnosti živil in hrane, zdravstvene ustreznosti pitne vode -
               vemo koliko je bilo polemik o tem kakšno vodo pijemo -, objektov in naprav za javno
               preskrbo s pitno vodo, zdravstvene ustreznosti mineralnih vod, izdelkov ter snovi, ki
               prihajajo v stik z živli, kozmetičnih proizvodov, igrač, tobaka, tobačnih izdelkov,
               omejevanja porabe alkohola, higienske ustreznosti kopalnih vod, sanitarno
               zdravstvenih pogojev v javnih zdravstvenih zavodih pri pravnih in fizičnih osebah, ki
               opravljajo zdravstveno dejavnost v kopališčih, v dejavnostih na področju otroškega
               varstva, vzgoje, izobraževanja, gostinstva, turizma, higienske nege,sociale,
               zdravstveno higienskega stanja, zaščite bivališč ob naravnih nesrečah in evakuacijah,
               splošne varnosti proizvodov v pristojnosti ministrstva za zdravje, razen kemikalij,
               zdravil, medicinskih pripomočkov in virov sevanj, ravnanja z odpadki, ki nastajajo
               pri opravljanju zdravstvene dejavnosti v objektih namenjenih za to dejavnost.
               Pogostost izvajanja tega nadzora je seveda odvisna,ne samo od tega kako in na kakšen
               način je nadzor opredeljen v samem zakonu, ampak tudi od materialnih sredstev, ki so
               na voljo za izvedbo vsega tega nadziranja.</p>
               <p>Za poslance v poslanski skupini Združene liste socialnih demokratov se nam zdi to
               zelo pomembno področje in pomembne naloge, ki jih opravljajo zdravstveni inšpektorati
               in predstavljajo izredno velik prispevek k varovanju javnega zdravja. Moramo pa se
               zavedati, da to ni eden in edini prispevek za varovanje javnega zdravja. V tem sklopu
               je še vrsta nalog, ki so opredeljene, bodisi v nacionalnem programu zdravja za vse do
               leta 2004 ali vrsta drugih strategij in nacionalnih resolucij. Seveda, dokumenti,
               zakonodaja, resolucije, predstavljajo samo en segment varovanja, zlasti pa varovanja
               javnega zdravja. Kakšno bo dejansko to varovanje, kako smo sposobni vse te zakonske
               akte, določila, predpise vsi mi, država in širša družbena skupnost v resnici tudi
               udejanjiti, pa je odvisno tudi od nas samih, nas poslancev, vsakega posameznika, ki
               živi vsak dan in vsak dan aktivno sodeluje v javnem življenju. Pričujoči zakon bomo v
               poslanski skupini Združene liste socialnih demokratov podprli. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Brenčič bo predstavil stališče poslanske skupine Slovenske
               ljudske stranke. Prosim, kolega Brenčič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa, gospod predsednik za besedo. S predlogom zakona o spremembah in
               dopolnitvah osnovnega zakona o zdravstveni inšpekciji se po našem razumevanju vstopa
               v spremembe bolj na temelju tehnične narave, kot vsebinskih in konceptualnih vzrokov.
               Kot še v kar nekaj zakonskih predlogih, ki jih obravnavamo na tej seji državnega
               zbora s področja delovnega področja odbora državnega zbora za zdravstvo, delo,
               družino, socialno politiko, invalide, se tudi v tem primeru predlagajo popravki
               osnovnega zakona zaradi sprejetih določb v zakonih iz drugih področij, ki pa posredno
               ali pa tudi neposredno terjajo uskladitve v zakonu o zdravstveni inšpekciji. Vendar
               pa je to tudi prvi predlog zakona, ki je nekako trčil v določbe novega zakona o
               državni upravi in zato se tudi na tem mestu želim zahvaliti tako glavni zdravstveni
               inšpektorici, dr. Severjevi kot tudi svetovalcu vlade, gospodu Perčiču za
               konstruktiven pristop pri oblikovanju nadomestnega besedila predloga zakona, ki ga
               danes obravnavamo.</p>
               <p>V poslanski skupini Slovenske ljudske stranke bomo predlog zakona podprli, čeravno pa
               smo mnenja, ne glede na to, da se je prav iz teh izhodišč, kot sem malo prej povedal
               že enkrat nadomestilo besedilo predloga zakona, da se s pristopom kot ga vzpostavlja
               nov zakon o državni upravi, ko se s prehodnimi določbami enega zakona neposredno
               posega v veljavnost oziroma v materialne določbe nekega drugega zakona, vzpostavlja
               precejšnja nepreglednost oziroma vzpostavlja za marsikaterega uporabnika določenega
               zakona nevednost o tem, da je posamezna določba razveljavljena s povsem drugim
               zakonom. Po našem mnenju to terja od zakonodajalca sprejem čim večjega števila
               prečiščenih besedil zakonov, če želimo, da ne bo tovrsten pristop imel številne
               negativne posledice.</p>
               <p>Samo še dve besede želim spregovoriti o drugem členu. Po predlogu tega zakona je
               seveda zdravstvena inšpekcija tudi soglasodajalec pri projektih takšne ali drugačne
               narave. In v praksi se že dogaja, da enostavno zdravstvena inšpekcija glede na široko
               delovno področje zelo težko sledi 30-dnevnemu roku za odgovor oziroma za izdajo
               soglasja določenemu investitorju, tako kot veleva zapoved v novem zakonu o graditvi
               objektov. Vendar pa je iz dosti trdnega izhodišča, da je treba na vsak način strmeti
               za odpravljanjem določenih administrativnih zaprek pri investiraju, potrebno čim bolj
               slediti temu roku. Kako se bo zdravstveni inšpektorat notranje, ali kakorkoli
               drugače, fizično reorganiziral, da bo lahko temu sledil, je pač stvar inšpektorata
               samega in seveda naslovnega ministrstva. Vendar pa mislim, da bi bilo zelo dobro, če
               bi uspeli slediti določbam, ki izhajajo in mu v bistvu nalagajo, da nekako odgovori v
               30-ih dneh oziroma, da izda soglasje. Drugače je pač razumljeno, da je iskalec
               soglasja dobil vlogo rešeno. Dobro bi bilo, da bi se pač le izognili temu in zadeve
               reševali v 30-ih dneh. Tako, da ne vidim nič slabega, če bi morda predložen amandma k
               2. členu sprejeli, pa bo pač ta določba zapisana dvakrat. Najprej takrat, ko zakon o
               graditvi objektov v tem primeru nalaga inšpektoratu,drugič pa tudi sedaj, čeravno
               vem, da je obseg dela in fizična zmožnost inšpektorata tu precej okrnjena. Mi bomo
               zakon podprli. In podprli bomo tudi amandma, če ne bo predlagatelj zakona drugače
               utemeljil brezpredmetnost amandmaja. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala, kolega Brenčič. Kolega Aleksander Merlo bo predstavil stališče poslanskega
               kluba Liberalne demokracije Slovenije. Prosim.</p>
            </sp>
            <sp who="SDZ3:MerloAleksander">

               <speaker>ALEKSANDER MERLO:</speaker>

               <p>Hvala za besedo, gospod predsednik. Spoštovani predstavniki vlade, kolegice in
               kolegi! Vladni predlog zakona o spremembah in dopolnitvah zakona o zdravstveni
               inšpekciji bomo v poslanski skupini Liberalne demokracije Slovenije podprli, saj
               predlog pomeni uskladitev z nekaterimi novosprejetimi zakoni oziroma njihovimi
               spremembami, zlasti z zakonom o urejanju prostora in zakonom o graditvi objektov, ki
               vprašanja soglasij k prostorskoizvedbenim aktom k in odločbam za gradnjo
               opredeljujeta drugače, kot je bilo to v prejšnjih predpisih.</p>
               <p>Spremembe in dopolnitve so potrebne tudi zato, ker so se naloge inšpekcijskega
               nadzora na nekaterih področjih prenesle v druge organe v sestavi ministrstva.
               Konkretneje pa je bilo treba opredeliti tudi institucije, ki dajejo strokovno podporo
               inšpektoratu pri izvajanju inšpekcijskega nadzora, ter omogočiti opravljanje
               posameznih dejanj v inšpekcijskem nadzoru osebam, ki sicer nimajo statusa
               zdravstvenega inšpektorja.</p>
               <p>Za drugo obravnavo na seji matičnega delovnega telesa je poslanska skupina Liberalne
               demokracije Slovenije s koalicijskimi partnerji pripravila amandmaje v skladu z
               mnenjem zakonodajno-pravne službe, ki so izboljšali besedilo zakona. Po našem mnenju
               je predlog zakona sprejemljiv in ga bomo podprli. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Zadnje stališče v zvezi s predlogom zakona o dopolnitvah zakona o zdravniški
               inšpekciji bo predstavila kolegica Sonja Areh Lavrič. Prosim.</p>
            </sp>
            <sp who="SDZ3:ArehLavričSonja">

               <speaker>SONJA AREH LAVRIČ:</speaker>

               <p>Hvala lepa za besedo, gospod predsednik. Spoštovani minister, predstavniki vlade,
               spoštovane poslanke in poslanci! Predlagana novela, ki je pred nami, zasleduje
               naslednje cilje: uskladitev področja nadzora glede na prenos posameznih področij
               nadzora v druge inšpekcijske organe v sestavi ministrstva; uskladitev vprašanja
               izdajanja soglasij, pogojev, smernic in mnenj z novosprejeto zakonodajo na področju
               urejanja prostora in graditve objektov; konkretnejša opredelitev institucij, ki
               dajejo strokovno podporo zdravstveni inšpekciji pri izvajanju inšpekcijskega nadzora;
               omogočiti opravljanje posameznih dejanj v inšpekcijskem nadzoru osebam, ki sicer
               nimajo statusa zdravstvenega inšpektorja.</p>
               <p>S predlaganimi spremembami in dopolnitvami zakona se ne posega v temeljna načela
               zakona. Spremembe pomenijo pravno podlago za opredelitev in vzpostavitev v Evropski
               uniji sicer že uveljavljenih in ustaljenih osnov za določanje pogostosti izvajanja
               inšpekcijskega nadzora ter glede načina zagotavljanja kakovosti in učinkovitosti
               inšpekcijskega nadzora. Zanimiva pa se nam v poslanski skupini zdi navedba
               predlagatelja, da primerjava obstoječega in s tem zakonom delno dopolnjenega ter
               spremenjenega sistema zdravstvenega nadzora z državami Evropske unije ni možna, saj
               naj bi bilo to področje v Sloveniji urejeno drugače. Vseeno pogrešamo določene
               primerjave z drugimi državami. Zato določena dejstva od vlade dejansko tudi
               pričakujemo.</p>
               <p>Omenim pa naj tudi mnenje zakonodajno-pravne službe, ki govori o 23. in 24. členu, ki
               neposredno posegata v besedilo drugih zakonov, pri čemer opozarja, da je z vidika
               pravne varnosti tak poseg izjemno nesistemski, saj ne zagotavlja preglednosti
               pravnega sistema. S čimer hkrati močno krši načelo pravne varnosti kot eno osnovnih
               načel pravne države. Obe določbi ostajata v predlogu. Kljub določenim kritikam v
               poslanski skupini ocenjujemo, da je določeno področje potrebno urediti, zato predlogu
               ne bomo nasprotovali. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Prehajamo na razpravo o členih in vloženih amandmajih, ki jih bomo
               vodili na podlagi pregleda amandmajev, ta ni dolg, ima en sam predlog, in sicer
               amandma poslanske skupine Slovenske demokratske stranke. Gre za amandma k 2. členu.
               Sprašujem ali želi kdo o njem razpravljati? Prosim, kolega Sok.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. Jaz bi v zvezi s tem amandmajem želel opozoriti samo na eno. V zakonu o
               graditvi objektov je res takšna dikcija, da če organ ne da soglasja, da se smatra, da
               je to soglasje dano. Ampak tam, če se ne motim, je zapisano, da organ, ki vodi
               upravni postopek, lahko potem odloči tako. Torej, ta beseda lahko pa se seveda v
               praksi uporablja in pa izvaja na takšen način, da v kolikor upravni organ, ki
               soglasja ne dobi, odloča, v bistvu ne uporablja te v zakonu o graditvi objektov dane
               možnosti. Enostavno se hoče na takšen način zavarovati, kar je tudi razumljivo. Zato
               jaz mislim, da bi iz tega zornega kota morebiti bilo dobro ta amandma podpreti in v
               tem zakonu o zdravstveni inšpekciji to uzakoniti, se pravi ta 30 dnevni rok, kajti
               sam sem delal v inšpekciji in vem, da je 30 dni dovolj dolg rok, da se soglasje
               bodisi da bodisi odkloni. In sama organizacija dela zdravstvene inšpekcije ne more
               biti, nek izgovor zato, da bi se takšnemu amandmaju nasprotovalo. Jaz predlagam, da
               ta amandma podpremo. Gotovo bo pripomogel k bolj ažurnemu vodenju postopkov, kajti
               včasih se res zgodi, da zaradi tega, ker soglasodajalec ne izda soglasja v nekem
               določenem roku pride do zavlačevanja postopkov, mi pa vemo, da tudi zaradi vstopa v
               Evropsko unijo moramo te postopke čim bolj pospešitiin dejansko olahkotit, da tisti
               investitorji, ki želijo investirati v neko dejavnost čim prej pridejo do ustreznega
               dovoljenja. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Še kdo? Minister mogoče kaj? Prosim.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Spoštovani gospod predsednik in poslanci in poslanke! Seveda zlasti tisti, ki ste
               komentirali in predlagali spremembe v zakonu. Najprej mi dovolite, da se zahvalim za
               zahvalo poslanca gospoda Drobniča, ki je utemeljeno omenil težave ob tem prvem
               zakonu, ki je trčil ob zakon o državni upravi, ampak naj vrnem ta kompliment tudi z
               zahvalo zakonodajnopravni službi parlamenta, ki je opravila pomembno vlogo, da smo ta
               zakon pripravili ustrezno.</p>
               <p>Dovolite mi, da komentiram nekatere pripombe, oziroma predloge, zlasti ta, ki se
               nanaša na amandma k 2. členu. Ta amandma je bil že obsežno komentiran na sami seji
               odbora, zato bom zelo kratek. Kar dva zakona urejata molk organa, in sicer sistemski
               zakon o splošnem upravnem postopku v 209. členu, in pa dva področna zakona, o
               urejanju prostora, in o graditvi objektov. In sicer sta celo strožja kot v
               predlaganem amandmaju. Šteje se za molk organa, ko v 15. dneh ne izda ustreznega
               soglasja.</p>
               <p>Dovolite pa, da rečem nekaj zelo vsebinskega. Ne gre toliko za to, kako z zakonom
               naložimo morda včasih tudi v resnici premalo kadrovsko zastopanim službam, kako naj
               opravljajo svoje dolžnosti, ampak kako lahko tudi z drugimi ukrepi poskrbimo, da
               opravijo svoje naloge v roku, ki ga imajo, in ob tem le lahko rečem, da smo v tem
               zakonu zmanjšali količino potrebnih soglasij. Res je, da so soglasja dobila novo
               vsebino, da v nekaterih elementih postajajo zahtevnejša, da gre tudi za nove
               laboratorije in nove storitve, ki bodo v prihodnosti potrebne, ampak število
               soglasij, ki jih je bilo dobesedno doslejpotrebno pridobiti skoraj za vsako pasjo
               utico, če se smem ekspresivno izraziti, se sedaj količinsko zmanjšuje za dobro
               polovico. Tudi to je garancija in tako mi pravijo sodelavci iz zdravstvene
               inšpekcije, da bodo ta soglasja lahko izdajali v 14. dneh.</p>
               <p>K drugi pripombi, namreč o tem, kakšne vrste laboratorija rabimo na tem občutljivem
               področju, o njihovi kakovosti in nevtralnosti, nepodkupljivosti in marsikaj drugega
               bi lahko na ta račun še omenil, je treba povedati, da tako majhna država, kot je
               Slovenija, ne more razviti lastnih državnih laboratorijev za tako silno številna
               področja kakovosti, ki se nadzirajo. V marsikakšnem primeru, in v prihodnosti bo tega
               še več, se bomo morali zatekati celo k laboratorijem v tujino, in to že delamo. Zato
               mislimo, daje sistem akreditacije, izbora laboratorija, in seveda tudi zamenjave
               laboratorija, če se izkaže ob konkretnem primeru, da ne izpolnjuje svoje naloge,
               boljša garancija, kot da bi ustvarjali lastne državne institucije, ki jih seveda
               znamo z drugimi besedami, ob drugih prilikah, in celo upravičeno, tudi kdaj
               pokritizirati. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Še kdo? Nihče. Prosim.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa gospod predsednik.Samo to bi rad povedal, da je gospod minister omenil
               gospoda Drobniča, ampak prej je šlo za gospoda Brenčiča.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dobro. To bomo šteli za pojasnilo. Še kdo, ki ima pravico, da nastopi v razpravi?
               Potem bomo to točko dnevnega reda zaključili in nadaljevali bomo s predlogom zakona o
               spremembah in dopolnitvah zakona o lekarniški dejavnosti ob 14. uri. O amandmaju pa
               bomo v skladu s časovnim potekom k predlogu zakona o spremembah in dopolnitvah zakona
               o zdravniški inšpekciji odločali danes v okviru glasovanj po 19. uri in 30 minut.</p>
               <p>Do 14. ure, ko bomo začeli obravnavo 12. točke dnevnega reda, predlogu zakona o
               spremembah in dopolnitvah zakona o lekarniški dejavnosti pa odrejam odmor.</p>
               <stage type="time">(Seja je bila prekinjena ob 13.31 uri in se je nadaljevala ob 14.03 uri.)</stage>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Opravičujem se za dvominutno zamudo, ki v tem mandatu presega dosedanjo prakso.
               Običajno ne zamujamo niti minute, ampak dobro, se opravičujem.</p>
               <p>Prehajamo na <title>12. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O LEKARNIŠKI DEJAVNOSTI.</title>
               </p>
               <p>Ta zakon je zboru v obravnavo predložila vlada Republike Slovenije. Z nami je tudi
               minister za zdravje dr. Keber, ki verjetno želi dopolnilno obrazložiti ta predlog
               zakona. Prosim.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Hvala lepa, spoštovani gospod predsednik. Gospe poslanke in poslanci! Predlagani
               amandmaji k zakonu o spremembah in dopolnitvah zakona o lekarniški dejavnosti se
               dotikajo zelo majhnega števila členov in so potrebni zaradi uskladitve z zakonom o
               strokovnih in znanstvenih naslovih ter uskladitve z evropskim pravnim redom, ki
               omogoča izenačevanje diplom, priznavanje diplom in prost pretok oseb med državami
               Evropske unije.</p>
               <p>Na področju lekarniške dejavnosti to pomeni, da v ta zakon prinašamo za diplomante
               fakultete enoten naziv magister farmacije in opuščamo dosedanji naziv diplomirani
               inženir farmacije. Po vsebinski plati pa podaljšujemo študij farmacije s štirih let
               in pol na pet let, pri čemer dosedanje pripravništvo, ki je opuščeno, v obliki
               polletne prakse prenašamo v sam študij, tako da tudi izpolnjujemo zahtevo direktive,
               ne samo o trajanju študija, ampak tudi o razmerju med teoretičnim in praktičnim delom
               študija. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim predsednika odbora za družino, socialno politiko in invalide, da poda
               poročilo. Prosim, gospod Brenčič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa za besedo, gospod predsednik. No, tudi ta predlog zakona je odbor
               obravnaval na 39. redni seji 3.12.2003.</p>
               <p>Člani odbora so poleg besedila predloga zakona prejeli še mnenje zakonodajno-pravne
               službe državnega zbora. Ta je v skladu s poslovnikom proučila navedeni predlog zakona
               z vidika skladnosti z ustavo in pravnim sistemom ter zakonodajno-tehničnega vidika. V
               svojem mnenju je k predlogu zakona oblikovala konkretne pripombe k 1. in 3.
               členupredloga zakona. Razprave o predlogu zakona o spremembah in dopolnitvah zakona o
               lekarniški dejavnosti ni bilo. V nadaljevanju pa so člani odbora prešli na glasovanje
               o posameznih členih predloga zakona in amandmajih, ki so jih do izteka roka v skladu
               s poslovnikom k 1., 3. in 4. členu vložile štiri poslanske skupine koalicije. Člani
               odbora so vložene amandmaje podprli.</p>
               <p>Odbor je v skladu s 128. členom poslovnika državnega zbora tudi izglasoval vse člene
               in v tem smislu je pripravljen dopolnjen predlog zakona. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik odbora. Kolegica Ana Marija Tisovic bo sporočila
               stališča poslanske skupine Nove Slovenije.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa za besedo, gospod predsednik. Spoštovane kolegice in kolegi, spoštovani
               gospod minister s spremstvom! Tudi pri tej noveli zakona o lekarniški dejavnosti, ki
               jo sprejemamo po skrajšanem postopku, gre za, kot smo že slišali, uskladitev z
               evropskim pravnim redom. Ureja področje poklicnih kvalifikacij, strokovnih naslovov
               in pogojev, ki jih mora posameznik izpolnjevati, če želi samostojno opravljati
               lekarniško dejavnost. Na fakulteti za farmacijo je za študijsko leto 2004/2005
               predviden nov študijski program, ki bo vključeval teoretično in praktično
               izobraževanje, ki bo obsegalo vsaj petmesečno prakso lekarne oziroma v bolnišnici pod
               nadzorom njenega farmacevtskega oddelka. Zato bo diplomantom tega študijskega
               programa odpadlo pripravništvo, ki pa bo ukinjeno šele leta 2001, z 31.12.</p>
               <p>Uvaja se tudi nov strokovni naslov <q>"magister farmacije"</q>, namesto dosedanjega
               <q>"diplomiranega inženirja farmacije"</q>.</p>
               <p>Poslanska skupina Nove Slovenije se strinja s skrajšanim postopkom sprejemanja tega
               zakona, in pa ne bo nasprotovala njegovemu predlogu, ker je to v programu za EU
               vključeno.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Cukjati. Stališče poslanske skupine Slovenske demokratske stranke.
               Prosim, kolega Cukjati.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Spoštovani! No, pred seboj imamo nek zakon, ki je bil sprejet
               najprej leta 1992. In deset let se ga nismo nič dotikali. Gre za kvaliteten zakon,
               dober zakon, kratek zakon, jasen zakon. In zakaj je toliko časa zdržal? Zaradi tega,
               ker so ga pripravljali v glavnem tisti, katerih se to tiče, to se pravi farmacevti,
               farmacevtska zbornica. Zato, ker je bil zakon takrat pripravljen v soglasju z
               zbornico. Lani smo prvič spreminjali zakon in še to pravzaprav na zahtevo nekaterih
               uskladitev z Evropsko unijo. Lani, torej točno pred enim letom smo sprejeli v tem
               zakonu spremembo glede strokovnega izpita in slovenskega jezika za tuje državljane
               oziroma za tiste, ki bi eventualno iz Evropske unije prišli k nam, v to naše delovno
               in pravno področje. No, danes zopet spreminjamo zakon, zopet na zahtevo Evropske
               unije. Jaz upam, da ne bomo naslednje leto zopet spreminjali na zahtevo Evropske
               unije. Mislim, da se te zahteve ne spreminjajo iz dneva v dan, in bi verjetno sodilo
               za razbremenitev, v korist razbremenitve tega državnega zbora, da bi to v paketu, vse
               spremembe pri kvalitetnem zakonu, sprejeli.</p>
               <p>No, v našem primeru torej, pri tej spremembi gre za spremembo naziva, za uskladitev
               in sicer zopet se uvaja <q>"magister farmacije"</q>. To je nek, bi rekel star aristokratski
               naziv izpred prve svetovne vojne, ki ga je potem revolucija prepovedala in smo vsi
               postali zdravstveni delavci, in pa seveda inženirji formacije, in podobno. Vendar to
               je treba nekako te nazive uskladiti z Evropo, ki je še vedno tako reakcionarna,
               aristokratska, bi rekel, ki ne pojmuje tekovin revolucije. Se moramo pač prilagoditi,
               in jasno gre samo za neki popravek, in mi temu ne nasprotujemo, bomo zakon podprli,
               bi bilo pa dobro, če bi se ob dogodkih glede tega zakona, predvsem glede njegove
               veljavnosti in brezhibnosti, vendarle skušali nekaj naučiti, kako se zakoni pišejo.
               Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolegica Silva Črnugelj bo predstavila stališče poslanske skupine
               Združene liste socialnih demokratov, za njo je kolega Brenčič.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala lepa za besedo, gospod predsednik. Lepo pozdravljeni člani ministrstva za
               zdravje, dragi kolegi in kolegice.</p>
               <p>Danes obravnavamo zakon o spremembah in dopolnitvah zakona o lekarniški dejavnosti,
               in sicer po skrajšanem postopku, saj ta zakon predstavlja enega izmed verige
               tehničnih zakonov, ki nam ga je v proceduro posredovala vlada oziroma ministrstvo za
               zdravje, zaradi usklajevanja s pravnim redom Evropske unije.</p>
               <p>Spremembe zakona usklajujejo uporabo strokovnega naslova magister farmacije ter
               usklajujejo določbe ob pripravništvu za magistra farmacije, ki se bodo v
               univerzitetni študij vpisali leta 2004, 2005 ali tudi kasneje. Zakon seveda pomeni
               tudi uskladitev s pravnim redom Evropske unije na področju urejanja poklicnih
               kvalifikacij in pogojev, ki jih mora izpolnjevati posameznik, da lahko samostojno
               opravlja dejavnost. Zakon v svojem 1. členu uvaja oziroma nadomesti besedilo
               <q>"diplomirani inženir farmacije"</q> z besedo <q>"magister farmacije"</q>, določa pogoj za
               urejanje zdravstvene dejavnosti oziroma samostojno opravljanje dela po končanem
               študiju v farmaciji in opravljanju strokovnega izpita. Določi trajanje pripravniške
               dobe, ki traja 9 mesecev za inženirja farmacije in 6 mesecev za farmacevtske tehnike.
               Predlog zakona bo poslanska skupina Združene liste socialnih demokratov v celoti
               podprla.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Brenčič, bo predstavil stališče Slovenske ljudske stranke.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. Temu predlogu zakona ni kaj dodati, praktično to je predlog tega zakona
               zgolj uskladitev, mi pravimo, z drugimi zakoni, ampak upajmo v poslanski skupini, da
               je to dokončna ali zadnja uskladitev z direktivami Evropske unije, ker tudi na tem
               temelju, oziroma, to kar spreminjamo v tem zakonu, smo že v predhodno spremenili tudi
               v drugih zakonih, zaradi uskladitve zakonodaje. Tako da, mi bomo predlog podprli.
               Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Gasparini, poslanska skupina LDS.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa, predsednik. Predlog zakona o spremembi in dopolnitvi zakona o lekarniški
               dejavnostih, ki ga je po skrajšanem postopku predložila vlada pomeni le uskladitev z
               zakonom o strokovnih in znanstvenih naslovih in s sklepom o uskladitvi pridobljenih
               strokovnih in zdravstvenih naslovov. V teh dveh predpisih sta strokovna naslova
               diplomirani farmacevt in diplomirani inženir farmacije izenačena z naslovom mag.
               farmacije. S predlaganimi spremembami in dopolnitvami v zakonu se torej usklajuje
               uporaba strokovnega naslova mag. farmacije ter določbe v pripravništvu za mag.
               farmacije, ki se bodo na univerzitetni študij vpisali v študijskem letu 2004/2005 ali
               kasneje. Za drugo obravnavo na odboru za zdravstvo smo v poslanski skupini LDS,
               skupaj s koalicijskimi partnerji, pripravili amandmaje v skladu z mnenji
               zakonodajno-pravne službe, ki so bili vsi sprejeti. Ker predlog zakona prinaša zgolj
               manj zahtevne spremembe in dopolnitve, in je usklajen z mnenjem pravne službe
               državnega zbora, ga bomo v poslanski skupini podprli.</p>
               <p>Naj mi bo dovoljeno moje mnenje, ker je dr. Cukjati nekaj rekel, kako je ta zakon
               bil dobro pripravljen, in sedaj, ker nismo menjali, moram ga opozoriti na to, da ni
               samo lekarniška zbornica sodelovala pri ustvarjanju tega zakona, ampak je tudi urad
               za zdravila, ministrstvo za zdravstvo in nekateri poslanci, ki smo tu sedeli, in smo
               sedeli tudi na uradu za zdravila, in smo s skupnimi močmi prišli do tega zakona.
               Mislim, da ni treba samo zbornico pohvaliti in tako naprej. Da se tu meša neka
               revolucija, vemo katere revolucije mislim, da nima nobenega smisla. Izkoristi vsako
               priliko, da se nekdo podtakne tukaj nekaj, mislim, da to ne spada v lekarniško
               dejavnost.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, če smemo pri kakšnem zakonu pričakovati, da o tem ne bomo govorili se mi
               zdi, da smemo domnevati, da ne bomo diskutirali o tem. Kolega Peče.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Vse poslanske skupine so izrazile enako stališče, skratka, da bodo zakon podprli.
               Tudi v nacionalni stranki ga mislimo. Roko na srce, gre za v bistvu posnemanje
               direktive Evropske unije, kar pomeni, da se bo posledično podaljšal študij štirih in
               pol let na pet let, in da se bo struktura študija malenkostno dopolnila.</p>
               <p>Po naši oceni pa je smiselno, bolj kot o sami vsebini zakona, ki v bistvu niti ni,
               saj govorimo samo o dveh členih in spremembi naziva, bilo smiselno razmisliti, da bi
               tovrstna opravila, torej ta del zakonodajnega postopka, kadar gre za take spremembe,
               lahko prepustili vladi, seveda, v kolikor bi imeli drugačno sistematizacijo pisanja
               in pa sprejemanja zakonov.</p>
               <p>Rad pa bi s tega mesta, ker se ne mislimo okoli tega zakona več oglašati, izrazil
               samo kritiko na Vlado Republike Slovenije, sedaj ne vem, ali zakona niste
               pripravljali resno, ali pa ste toliko nesposobni, da v dveh členih naredite same
               napake. S tega mesta prosim, če vzamete to kot kritiko, in drugič date državnemu
               zboru predlog zakona, na katerega, seveda, v kolikor bo zakon z dvema členoma, kot je
               ta, ne bo imela ne strokovna služba državnega zbora pripombe, in ga ne bo potrebno
               spreminjati na odboru. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želi vlada še kaj dodati v tej diskusiji? Če ne, bom to razpravo zaključil, s tem
               tudi drugo obravnavo predloga zakona. Amandmajev ni bilo vloženih, tako, da o njih
               tudi ni mogoča razprava. S tem bomo prekinili to točko dnevnega reda, dokončali pa jo
               bomo danes v okviru glasovanj ob 19.30 uri. Naslednja točka se bo začela ob 14.35 uri
               to bo 13. točka dnevnega reda, in sicer obravnava predloga zakona o spremembah in
               dopolnitvah zakona o zdravstveni dejavnosti. Do takrat bom razpravo oziroma sejo
               prekinil.</p>
               <stage type="time">(Seja je bila prekinjena ob 14.19 uri in se je nadaljevala ob 14.36 uri.)</stage>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovani poslanci, spoštovane poslanke, predstavniki in predstavnice ministrstva.
               Lep pozdrav vsem.</p>
               <p>Prehajamo na <title>13. TOČKO DNEVNEGA REDA, TO JE NA OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O ZDRAVSTVENI DEJAVNOSTI, SKRAJŠANI
               POSTOPEK.</title>
               </p>
               <p>Predlog zakona je v obravnavo zboru predložila Vlada Republike Slovenije. Besedo
               dajem predstavniku vlade za dopolnilno obrazložitev predloga zakona. Minister za
               zdravje gospod dr. Dušan Keber, izvolite.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Hvala, gospa predsedujoča. Gospe poslanke in poslanci. Zakon o spremembah in
               dopolnitvah zakona o zdravstveni dejavnosti je pripravljen, zaradi potreb
               prilagajanja pravnemu redu Evropske unije, v večini svojih členov. Med tem ko v
               določilih o delovnem času za zdravstvene delavce in zdravstvene sodelavce opredeljuje
               izjeme, ki so potrebne v zvezi z zakonom o delovnih razmerjih, ki smo ga sprejeli
               pred dvema letoma.</p>
               <p>Posamezne rešitve v tem, oziroma področja, ki jih zakon ureja, so občasno opravljanje
               zdravstvenih storitev, državljanov v drugih državah članic v Republiki Sloveniji, to
               gre za zdravstvene storitve, ki se opravljajo krajši čas, in kjer je potrebno o tem
               obvestiti ministrstvo oziroma pristojno zbornico. V zvezi z ureditvijo delovnega časa
               za zdravstvene delavce in zdravstvene sodelavcezakon sledi rešitvam, ki jih je
               poprej, so prinesle spremembe zakona o zdravniški službi, in sicer glede začetka
               dela, omejitve nadurnega dela na osem ur na teden, kar je potrebno zagotoviti vsaj v
               štirih mesečnih obdobjih. Potem dnevnega in tedenskega počitka, tako da se omogoča
               tudi nepretrgano delo do 32 ur in pa dežurne službe, kjer se loči efektivne in
               neefektivne ure glede plačila. Naj v zvezi s tem omenim, da smo imeli obsežne
               razprave na to temo tudi pri prej citiranem zakonu o zdravniški službi, in naj
               napovem, da morda te razprave nas čakajo tudi v bližnji prihodnosti, ker tudi na
               ravni Evropske unije potekajo obsežne razprave, prav na področju zdravstvene
               dejavnosti, ali ne bo potrebno spremeniti direktiv na tem področju.</p>
               <p>Tretji sklop sprememb je podoben tistemu, ki sem ga pri prejšnjem zakonu navedel v
               zvezi s študijem farmacije, namreč ukinja se pripravništvo za diplomirane medicinske
               sestre, diplomirane babice, in študijski program se ustrezno širi, tako da dobiva
               ustrezno praktično usposabljanje, in s tem odpade potreba po dodatnem pripravništvu.
               Hkrati pa študij postane ustrezno dolg in tudi razmerje med teoretičnim in praktičnim
               poukom je primerno. Naprej, v naslednjem sklopu se določa podlaga za sprejem seznama
               dokazil kvalifikacij za diplomirane medicinske sestre, diplomirane babice, magistre
               farmacije, ki svojo kvalifikacijo pridobijo v državi članici Evropske unije in poleg
               teh držav še v Norveški, Islandiji, Lihtenstain in pa Švici. Gre za sezname na
               podlagi katerih se bo osebam s temi poklici priznala njihova kvalifikacija za
               opravljanje poklica na področju naše države. Opredeljuje se tudi vodenje registra za
               diplomirane medicinske sestre, diplomirane babice in mag. farmacije, ki jih bo ta čas
               do razrešitve pravnega vprašanja, ki je pred ustavnim sodiščem vodilo ministrstvo, v
               nadaljnji fazi pa bodo te registre vodile ustrezne zbornice oziroma združenja.</p>
               <p>In na koncu še priznavanje kvalifikacij višjim medicinskim sestram in mag.
               farmacije, ki ne izpolnjujejo zahteve za opravljanje poklica skladno z zahtevami
               pravnega reda evropske unije. Gre za prehodno obdobje, oziroma za tiste, ki so
               pridobili kvalifikacije po sedaj veljavnih pravilih. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predlog zakona je obravnaval odbor za zdravstvo, delo, družino, socialno
               politiko in invalide, kot matično delovno telo. Besedo dajem predsedniku odbora,
               gospodu Stanislavu Brenčiču.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Odbor državnega zbora za zdravstvo, delo, družino, socialno politiko in invalide je
               tudi ta predlog zakona obravnaval na 39. redni seji dne 3.12. Pri delu odbora so
               sodelovali predstavniki predlagateljev z državnim sekretarjem v ministrstvu za
               zdravje, mag. Simonom Vrhuncem, predstavniki državnega sveta, predstavniki
               zakonodajno-pravne službe, zdravniška zbornica, Fides, Sindikat zdravnikov in
               zobozdravnikov Slovenije, Zbornica za zdravstveno nego Slovenije in Zbornica
               fizioterapevtov Slovenije ter sindikat medicinskih sester in zdravstvenih tehnikov
               Slovenije. Odbor je k predlogu zakona prejel mnenje zakonodajno-pravne službe ter
               mnenje komisije državnega sveta Republike Slovenije za družbene dejavnosti.
               Zakonodajno-pravna služba je navedeni predlog zakona proučila z vidika skladnosti z
               ustavo in pravnim sistemom ter zakonodajno-tehničnega vidika in podala pripombe k 1.,
               8. in 14. členu.</p>
               <p>Obširna razprava se je na odboru odvijala pri 4. členu in vloženem amandmaju ter pri
               predlogih za amandmaje odbora, ki določajo časovno obdobje, v katerem se upošteva
               časovno omejitev delovnega časa prek polnega delovnega časa, kot povprečno delovno
               obveznost. Člani odbora so podprli predlog, da to obdobje ne sme biti daljše ob 4
               mesecev. Prav tako so sprejeli predlog za amandma odbora, da mora biti iz soglasja
               razvidno tedensko število ur, s katerim še soglašajo delavci v zdravstveni
               dejavnosti, soglasje pa mora biti pisno.</p>
               <p>V okviru razprave o 5. členu predloga zakona in predlaganih amandmajih je bilo
               izpostavljeno stališče, da delitev dežurstva na efektivne in neefektivne ure nima
               podlage v delovno-pravni zakonodaji in da vse ure dežurstva vštevajo v delovno dobro
               oziroma delovni čas.</p>
               <p>V okviru daljše razprave o 8. členu in predlogu za amandma odbora so ostala odprta
               vprašanja glede podelitve javnih pooblastil za vodenje registra zdravstvenih
               delavcev, in pooblastila za izdajo dovoljenj za samostojno delo medicinskim sestram
               in babicam zbornici zdravstvene nege. Dejansko zbornica zdravstvene nege vodi
               register za 98% vseh zaposlenih v zdravstveni negi, in že 10 let, in ima kodeks etike
               medicinskih sester in zdravstvenih tehnikov Slovenije, kakršnega pozna Evropska
               unija. Člani odbora so se strinjali, da bi bilo potrebno do obravnave predloga zakona
               na plenarnem zasedanju ta vprašanje še dodatno proučiti in po potrebi pripraviti
               ustrezne amandmaje.</p>
               <p>Poslanska skupina Slovenske nacionalne stranke je odboru predlagala predloge za
               amandmaje k 6., 7., 8. in 14. členu, vendar jih odbor ni povzel. V okviru razprave o
               posameznih členih predloga zakona in vloženih amandmajih je odbor sprejel vse vložene
               amandmaje. K amandmajuk 11. členu pa je oblikoval in sprejel amandma na amandma. Po
               razpravi je odbor za zdravstvo, delo, družino, socialno politiko in invalide
               oblikoval tudi svoje amandmaje, in sicer sedem amandmajev k 4. členu, amandma k 5.
               členu, amandma k 9. in 11. členu.Odbor je sprejel oziroma potrdil tudi vse člene
               predloga zakona, vse kar je odbor sprejel je sestavni del dopolnjenega predloga
               zakona. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali bomo v nadaljevanju stališče poslanskih skupin. Najprej nam bo
               stališče poslanske skupine Nove Slovenije predstavila gospa Marija Ana Tisovic.
               Izvolite.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa za besedo gospa podpredsednica. Spoštovani minister in njegovi pomočniki,
               spoštovane kolegice in kolegi! Tudi ta novela prinaša uskladitev s pravnim redom
               evropskih skupnosti. Ureja namreč občasno opravljanje zdravstvenega poklica
               državljanov iz drugih držav članic EU. Zagotavlja jim enak položaj kot našim
               državljanom, tako v pravicah kot v dolžnostih, odgovornostih ter spoštovanju
               poklicnega obnašanja. Ureja tudi medsebojna priznavanja kvalifikacij med drugimi
               članicami ali državo s katero je EU sklenila sporazum o vzajemnem priznavanju
               kvalifikacij. Novelo ureja tudi področje delovnih razmerij zdravstvenih delavcev. Po
               uveljavitvi zakona o delovnih razmerjih, ki ne vsebuje posebnih določb za delavce v
               zdravstveni dejavnosti, je potrebno to vsebino urediti v posebnem zakonu. V noveli so
               definirani: dežurstvo, stalna pripravljenost in način zagotavljanja neprekinjenega
               nudenja medicinske pomoči za zdravstvene delavce in sodelavce, kot je že to urejeno
               za zdravnike in zobozdravnike v zakonu o zdravniški službi. Novela prinaša tudi
               spremembe za študijsko leto 2004/2005 v študijskih programih za diplomirane
               medicinske sestre, diplomirane babice in magistre farmacije. Predvsem na področju
               razmerja med teoretičnim in praktičnim delom programov. Zato pa ukinjajo s koncem
               leta 2010 tudi njihovo pripravništvo. Zaradi uskladitve z evropskim pravnim redom
               tako namesto diplomiranega inženirja farmacije se uvaja kvalifikacija magistra
               farmacije. To je strokovni naziv. Vsi ti popravki so potrebni zaradi našega
               skorajšnjega članstva v EU. Zato tem spremembam in dopolnitvam v poslanski skupini
               Nove Slovenije ne bomo nasprotovali.</p>
               <p>Moramo pa povedati, da se ne strinjamo z delom ministrstva za zdravje. Popravke
               zakonov dobimo v državni zbor v zadnjem trenutku. Velikokrat so slabo pripravljeni in
               to ministrstvu gotovo ne daje dobre ocene. Poleg tega pa vemo, da je zakon o
               zdravstveni dejavnostipotreben poglobljene vsebinske prenove, predvsem na področju
               zdravstvene nege in še kje bi se našlo. Vendar izgleda, da na ministrstvu za zdravje
               ne najdejo dovolj časa, da bi se pisanja tega zakona lotili, da bi uredili vsa
               področja. V državnem zboru se prevečkrat srečujemo s krpanjem zakonov, zato se
               sprašujem, kako dolgo se bo omenjeno ministrstvo še posluževalo take prakse, saj
               vemo, da stara zakrpana obleka ne more več služiti tako kot nova.</p>
               <p>V poslanski skupini zakonu, ki prihaja v državni zbor po skrajšanem postopku in ker
               se prilagaja evropskim standardom, ne bomo nasprotovali. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Stranke mladih Slovenije nam bo predstavil
               gospod Marko Diaci. Izvolite.</p>
            </sp>
            <sp who="SDZ3:DiaciMarko">

               <speaker>MARKO DIACI:</speaker>

               <p>Hvala za besedo, gospa podpredsednica. Spoštovani minister, spoštovani prisotni!
               Veseli nas, da je končno pred nami tudi zakon, ki med drugim ureja delovni čas tudi
               za medicinske sestre, zdravstvene tehnike, babice in vse ostalo zdravstveno osebje.
               Upravičeno se sindikat zdravstvenih delavcev lahko jezi na vlado. Medtem ko smo na
               pritisk zdravnikov po hitrem postopku sprejeli spremembe zakona o zdravniški službi,
               ker smo prilagodili delovni čas zdravnikov novi delovni zakonodaji in pri tem
               upoštevali tudi želje zdravnikov. Žal pa se je tu ponovno izkazalo, kdo ima v tej
               državi moč in kdo ne. Več mesecev je trajalo, dokler nismo dobili na mizo tudi tega
               predloga zakona, ki ureja delovni čas in pravice zdravstvenega osebja, ki iz tega
               izhajajo. A menimo, da je krivda za to predvsem v prilagajanju evropskim direktivam,
               kot pa pretirana skrb vlade za te delavce.</p>
               <p>Področje zdravstvene oskrbe je eno od specifičnih področij z vidika delovnih
               kategorij. Zdravstvena oskrba mora biti zagotovljena 24 ur dnevno. Zaposleni v tej
               dejavnosti pa se ukvarjajo s človekovo največjo dobrino, zdravjem, zato ljudje od
               njih pričakujemo nadčloveške napore, da so vedno razumevajoči, sočutni, prijazni,
               pripravljeni pomagati in smo na njihovo ravnanje in obnašanje še posebej občutljivi.
               Delavec pa lahko izpolnjuje te kvalitete le, če ima poleg delovnega časa dovolj časa
               še za počitek in družino. Za nemoteno delo zdravstvene oskrbe v državi pa je pomembno
               tako delo zdravnikov kot tudi ostalih zdravstvenih delavcev. Učinkovitega dela
               zdravnikov brez pomoči medicinskih sester, zdravstvenih tehnikov in ostalega osebja
               si ni moč predstavljati. Zato je bilo še toliko bolj nenavadno ravnanje vlade, ko je
               predlagala spremembo zakona o zdravniški službi in s tem spreminjala delovni čas za
               zdravnike, ostalo osebje pa je ostalo na istem.</p>
               <p>Menimo, da bo ta zakon ustrezno prilagodil delovni čas osebja delovnemu času
               zdravnikov, brez da bi bile kršene delavčeve pravice. Pri dosedanji razpravi se je
               pokazalo, da je še kar nekaj tem, ki jih je treba v zdravstveni zakonodaji dodelati,
               zbornice raznih zdravstvenih poklicev, nadzor nad opravljanjem dejavnosti, varovala
               pri samostojnem opravljanju raznih zdravstvenih poklicev in podobno. Upamo, da se bo
               vlada resno lotila teh perečih tem in s tem končala že večletno neuspešno
               prizadevanje posameznikov in združenj po ureditvi naštetih področij.</p>
               <p>Poslanci Stranke mladih Slovenije bomo predlagani zakon podprli, saj menimo, da bo
               končno uredil in uskladil delovne pogoje tudi za ostale medicinske poklice. Hvala.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske demokratske stranke bo predstavil
               gospod France Cukjati, izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Spoštovani!</p>
               <p>No, pred seboj imamo spremembo zakona o zdravstveni dejavnosti. Del teh sprememb
               temelji na poskusu uskladitve z evropsko zakonodajo oziroma z zahtevami pristopne
               pogodbe, del sprememb pa temelji na neki viziji ministra, kako naj bi se te stvari
               uredile. Ne te stvari, ki jih Evropa zahteva, ampak naše slovenske razmere. In v tem
               delu so stvari nekako čudno zastavljene. Samo dva primera bi navedel. Zapisal naj bi
               se nov 52.a člen. In v tem členu naj bi med ostalim bilo zapisano, citiram: <q>"Kadar je
               delo zdravstvenih delavcev in zdravstvenih sodelavcev ozko povezano z delom
               zdravnika, se začetek njihovega delovnega časa prilagodi delovnemu času zdravnika."</q>
               In tu se sprašujem: Kako pa je z laboratorijem? Verjetno bi moral tudi minister
               napisati, da se mora laboratorij prilagoditi delovnemu času ambulant. Pacienti,
               namreč iz ambulante želijo iti neposredno v laboratorij. In dalje, verjetno čistilke,
               saj čistilke, medtem ko je ambulanta odprta, ne morejo delati. In bi bilo treba
               zapisati, da se mora tudi delovni čas čistilk prilagoditi delovnemu času
               zdravnika.</p>
               <p>Kaj pa vratar in telefonist? Ja, gremo naprej. Naprej v tem zakonu piše: "V zunaj
               bolnišnični dejavnosti, namenjeni storitvam za uporabnike, to je namreč v ambulantni
               dejavnosti, mora najmanj petina delovnega časa potekati po šestnajsti uri. Katerega
               delovnega časa? Zdravnika, sestre, čistilke, telefonista<gap n="..."/> Zakaj delovni čas vseh
               zdravnikov, vsakega zdravnika posebej po šestnajsti uri. Zakaj ne bi direktor po
               svoje razporedil ljudi?</p>
               <p>Dalje. V naslednjem odstavku pravi člen, da se zaradi čim večje izkoriščenosti
               prostorov in opreme lahko razporejajo delavci v izmenah. Ja, ljubi bog! Ali mora to
               zakon določati, da se lahko razporejajo v izmenah? In še celo naprej, da lahko v
               posebnih primerih začne delo pred osmo uro. Ja, pa marsikatero delo mora ob sedmih
               začeti, pa vratar mora biti dve uri prej tam. To so stvari, ki ne sodijo v zakon. Ne
               sodijo v zakon, to je ena osnovnih napak ministrove vizije, kako urejati zdravstveno
               varstvo. Namreč, zakaj sem omenil pri zakonu o lekarniški dejavnosti kot zelo dober.
               Tudi lekarne imajo dežurstva, tudi lekarne imajo vse te stvari, pa ni tega nič notri,
               nič notri, kako naj delajo, nič. Kako naj bo zaposlena čistilka, sodelavec,
               zdravstveni sodelavec in podobno. Mislim, da bi zakon lahko kvečjemu določil
               odpiralni čas ambulant. To morda, tako kot odpiralni čas trgovin. Kaj se bo pa
               znotraj delalo, pa vendar prepustimo direktorju in temu slavnemu menedžmentu.
               Vsekakor, tukaj je velik spodrsljaj in bolj podrobno bomo pisali, čez nekaj let
               oziroma že naslednje leto bo treba to dopolniti ali pa črtati, kajti to, če bi se
               striktno držali teh določb, stvari ne morejo funkcionirati.</p>
               <p>Naslednja zadeva, ki je tudi na nek način vprašljiva, je v 7. členu in sicer govori
               o poklicih. 7. člen govori o naših poklicih, 8. pa o Evropski uniji. In tukaj med
               našimi poklici za Slovenijo od Slovencev za Slovenijo so navedeni samo diplomirana
               medicinska sestra, diplomirana babica in magister farmacije. Kaj pa fizioterapevti,
               delovni terapevti, inženirji laboratorijske medicine, klinični psihologi ali to ne
               bodo več samostojno poklici? To bo potegnilo strahotne posledice v kadrovski politiki
               slovenskega zdravstva. Ali se minister tega zadeva? V obrazložitvi teh posledic ni
               navedeno. Žal mi je čas iztekel, več, oziroma kakšno minuto bom imel še pri
               amandmaju. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov bo
               predstavila gospa Silva Črnugelj. Izvolite.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Gospa predsednica, lepo pozdravljeni predstavniki ministrstva za zdravje, lepo
               pozdravljeni kolegi in kolegice. Danes obravnavamo zakon o spremembah in dopolnitvah
               zakona o zdravstveni dejavnosti, katerega je vlada vložila v postopek po skrajšanem
               postopku.</p>
               <p>Spremembe so bile predlagane, zato ker zakon ni dosedaj dovolj jasno in natančno
               opredeljeval dežurne službe in stalne pripravljenosti, kar je omogočalo različne
               možne interpretacije o delovnem času, zlasti pa zlorabe. Tudi tako nenatančno
               opredeljena definicija je povzročala vrsto sporov, konfliktov pri obračunavanju in
               izračunu urnih postavk za izplačilo plač, pa tudi v nekaterih situacijah nezakonito
               delovanje nekaterih oddelkov v posameznih bolnišnicah. Zlasti je tako opredeljena
               dežurna služba povzroča številne spore med delodajalci in delojemalci. S predlagano
               spremembo zakona se mnogo bolj podrobneje in natančneje določi dežurna služba, in
               sicer tako, da se čas dežurstva deli v čas, ko zdravstveni delavci ali zdravstveni
               sodelavec opravlja delo very efektivno in na čas, ko je zdravstveni delavec ali
               zdravstveni sodelavec v pripravljenosti na delovnem času neefektivno delo. Pričujoča
               predlagana sprememba zakona še posebej ureja tudi obremenitve dela preko polnega
               delovnega časa, ki v skladu z direktivo Evropske unije ne sme presegati v povprečju
               osem ur tedensko.</p>
               <p>Ta omejitev se lahko preseže le s soglasjem delavca ali zdravstvenega sodelavca.
               Glede na dejstvo, da je zakon, ki ga danes obravnavamo, preživel že dve pomembni
               spremembi, ki sta obravnavali podobno problematiko, v poslanski skupini Združene
               liste socialnih demokratov, pričakujemo, da bo pričujoče spremembe glede na izredno
               veliko soglasje doseženo med socialnimi partnerji to pot vendarle sprejete in
               zaživele tudi v praksi. Dopolnjen predlog zakona opredeljuje tudi institut občasnega
               opravljanja zdravstvenih storitev, ko zdravstveni delavec, državljan, član, državljan
               države članice EU, ki zdravstveno dejavnost opravlja na območju druge države članice
               EU in želi v Republiki Sloveniji začasno opravljati zdravstvene storitve določa, da
               mora pred pričetkom občasnega opravljanja zdravstvene storitve to prijaviti na
               ministrstvu pristojnem za zdravje oziroma pristojni zbornici, če ta in seveda ima
               javno pooblastilo za vodenje registra. V poslanski skupini Združene liste socialnih
               demokratov menimo, da je taka uskladitev zakonodaje zelo pomembna, saj izenačuje
               možnosti članic in državljanov članic Evropske unije za opravljanje zdravstvenih
               storitev z enakimi pravicami in obveznosti kot drugimi državami Republike Slovenije.
               Za nas je zelo pomembno, da zdravstveni delavci in zdravstveni sodelavci delajo v
               mreži javne zdravstvene službe, ki je redno nadzorovana in načrtovana, da pa je
               delovni čas, ki ga opravlja, enakomerno ali neenakomerno razporejen v delovnem času
               glede na potrebe, ki izhajajo iz prostora. Delovni čas se prilagaja delovnemu času
               zavoda oziroma delovnem času vseh zaposlenih, pa tudi prilagaja se delovnemu času
               zdravnika. Zakon tudi določa, da v zunaj bolnišničnih dejavnostih mora biti namenjeno
               storitvam za uporabnike najmanj petina delovnega časa in ta dejavnost mora potekati
               po 16. uri. Zakon tudi podrobneje določa kvalifikacijo ostalih in naziva ostalih
               zdravstvenih delavcev kot so medicinske sestre, diplomirana babica, magister
               farmacije, in opredeljuje katere podatke mora posredovati v register in način hrambe
               ter teh podatkov, in kako jih poseduje vsem tistim, ki jih potrebuje za službene
               namene bodisi v državi ali v tujini. Glede na to, da je predlog tega zakona doživel
               dosti odmevov, pa tudi pozitivne odmeve, smo se v poslanski skupini Združene liste
               socialnih demokratov odločili, da pričujoči zakon z amandmaji podpremo. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske ljudske stranke bo predstavil
               gospod Stanislav Brenčič. Izvolite.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa za besedo, gospa podpredsednica, še enkrat. S predlogom sprememb in
               dopolnitev zakona, ki ga sedaj obravnavamo, si v določenih zdravstvenih dejavnostih,
               vsaj kar se tiče opravljanja pripravništva in pa za predpristopno pogodbo k Evropski
               uniji, o prostem pretoku storitev prevzetih obveznosti, opravijo še zadnje uskladitve
               s pravnim redom Evropske unije.</p>
               <p>V poslanski skupini Slovenske ljudske stranke pa razumemo, kot bi skoraj lahko temu
               rekli, temeljni cilji in namen predloga zakona, predvsem urejanje in opredeljevanje
               delovnega časa zdravstvenih delavcev in sodelavcev, zaradi zagotavljanja
               neprekinjenega obsega zdravstvenega varstva, kar tudi sicer sovpada s sprejetimi
               direktivami Evropske unije. Vendar pa se predlagane rešitve povsem nepoistovetijo s
               temeljnimi določbami v zakonu o delovnih razmerjih, predvsem v ureditvi dežurne
               službe. In s tem na opredelitvi časa dežurstva na efektivni in neefektivni čas, kar
               povzroča s strani zaposlenih številne ugovore. V poslanski skupini Slovenske ljudske
               stranke obžalujemo, da se predlagatelj v vsej vsebini sprememb, če nič drugega že
               zaradi temeljnih dveh načel, ki postajata sestavni del v življenju v Evropski uniji,
               gledano skozi urejanje medsebojnih združenih razmer, to pa sta partnerstvo in
               subsidiarnost, ni močneje poslužil in ni vzpostavil pristnega in potrebnega dialoga s
               posameznimi institucijami, ki so v sistemu zdravstvene dejavnosti vzpostavljene, in
               prepustil vsaj del tega, kar tu urejuje, notranji samoorganizaciji posamezne
               inštitucije.</p>
               <p>Poslanska skupina Slovenske ljudske stranke bo predlog dopolnjenega zakona, ki je
               svojo obličnost skozi številne argumente tako na strani zakonodajno-pravne službe
               državnega zbora, kakor s strani številnih in v diskusiji prisotnih inštitucij s
               področja zdravstvene dejavnosti, precej spremenil v odnosu na izhodiščni predlog,
               podprli. Vendar pa ponovno pričakujemo, da bo ministrstvo za zdravje pripravilo
               temeljitejše spremembe zakona o zdravstveni dejavnosti, in podrobno doreklo poglavje
               zborničnega organiziranja posameznega zdravstvenega področja. Podprli bomo tudi
               amandmaje štirih poslanskih skupin, čeravno zgolj zaradi nam podanih oziroma
               predstavljenih dodatnih podatkih o potrebnem dodatnem obsegu finančnih obveznosti s
               strani državnega proračuna, če bi v besedilu zakona ostali na odboru sprejeti
               nekateri amandmaji. Vendar pa tudi v tem primeru pričakujemo predlog drugačne
               ureditve, za kar pa je prav gotovo odgovorno ministrstvo za zdravje in po nekakšnem
               zagotovilu pristopa tudi k razreševanju to predmetnega problema. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanskega kluba Liberalne demokracije Slovenije bo predstavil
               gospoda Mario Gasparini. Izvolite.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa, gospa podpredsednica. Minister, sekretarka, sekretarji, kolegi in
               kolegice! Predlog zakona o spremembi in dopolnitvi zakona o zdravstveni dejavnosti,
               ki ga je po skrajšanem postopku v parlamentarno proceduro vložila vlada, dopolnjuje
               veljavni zakon v zvezi z delovnim časom zdravstvenih delavcev in zdravstvenih
               sodelavcev, kar do sedaj veljavni zakon ni določal. Usklajuje pa se tudi z evropskim
               pravnim redom.</p>
               <p>Nov zakon o delovnih razmerjih omogoča, da se lahko delovna razmerja uredijo,
               predvsem v zdravstvu, tudi v posebnem zakonu. Skladno s tem smo uredili delovni čas
               za zdravnike in zobozdravnike v zakonu o zdravniški službi, katerega spremembe in
               dopolnitve smo sprejeli lansko leto poleti v začetku letošnjega leta. Razlogspremembe
               in dopolnitev veljavnega zakona o zdravstveni dejavnosti vidi predlagatelj v tem, da
               v zakonu ni dovolj natančno opredeljena dežurna služba in stalna pripravljenost, kar
               omogoča različne interpretacije o delovnem času, o pravicah predvsem, ki iztega
               izhajajo in o plačilih za tovrstna dela.</p>
               <p>V poslanski skupini LDS se s tem strinjamo, saj je potrebno zakon o zdravstvenih
               dejavnostih uskladiti z zakonom o zdravniški službi. Predlagateljev cilj, urejanje
               delovnega časa zdravstvenih delavcev in zdravstvenih sodelavcev, je torej v
               prilagoditvi delovnega časa zdravnikov zaradi zagotavljanja neprekinjenega
               zdravstvenega varstva ter ureditve delovnega časa tako, kot ga ureja direktiva
               Evropske unije. S predlagano spremembo zakona se torej podrobneje določi dežurno
               službo. V skladu z evropskim pravnim redom se čas dežurstva v celoti všteva v delovni
               čas, plačilo za dežurstvo pa je odvisno od obsega delovne obremenitve zdravstvenega
               delavca ali zdravstvenega sodelavca. Pripravljenost, ko delavec ni na delovnem mestu,
               pa pomeni, da mora biti zdravstveni delavec ali zdravstveni sodelavec zaradi pomoči
               zdravniku in zdravstvenemu timu ali zaradi svetovanja stalno dostopen.</p>
               <p>Sprememba zakona posebno ureja tudi obremenitve dela prek polnega delovnega časa, ki
               v skladu z direktivo ne sme presegati v povprečju osem ur tedensko. Ta omejitev se
               lahko preseže le s soglasjem zdravstvenega delavca ali zdravstvenega sodelavca.</p>
               <p>Spremembe zakona so potrebne tudi zato, ker dosedanji študijski programi za
               diplomirane medicinske sestre, diplomirane babice in magistre farmacije niso v skladu
               z direktivami, ki določajo minimalne pogoje izobraževanja za pridobitev kvalifikacij
               za opravljanje poklica, zato se bodo v študijskem letu 2004/2005 spremenili. Zato se
               s predlagano spremembo ukinja pripravništvo za diplomirane medicinske sestre,
               diplomirane babice in magistre farmacije, ki se bodo v visokošolski študij vpisali v
               študijskem letu 2004/2005 ali kasneje, hkrati pa se spreminjajo študijski programi.</p>
               <p>Ker bo zakon o zdravstveni dejavnosti s pristopom Republike Slovenije k Evropski
               uniji veljal tudi za druge državljane držav članic Evropske unije, je uvedeno novo
               poglavje o zdravstvenih delavcih, ki imajo v Evropski uniji pridobljeno kvalifikacijo
               z naslovi magister farmacije, diplomirana medicinska sestra in diplomirana babica.</p>
               <p>Po številnih posvetovanjih smo v poslanski skupini LDS predlog zakona ocenili kot
               nujno uskladitev z zakonom o zdravniški službi, da ne bi prihajalo do različnih
               interpretacij. Poleg tega bo Republika Slovenija s 1. majem 2004 polnopravna članica
               EU, zato je toliko bolj pomembno, da so določbe obeh zakonov, to je zakona o
               zdravniški službi in zakona o zdravstveni dejavnosti, usklajene tudi z evropskim
               pravnim redom. Predlog zakona bomo v poslanski skupini LDS podprli. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še stališče poslanske skupine Slovenske nacionalne stranke, ki ga bo
               predstavil gospod Bogdan Barovič. Izvolite.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa, predsedujoča. Spoštovani minister, spoštovani predstavniki vlade,
               kolegice, kolegi! Drži, da gre pri tem zakonu za uskladitev z Evropsko unijo. Pa
               vendarle, uskladitev, ki jo ta zakon ponuja, ni popolna. Sedajle bom zelo na kratko
               in argumentirano dokazal, zakaj ne.</p>
               <p>Direktive Evropske unije določajo pet reguliranih poklicev v zdravstvu. To je
               zdravnik, zobozdravnik, farmacevt, diplomirana medicinska sestra in pa diplomirana
               babica. Po naših podatkih od teh petih, samo status diplomirane medicinske sestre in
               diplomirane babice ni urejen, ostali pa naj bi bili. Ministrstvo navaja, da bodo
               zbornico zdravstvene nege uredili z zbornicami ostalih poklicev v zdravstvu, ki pa,
               ti poklici namreč niso med reguliranimi in jih seveda objektivno ne moremo
               izenačevati. Takšno dejstvo, po mnenju nekaterih dokazuje podcenjevanje stroke
               zdravstvene nege, in zgolj iskanje izgovorov, da se poklicem v Sloveniji ne da
               veljava, takšna kot jo ima takšen poklic v Evropski uniji. Posledice takšnega stanja
               pa so, da ni strokovnega nadzora nad izvajalci zdravstvene nege, zato pa je
               posledično zmanjšana varnost bolnikov. Prav tako ni registra, ki bi zajemal podatke o
               delovanju posameznikov v skladu s strokovno etiko. Ni formalnega strokovnega
               sogovornika zbornice, ki pa ocenjuje, zbornica namreč, da si jo verjetno že; to je
               njihova ocena ministrstva, pač ne želi. V beli knjigi ministrstvo za zdravje navaja,
               da je Slovenija na evropskem povprečju glede števila medicinskih sester, pomeni da
               smo na tem povprečju, da imamo, mislim, da po teh podatkih 700 medicinskih sester na
               100 tisoč prebivalcev. Po mnenju nekaterih, prav tako iz zdravstvene stroke, pa so
               uporabljeni podatki, in sicer število vseh zaposlenih v zdravstveni negi, ne pa le
               tistih, ki lahko samostojno opravljajo ta poklic, kot je tudi regulirano s strani
               Evropske unije. Če bi upoštevali dejstvo, ki sem ga navedel, če bi upoštevali prave
               podatke, bi namreč ugotovili, da je številka realna, da imamo v Sloveniji po
               regulativi Evropske unije 200 medicinskih sester na 100 tisoč prebivalcev, kar pa
               pomeni, da je skoraj da 3-krat nižje povprečje kot v Evropski uniji. Medicinskih
               sester po mnenju mnogih, prav tako vključenih v življenje zdravstva ljudi v Sloveniji
               primanjkuje in ocenjujejo, da bi morali tako kot zdravniki, sprejeti tudi dogovor o
               zaposlovanju z njimi.</p>
               <p>Pa še eno vprašanje, ki so ga sprožili tudi vsi vključeni, pa je vprašanje registra
               zdravstvene nege. Register, kot ga predlaga ministrstvo, je po oceni tistih, s
               katerimi smo se tudi o tem zakonu pogovarjali, strokovno slab in nepopoln. Prav tako
               ministrstvonaj ne bi imelo odgovora na vprašanje, kako namerava zbrati podatke, ki
               jih, na primer, zbornica že ima.</p>
               <p>Skratka, navedeni podatki kažejo na nekaj preprostih dejstev, da ministrstvo za
               zdravje ne sprejema zdravstvene nege kot enakovredne stroke v zdravstvu, saj je glede
               na predloge po veljavi ne uvršča med regulirane poklice, kot jih uvršča Evropska
               unija, kot so izjavili sogovorniki, ki ocenjujejo, da gre tudi za podcenjevanje.
               Dejstvo, da gre za to, pa je, da določene stroke o spremembah zakonodaje niso bile
               obveščene, niti povabljene k sodelovanju.</p>
               <p>V Slovenski nacionalni stranki se sicer zavedamo, da ob vstopu Slovenije v Evropsko
               unijo velja pravilo, če se hočeš vključiti v klub, potem moraš spoštovati njihovo
               pravilo. To pomeni, direktive zahtevajo ureditev tega področja <stage xml:id="Redna-32-2003-12-17.stage14">/opozorilni znak za
               konec/</stage> - končujem - zato bomo v Slovenski nacionalni stranki zakon podprli.
               Poudarjamo pa, da s predlaganimi spremembami in dopolnitvami, ki smo jih vložili,
               želimo doprinesti in pripomoči k temu, da bi bil zakončim bolj popoln in čim bolj
               pripravljen na vstop. Hvala lepa, ker ste me poslušali in za ukradene sekunde.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Končali smo s predstavitvijo stališč poslanskih skupin. Zdaj bomo prešli
               na razpravo in odločanje o členih in vloženih amandmajih. Razpravo bomo vodili na
               podlagi pregleda amandmajev z dne 16.12.2003.</p>
               <p>V razpravo dajem 4. člen in amandma štirih poslanskih skupin koalicije. Želi kdo
               besedo? <stage xml:id="Redna-32-2003-12-17.stage15">(Ne želi.)</stage> Razpravo zaključujem.</p>
               <p>V razpravo dajem 5. člen in amandma k temu členu istih predlagateljev. Gospod
               Cukjati, izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Z amandmajem se predlaga, da se dežurstvo kot posebna oblika dela,
               opredeli kot sestavljena iz ur prisotnosti na delovnem mestu - to naj bi bile
               neefektivne ure - in ur opravljanja storitev, kar naj bi bile efektivne ure.
               Predlagatelje amandmaja sprašujem, kakšna je razlika med prisotnostjo na delovnem
               mestu in opravljanjem storitev? Kajti ne znam si predstavljati opravljanja storitev
               izven delovnega mesta. Seveda, delovno mesto, recimo, urgence, kaj vem, na cesti,
               nesreča, je tudi to delovno mesto. Ne vidim razlike med prisotnostjo na delovnem
               mestu in opravljanjem storitev, kajti na delovnem mestu se opravljajo storitve. In
               povsem jasno je, da je prisotnost na delovnem mestu, delovni čas tisti čas, v katerem
               je delavec na razpolago delodajalcu. Če mu da delo, je to delo, je to efektivno delo,
               opravlja dela, če mu ne da za delat, je to stvar delodajalca in njegove slabe
               organizacije.</p>
               <p>Namreč, zakaj to omenjam. To razmišljanje, ki ga tukaj vidimo, seveda, povzema znano
               razmišljanje našega gospoda ministra. Namreč, te stvari, ponovno poudarjam, ne sodijo
               v zakon. Gre samo za ponudbo ključa financiranja dežurne službe. Zagotovo je dežurna
               služba različno obremenjena oziroma tisti, ki jo izvajajo, so različno obremenjeni.
               Recimo, travmatologija verjetno leta in dela in stoji celo noč, neka druga, morda na
               dermatologiji, je dežurna služba manj obremenjena. Vendar to ni stvar delovne
               zakonodaje, to ni stvar tega zakona, to je stvar kolektivne pogodbe, načina
               plačevanja in podobno. To seveda ni uskladitev z Evropsko unijo, to sodi v tisti
               sklop sprememb zakona, ki je zrasel iz nekih idej, kako naj bi se urejala slovenska
               zdravstvena služba.</p>
               <p>V Evropi oziroma v državah Evropske unije je že kar nekaj bilo sodne prakse na to
               temo, in ta sodna praksa se je uveljavila, in sicer sodna praksa, kjer se zahteva
               priznanje polnega delovnega časa, brez ozira ali delavec v dežurstvu dela ali gleda v
               zrak, in tudi plačilo ne sme biti odvisno od teh različnih trenutnih obremenitev v
               tem smislu, da bi delili dežurstvo na efektivo in neefektivo. Sodišča, evropska
               sodišča so doslej v nekaj primerih jasno razsodila v korist delavcu in delavci so
               dobili seveda povrnjeno vse nazaj z zamudnimi obrestmi.</p>
               <p>Gospodje, ta zakon je že sedma novela, sedma <q>"g"</q>, zakon o zdravstveni dejavnosti - g,
               sedma novela. In jaz sem prepričan, da bo naslednje leto <q>"e novela"</q>. Takoj ko bomo v
               Evropski uniji bomo tudi mi morali to spremeniti. Kajti, sistemskega zakona verjetno
               še dolgo ne bo, čeprav je minister lani in letos spomladi obljubljal, da bomo letos
               do konca leta že imeli sistemski zakon o zdravstvu, o zdravju, ne vem kako bi ga
               imenoval. Rekel je to, obljubil je lani, ko ste zavrnili naš predlog sistemskega
               zakona, je bilo obljubljeno, da bo do konca nas prejšnjega leta oziroma v začetku
               letošnjega leta. Letos spomladi je bilo rečeno do konca letošnjega leta. Verjetno bo
               naslednje leto rečeno do konca naslednjega leta. Vsekakor pričakujemo <q>"e"</q>
               varianto,takoj verjetno po vstopu v Evropsko unijo. Tak pristop seveda mi ne
               podpiramo, zato tega amandmaja ne bomo podprli, ker ne želimo, da bi se zopet na nek
               način osmešili in stvari, ki ne sodijo v zakon, ampak v kolektivno pogodbo, v
               plačevanje dežurne službe in podobno. <gap n="..."/><stage xml:id="Redna-32-2003-12-17.stage16">/Opozorilni znak za konec razprave./</stage><gap n="..."/> da
               te stvari ne smemo sprejeti torej v zakon. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite. Potem gospod Gasparini.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Če mi dovolite, bi dodal nekaj pojasnil. Čeprav smo imeli enako priliko že, da smo
               pojasnjevali z enakimi argumenti tudi ob zakonu o zdravniški službi. Najprej povsem
               jasno je in v skladu z evropsko zakonodajo, da se delo v dežurstvu šteje v delovni
               čas oziroma v delo preko delovnega časa. Vendar, to pomeni, da se na osnovi tega
               utemeljujejo tudi pravice do počitka, ne pa, da bi na ta način opredeljevali tudi
               višino povračila za tako delo.</p>
               <p>Ker zakon o delovnih razmerjih ni uvedel, ni uvedel specifikacijo različnih oblik
               dela preko delovnega časa, bi ob pomanjkanju posebne opredelitve dežurstva, ki se
               razdeli na čas, ko je delavec pripravljen, vendar ne dela, in na čas ko dela, seveda
               bi lahko pomenilo interpretacijo, da je tako delo izenačeno z ostalimi deli, ko se
               ves čas dela, in ko je tako delo mogoče tudi opredeliti, izmeriti in ga tudi
               nagraditi tudi enako oziroma bolje kot v rednem delovnem času. Zato mi mislimo ne
               samo, da je to potrebno, tudi ne uvajamo nove terminologije. Ta terminologija je bila
               že prisotna doslej v kolektivnih pogodbah, in na ta način, morda ne s čisto z isto
               dikcijo, je uveljavljena kar v nekaterih evropskih državah, ker tudi jo uporabljajo
               zlasti za različno nagrajevanje.</p>
               <p>Tako da vsebina in količina nagrajevanja je tudi v našem zakonu prepuščena
               kolektivni pogodbi. To se nam ne zdi prav, mislimo pa da brez uvedene nomenklature na
               ravni zakona bi seveda lahko prišlo do poenostavljene razlage tudi v tem prostoru,
               samo često, morda se tudi danes da razumeti, da slišimo, da če si na delovnem mestu,
               že kar po definiciji delaš. Ne, ker delo v dežurstvu ni opisano na ta način, da moraš
               delati. Delo v dežurstvi je opisano tudi tako, da si pripravljen. Vsakdo, ki dela v
               zdravstvu ve, da je na določenih delovnih mestih potrebna bližina zdravstvenega
               delavca. In zato ne more priti od doma, ampak mora biti prisoten v zdravstveni
               ustanovi, da se skrajša čas, ko lahko pride do bolnika in intervenira. Razumljivo je,
               da pa v tem času, ko čaka, lahko tudi počiva, lahko opravlja druge zadolžitve in
               podobno. Zato mislimo, da je zelo smiselno, da ta ločitev ostaja. Finančna
               obremenitev, ki bi bila izpeljana na drug način, recimo, da bi bilo vse dežurno delo
               izenačeno z nadurami, poslancem je znano, da to pomeni veliko vsoto denarja, ker
               seveda ne bi šlo samo za ta zakon in ne bi šlo samo za medicinske sestre in
               zdravstvene delavce in sodelavce, pač pa bi se neposredno preneslo tudi na vse
               ostale, seveda mislim tukaj zlasti na zdravnike. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Gasparini, izvolite.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa, gospa podpredsednica. Torej, kot je gospod minister že povedal, gre za
               poseben pogoj dela v dežurstvu, ki je različno plačano. Ne more biti plačano kot
               redne ure in ne more biti kot nadura plačano, ampak mora biti, tako kot je pri
               zdravnikih, različno plačano, nadure in navadne ure - da tako rečem. Tako mora biti
               tudi pri sestrah. Če pustimo tako, kot je, na koncu koncev dobimo, da so to nadure
               nad tistimi rednimi urami. To pa, mislim, da ni prav niti vis á vis zdravnikov.</p>
               <p>Kaj je to delovno mesto? Ali je to bolnišnica ali je operacijska soba, recimo, za
               instrumentarke? Se pravi, kot delovno mesto štejem to, da pride v bolnišnico in da je
               v bolnišnici, da je prisoten, da je na dveh metrih ali pa na petnajstih. Toda če
               vzamemo instrumentarko, ko dežura, ona je v svoji sobi, tam lahko počiva, da ne
               rečem, spi. Ima tudi operacijsko dvorano, kamor gre delat, ko je treba. Se pravi,
               dežurstvo instrumentarke, ki jo jemljem kot primer, je delno v sobi za počitek, bom
               rekel, in je delno uporabljeno takrat, ko je treba opraviti kakšen poseg. To je
               dežurstvo, ampak ne more biti plačano kot nadura vse skupaj zato, ker si ti v
               bolnišnici. To ne gre, tako ne more biti. Mi smo pristali že davno tega, da imamo
               različno plačane navadne ure in nadure ter da imamo različno plačano tudi med samimi
               zdravniki. To drži tudi za medicinsko sestro, ker je drugače biti dežuren v
               operacijski, se pravi, instrumentarke. Drugače pa je biti dežuren za celotno
               bolnišnico, kot se dogaja v naših perifernih bolnišnicah, da imate višjo medicinsko
               sestro, ki dežura za vse oddelke. Hočem reči, da mora biti tu neka razlika. Plača pa
               se dežurna ura.</p>
               <p>Kako priti do dežurne ure? Pride se na podlagi prakse. Na kirurgiji je pač delo, ki
               nosi, ne vem, pet ur efektivnega dela, se pravi, si v operacijskih sobah, ostale ure
               pa ne delaš. Na okulistiki je verjetno manj efektivnih ur, torej ko opravljaš kakšen
               poseg. Na dermatologiji mogoče še manj - pa naj mi oprostijo vsi tisti, ki tam delajo
               - ali pa na interni, če hočete. Je različno, ampak to vse teče. Tu pravzaprav mi
               nimamo kaj. To vse teče. Samo v zakonu ni bilo. Dr. Cukjati, strinjam se z vami, da
               bi lahko to naredila kolektivna pogodba. Mislim te stvari, te dežurne ure. Ampak
               včasih je dobro, da je to tudi zakonsko omejeno ali eno ali drugo. In na koncu se pa
               strinjam z vami. Upam, da ne bomo dobili čez kakšen mesec že varianto tega zakona,
               kar je lahko možno. Ampak jaz upam, da je, če ne drugo teh štirih mandatov, da je to
               zadnja varianta. To pa je res. Ampak, kar se tičedežurstva, se z vami ne strinjam. In
               mi in jaz bom podprl novi predlog amandmaja, zato ker pravzaprav uzakoni tisto, ki
               zdaj teče. Zdaj.</p>
               <p>Pri laborantih je prav tako. Pa še eno stvar bi vam rad povedal. Veste, včasih se to
               dogaja pri laborantih, pa tudi pri višjih medicinskih sestrah. Ampak pri laborantih
               imate inženirja, laboratorijskega tehnika, ne vem, kako se imenuje, ki dežura, in
               navadnega laboranta, ampak imajo enako število priznanih dežurnih ur in enako
               plačilo. Torej, tu ni razlike po kvalifikaciji. Če je nekdo inženir, da bo dobil
               zato, ker ima plačo višjo, mislim višjo dežurno uro, ampak na enako kot tisti, ki ima
               nižjo šolsko izobrazbo, enako. Mislim, da je to tudi pošteno dežurstvo<gap n="..."/><stage xml:id="Redna-32-2003-12-17.stage17">/Opozorilni
               znak za konec razprave./</stage><gap n="..."/> naročil zdravnik. Zakaj okoli zdravnika? Zato, ker je še
               vedno nosilec zdravstvene dejavnosti on in se mora vrteti okoli njega. Pa ne zato, da
               se hvalimo tukaj, ne vem kaj, ampak se mora.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Brenčič, izvolite!</p>
            </sp>
            <sp who="SDZ3:BrenčičStanislav">
               <speaker>STANISLAV BRENČIČ:</speaker>
               <p>Hvala lepa. Mi s tem amandmajem seveda vzpostavljamo nazaj
            izhodišče, kot je bilo predlagano po osnovnem predlogu 5. člena. Glede na to, da je
            dejstvo, da tako zastavljen 5. člen, prvi odstavek 53. člena kot ga prinaša dopolnjen
            predlog zakona, vleče za sabo velike finančne obveznosti. Zaradi tega bomo mi kot sem že
            v nastopu poslanske skupine rekel, ta amandma podprli. Žal je tako. Vendar pa sem trdno
            prepričan, da je tudi to področje treba urejevati nekoliko drugače. Da ne bo minister
            razumel napak. Ampak to je stvar, ki je ne moremo dati v en koš. Ne moremo združiti vseh
            poklicev, vseh okoliščin v zdravstvenih dejavnostih z enim samim določilom nekega
            zakona. Ne moremo. To je treba enostavno prepustiti subsidiarno v dialog na nivoju
            delodajalca in delojemalcev, ki so organizirani. Prvič so organizirani v strokovno
            združenje, kot so zbornice. Drugi so organizirani kot sindikati, kot pristen pristop
            organizacije sindikalnega smisla. Prepričan sem, da se bo ta pristop moral prej ko slej
            zamenjati,spremeniti, redefinirati, če mu tako rečemo, pa ne na slabo zdravstvenega
            varstva ali na hudo slabše za državni proračun. Ampak zato, da spustimo to pristno
            samoorganizacijo v neki inštituciji. Tako je vse povsod. Saj ne more biti drugače. Vsega
            ne moremozapisati v zakon. Jaz sem nasprotno kot kolega Mario prepričan, da bomo še v
            letu, ki je pred nami, v tem mandatu in tudi pričakujem, dobili vsaj še eno novelo
            zakona o zdravstveni dejavnosti, s katero se bomo nekoliko bolj spustili v poglavje
            zborničnegaorganiziranja v sistemu posameznega poklicnega področja, če temu tako rečem
            in tudi prepustili nekaj več dialoga partnerstva znotraj posamezne inštitucije. Če temu
            lahko rečemo. Partnerstvo, kot je v Evropi vzpostavljeno v smislu ekonomsko socialnega
            sveta. Tukaj je nekoliko drugače. Je tudi drugačen substitut, če temu tako rečem, ampak
            brez tega ne bo nekega sozvočja. Tako, da jaz bom amandma podprl. Mislim pa, da je tudi
            to področje tisto, ki ga bo treba v zakonu doreči. Sedaj, ali ga bomo uspeli v tem
            mandatu. Vem pa, da bo moral prej ko slej tukaj pristop nekoliko spremeniti svojo smer.
            Hvala!</p> 
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa! Razpravo lahko zaključim. Zaključujem torej razpravo. O amandmajih bomo
               v skladu s časovnim potekom seje odločali danes v okviru glasovanj ob 19.30 uri. S
               tem prekinjam to točko dnevnega reda in vam sporočam, da bomo ob 16.10 uri prešli na
               obravnavo 14. točke dnevnega reda, to je na obravnavo predloga zakona o spremembah in
               dopolnitvah zakona o zdravniški službi. Do takrat prekinjam sejo. Vsem najlepša
               hvala.</p>
               <stage type="time">(Seja je bila prekinjena ob 15.33 uri in se je nadaljevala ob 16.11 uri.)</stage>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Spoštovane poslanke in spoštovani poslanci, gospod minister, predstavnica in
               predstavnik vlade, lep pozdrav! Nadaljujemo z delom.</p>
               <p>Prehajamo na <title>14. TOČKO DNEVNEGA REDA - OBRAVNAVO PREDLOGA ZAKONA O SPREMEMBAH
                  IN DOPOLNITVAH ZAKONA O ZDRAVNIŠKI SLUŽBI.</title>
               </p>
               <p>Predlog zakona je v obravnavo zboru predložila Vlada Republike Slovenije. Besedo
               dajem predstavniku vlade za dopolnilno obrazložitev predloga zakona. Besedo ima
               minister za zdravje dr. Dušan Keber. Izvolite.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Gospa predsedujoča, gospe poslanke in poslanci! V zakonu o spremembah in dopolnitvah
               zakona o zdravniški službi urejamo nekatera določila in definicije, ki so prav tako
               potrebne zaradi uskladitve s pravnim redom Evropske unije. V tem primeru gre zlasti
               za področje poklicnih nazivov zobozdravnikov, pri čemer moramo priznati, da smo za
               razliko od zdravnikov v zadnjih dveh letih trli številne orehe z našimi predstavniki
               te stroke. Pri tem se je izkazalo, da zaradi že konzumiranega naziva doktor
               stomatologije ta naziv ne more več obstajati pri nas za nosilca diplome na tej
               fakulteti. Že prej je bil v zakonu o strokovnih nazivih uveden naziv doktor dentalne
               znanosti.</p>
               <p>Na področju poklicnih nazivov, ki pa jih ureja ustrezna direktiva oziroma pristopna
               pogodba samo za zobozdravnike, ne pa za zdravnike, je prišlo dobesedno do pogajanj.
               Najprej znotraj naše države, potem pa še med nami in Evropsko unijo, kaj naj bi bil
               pravi naziv. Lahko bi bil, če danes rečem, pravi naziv tudi zobozdravnik. Tako, kot
               je tudi zdravnik pravi naziv za poklic na tem delovnem mestu. Vendar ni prišlo do
               uskladitve z našimi zobozdravniki, ki so takrat razlagali, da je ta beseda za njihov
               poklic slabšalna, in so vztrajali, da se tudi poklicni naziv imenuje enako kot
               strokovni naziv, torej doktor dentalne medicine.</p>
               <p>Za uteho in tolažbo naj pač povem, da nismo edina država, ki je na tem področju
               naredila pravzaprav komplikacijo. Prepričan sem, da se bo v ljudskem jeziku ohranil
               izraz zobozdravnik za poklic.</p>
               <p>Imamo, na primer, kot lep primer Belgijo, ki si je tudi izbrala kompliciran naziv za
               poklic, ne za strokovni naziv. To je licenciat v dentalni znanosti. Še nekaj držav bi
               lahko našteli. Seveda, lahko pa tudi obratno navedem Nemčijo, ki pa ima na tem
               področju <q>"Zahnartz"</q>, ki je bil pri nas, kot sem rekel, s strani stroke odklonjen.
               Prav zaradi teh dolgotrajnih pogajanj, bi lahko rekel, je ta zakon navidez tako
               droban prišel čisto na koncu na seznam uskladitvenih zakonov na tistem področju, ki
               ga pokriva ministrstvo za zdravje.</p>
               <p>Ta zakon potem ustrezno uporablja to nomenklaturo, doktor dentalne medicine še v
               nekaterih drugih členih. Mislim, da je konsistenten skozi celoten tekst. Sicer pa
               drugi sklopi v zakonu še urejajo, postavljajo definicijo, kvalifikacije, to je
               izobrazbe in usposobljenosti. V 5. členu se ugotavlja, pod kakšnimi pogoji oziroma
               kdo opravlja zdravniško oziroma zobozdravniško službo, tako da se navede strokovni in
               poklicni naslov.</p>
               <p>V 12. členu govorimo tudi o potrdilih, ki se nanašajo na pridobljene kvalifikacije
               in ki jih bo izdajalo ministrstvo za zdravje zdravnikom in zobozdravnikom, ki bodo
               odhajali oziroma ki bodo želeli oditi v tujino in da bodo tam lahko dokazali svojo
               strokovno usposobljenost z ozirom na zahteve direktiv Evropske unije. Enako se odpira
               oziroma se predpisujejo podlage za sprejem seznamov dokazil v obratni smeri, za
               zdravnike in doktorje dentalne medicine, ki bodo prihajali iz drugih držav v
               Slovenijo. Potem gre pa samo še za izboljšanje teksta, za začasen odvzem licence v
               zvezi z uporabo jezika, ker smo morali zaradi poprejšnjih sprememb zakona, ki jih ne
               zahteva več samo slovenski jezik, ampak na področju regij manjšinskih področij tudi
               za druge jezike. Zato smo ustrezno spremenili tudi določilo o začasnem odvzemu
               licence zdravniku, ki tega pogoja ne izpolnjuje.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa! Predlog zakona je obravnaval odbor za zdravstvo, delo, družino, socialno
               politiko in invalide kot matično delovno telo. Poročilo odbora nam bo predstavil
               predsednik odbora gospod Stanislav Brenčič.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala za besedo, gospa podpredsednica. Še zadnji predlog zakona iz paketa zakonov,
               ki jih je matično delovno telo obravnavalo na 39. redni seji dne, 3. in 4.12. Na seji
               odbora so sodelovali predstavniki predlagateljev z državnim sekretarjem gospodom mag.
               Simonom Vrhuncem na čelu, zakonodajno-pravna služba državnega zbora, predstavniki
               zdravniške zbornice in pa predstavniki FIDES, sindikata zdravnikov in zobozdravnikov
               Slovenije. Odbor je bil seznanjen z mnenjem zakonodajno-pravne službe. Ta je predlog
               zakona proučila z vidika skladnosti z ustavo in pravnim sistemom ter
               zakonodajno-tehničnega vidika in podala pripombe k 1., 2., 3., 4., 7. in 8. členu.
               Predvsem na temelju pripomb zakonodajno-pravne službe so štiri poslanske skupine
               koalicije vložile amandmaje k 1., 2., 3., 4. in 7. členu. Vendar pa je potrebno reči,
               da se je predlog teksta predloženega zakona usklajevalo praktično do pričetka
               obravnave na odboru in je zato odbor sprejel vrsto amandmajev. Kar nekaj amandmajev
               je iz predhodno apliciranih predlagateljev postalo brezpredmetnih.</p>
               <p>V razpravi o 1. členu in vloženem amandmaju je bilo posebej poudarjeno, da je treba
               v tem zakonu uporabljati nazive po zakonu, strokovne naslove pa na mestih, kjer je
               vsebinsko ustrezno. Glede namena zakonodajno pravne službe, ki je menila, da v tem
               členu ni utemeljeno hkrati navajati zobozdravnikov in doktorjev dentalne medicine,
               ker gre za uporabo terminologije iz dveh različnih sistemov, je odbor oblikoval svoj
               amandma. Predlagatelj zakona se je z amandmajem strinjal, saj le ta vsebinsko
               prevzema predpristopno pogodbo k Evropski uniji. V razpravi o 4. členu je bilo
               predlagano, da bi potrdila o pridobljenih kvalifikacijah, ki jih izdaja pristojno
               ministrstvo, le te sicer izdajalo, razen tistih potrdil, ki jih na podlagi izvajanja
               javnih pooblastil izda Zdravniška zbornica Slovenije.</p>
               <p>Predlog predstavnikov zdravniške zbornice, ki je pri predlogu zakona v celoti
               sodelovala ni bil sprejet. Zakonodajno-pravna služba pa je tudi opozorila, da bi tako
               sprejetje oziroma to sprejetje lahko bilo sporno s pravno sistemskega vidika. V
               okviru razprave o posameznih členih predloga zakona in vloženih amandmajih je odbor
               prejel amandma štirih poslanskih skupin k 7. členu ter oblikoval. Ostali amandmaji
               kot sem prej povedal, so postali brezpredmetni, ker je odbor oblikoval svoje
               amandmaje k 1., 2., 4., 5. in 8. členu s sodelovanjem s predlagateljem. Odbor je
               izglasoval tudi vse predložene člene in vse, kar je izglasoval, je sestavni del
               dopolnjenega predloga zakona. Hvala lepa!</p>
            </sp>
            <sp who="SDZ3:PavliničKrebsIrma">

               <speaker>PREDSEDNICA IRMA PAVLINIČ KREBS:</speaker>

               <p>Hvala lepa. Sledi predstavitev stališč poslanskih skupin. Najprej nam bo stališče
               poslanske skupine Nove Slovenije predstavila gospa Marija Ana Tisovic. Izvolite.
               Gospod Dorjan Maršič, lahko izključite mikrofon. Hvala lepa.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa. Ta zakonska novela dodatno določa pogoje za pridobitev kvalifikacij za
               samostojno delo zdravnikov in doktorjev dentalne medicine. Postopek izdajanja potrdil
               o pridobljenih kvalifikacijah pa predpiše minister za zdravje. Prav tako se
               dopolnjuje tudi določilo o tem, kdaj se začasno odvzame licenco zdravnikov oziroma
               doktorjev dentalne medicine. V Evropski uniji se poklicni in strokovni naziv strogo
               ločita. Takšno pojmovanje zahteva pravni red evropske skupnosti tudi od nas. Ker je
               bilo v predpristopni pogodbi dogovorjeno, da se bo za zobozdravnika uporabljal
               poklicni in strokovni naslov kot doktor dentalne medicine, to usklajujemo v tej
               noveli. V EU je stomatologija ena od vrst specializacij, zato se mora naš študijski
               program stomatologije prav tako preimenovati v študijski program dentalne medicine. S
               temi uskladitvami bomo zadostili zahtevam EU, od koder nas posebej v zadnjem času
               opozarjajo, da tega področja še vedno nimamo urejenega.</p>
               <p>Poslanska skupina Nove Slovenije predlogu zakona o spremembah in dopolnitvah zakona
               o zdravniški službi ne bo nasprotovala, prav tako bo podprla amandmaje. Hvala lepa.
           </p>
            </sp>
            <sp who="SDZ3:PavliničKrebsIrma">

               <speaker>PREDSEDNICA IRMA PAVLINIČ KREBS:</speaker>

               <p>Hvala lepa. Stališče Slovenske demokratske stranke bo predstavil gospod France
               Cukjati. Izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Spoštovani! Pred seboj imamo zakon, ki ga je DZ v letošnjem letu že
               tretjič obravnaval. Zakon je bil sprejet leta 1999. Prva novela je bila sprejeta
               julija 2002, potem smo ga zopet predelavali februarja letos. Aprila letos smo
               sprejeli uradno prečiščeno besedilo. Sedaj pa zopet sprejemamo predelavo tega zakona.
               Vse kaže, da ne gre v tem mandatu prehitevati stvari z uradnim prečiščenim
               besedilom.</p>
               <p>Najprej bi opozoril na zelo preprosto zadevo, in sicer s tem zakonom izginja beseda
               <q>"zobozdravnik"</q> in dobimo samo dr. dentalne medicine.</p>
               <p>Zobozdravnik je bil mišljen kot, po domače povedano, uporaben naziv, tehnični naziv.
               Doktor dentalne medicine pa je veljal oziroma prej dr. stomatologije je veljal kot
               strokovni naziv. Ostaja pa zdravnik kot tehnični naziv za zdravnika, strokovni naziv
               pa dr. medicine. Tukaj se pojavljata neka nesmiselna dilema in razcepljenost teh
               nazivov. Minister utemeljuje črtanje tehničnega naziva za zobozdravnike s tem, da so
               zobozdravniki temu nasprotovali. Jaz ne vem, kdo od zobozdravnikov vsekakor
               zobozdravniki, ki so združeni v Zdravniški zbornici Slovenije, temu niso to
               zahtevali. Tudi ne vem, kdo je v predpristopni pogodbi omenil oziroma se na nek način
               zavezal za naziv doktor dentalne medicine. Ampak tudi če se je in če moramo mi to
               spoštovati, še vedno ni potrebno iz našega uporabnega jezika črtati tehnični naziv
               zobozdravnik. Ni potrebno. Prav tako bi veljalo tukaj uskladiti v celoti, da zdravnik
               ostane zdravnik, zobozdravnik ostane zobozdravnik. To kot uporaben naziv, tehnični
               naziv Za oba pa se potem kot strokovni naziv uporabi tako, kot je sicer predlagano.
               Menimo, da je to možno, da to ni v nasprotju z direktivami, z obema direktivama
               Evropske unije in da nas nič ne ovira, da v uporabnem, v delovnem jeziku ne ohranimo
               zobozdravnika.</p>
               <p>Moram reči, da je zdravniška zbornica osnutek zakona dobila 22. julija letos, kjer je
               ministrstvo povprašalo zbornico za mnenje in zbornica je dala odgovor 28.7. To se
               pravi 5 dni zatem, ko je prejela gradivo, 28. julija, vendar kot nam zatrjuje
               zdravniška zbornica, je v državni zbor prišlo neko povsem tretje besedilo. Zaradi
               tega je bilo to nerodno nerazumevanje na odboru, kjer je predstavnik zbornice želel
               spremeniti oziroma dopolniti besedilo z nekaterimi amandmaji. Mislim, da bi tukaj
               vendarle pri nazivih, ki nimajo nobene posledice glede proračunskih sredstev in ne,
               ne vem kakšnega, ne predstavlja posega v zdravstveno politiko, v katerokoli zadevo,
               vendarle bilo pametno nekako upoštevati to pobudo, ki smo jo opredelili v amandmaju
               in ohraniti nek tak zdrav odnos.</p>
               <p>Naj ostane v uporabnem jeziku za našo notranjo zakonodajo, kajti ta zakon ne govori
               samo o EU, ampak tudi o naših notranjih zadevah. Naj ostane zdravnik in zobozdravnik
               kot uporabni tehnični naziv, strokovni naziv, pa naj bo tako kot je predlagano, in
               sicer doktor medicine oziroma doktor dentalne medicine. <gap n="..."/><stage xml:id="Redna-32-2003-12-17.stage19">/Opozorilni znak za konec
               razprave./</stage><gap n="..."/> uSklajenost bi vsekakor bila bolj življenjska in tudi bolj uporabna.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Združene liste socialnih demokratov nam bo
               predstavila gospa Silva Črnugelj. Izvolite.</p>
            </sp>
            <sp who="SDZ3:ČrnugeljSilva">

               <speaker>SILVA ČRNUGELJ:</speaker>

               <p>Hvala, gospa podpredsednica. Lepo pozdravljeni minister in sodelavka, dragi gospodje
               in gospe, kolegi in kolegice!</p>
               <p>Danes obravnavamo zakon o spremembah in dopolnitvah zakona o zdravniški službi, ki
               ga je v državni zbor v obravnavo po skrajšanem postopku posredovalo ministrstvo za
               zdravje. Pričujoči zakon predstavlja tudi enega izmed tistih zakonov, ki ga
               spreminjamo zaradi usklajevanja z drugimi zakoni in pravnim redom Evropske unije.</p>
               <p>Zakon predstavlja manj zahtevne uskladitve s pravnim redom Evropske unije. Nanaša se
               na pogoje za zdravnike oziroma zobozdravnice ter zobozdravnike, kdaj smejo samostojno
               opravljati svoj poklic in sicer, ko imajo ustrezno izobrazbo in usposobljenost, ki je
               vpisana v register. Na ta način je bila s strani Zdravniške zbornice Slovenije tudi
               izdana licenca. S predlaganimi spremembami in dopolnitvami so odpravlja naziv
               študijskega programa in strokovnega naslova za poklic <q>"zobozdravnik"</q> skladno z
               zakonom o spremembah in dopolnitvahzakona o strokovnih in znanstvenih naslovih. Naziv
               študijskega programa stomatologije se bo preimenoval v dentalna medicina, diplomant
               pa bo po končanem študiju pridobil strokovni naziv <q>"doktor dentalne medicine"</q> in po
               končnem pripravniškem in strokovnem izpitu opravlja poklic z nazivom <q>"doktor dentalne
               medicine"</q>, kar ne pomeni, da bo iz življenja sicer že udomačen naziv <q>"zobozdravnik"</q>,
               <q>"zobozdravnica"</q> pač izginil. Verjetno, da bodo ljudje to še vedno uporabljali.</p>
               <p>Z vstopom Slovenije v Evropsko unijo se mora vsebinsko urediti avtomatsko
               priznavanje, izobraževanje in usposabljanje za poklic <q>"zdravnik zobozdravnik"</q>, ki je
               pridobljen ali priznan v državah članicah Evropske unije s predlaganim zakonom se
               določa pravna podlaga za podzakonski akt, ki prevzema vsebino iz evropske direktive.
               V tem aktu bo dokončno opredeljena vrsta izobraževanja in usposobljenost za navedbo
               pristojnega organa, ki izdaja diplomo ali drugo ustrezno dokazilo ter navedbe
               strokovnega naslova in njegova uporaba. Med ostalim se bo tudi določilo trajanje
               študija na medicinski fakulteti v skladu z zakonom o visokem šolstvu in druge
               pomembne zadeve, ki so pomembne za urejanje tega področja.</p>
               <p>V poslanski skupini Združene liste socialnih demokratov bomo pričujoči zakon podprli,
               saj pomeni samo še eno dodatno stopničko pred vstopom v Evropsko unijo in nenazadnje
               ureditev področja na bolj jasen in transparenten način. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanske skupine Slovenske ljudske stranke nam bo predstavil
               gospod Stanislav Brenčič. Izvolite.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa za besedo. V poslanski skupini Slovenske ljudske stranke bomo predlog
               zakona podprli, saj se s predlogom tega zakona praktično osnovni zakon o zdravniški
               dejavnosti uskladi tako z zakonom o strokovnih znanstvenih nazivih, kar zadeva naslov
               študijskega programa in skozi to strokovni naslov oziroma naziv za poklic
               zobozdravnik kakor se uskladi tudi z vsebino predpristopne pogodbe k EU. Vendar v
               poslanski skupini ugotavljamo, da se kljub številnim preizkusom, kako izboljšati
               tekst predvsem 1. člena, predlagane rešitve izhodiščno 1. člena predlagane rešitve o
               posameznem členu najbolje ne pokrivajo oziroma se ne uporabljajo striktno z
               opredelitvijo strokovnih in znanstvenih naslovov po zakonu o strokovnih in
               znanstvenih naslovih, temveč se enkrat uporablja naziv zobozdravnik kot neke vrste
               tehnični naziv in drugič doktor dentalne medicine, kar pa je sicer skladno z
               opredelitvijo v predpristopni pogodbi k EU. S tem zakonom se v bistvu izpostavlja
               pravna podlaga zaše morda zadnji podzakonski predpis tega področja, ki bo vsebino
               zakona uredil oziroma povzel v skladu z 78. in 92. direktivo EU. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Stališče poslanskega kluba Liberalne demokracije Slovenije bo predstavil
               gospod Mario Gasparini. Izvolite.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa, gospa podpredsednica, gospod minister, sodelavci, kolegi in drage
               kolegice. Torej, iz paketa zdravstvenih zakonov, ki jih je za to sejo državnega zbora
               v obravnavo predložila vlada, imamo pred seboj sedaj še zakon o spremembah in
               dopolnitvah zakona o zdravniški službi.</p>
               <p>Predlog zakona usklajuje veljavni zakon o zdravniški službi z zakonom o strokovnih
               in znanstvenih naslovih ter direktivami EU, tako da odpravlja naziv študijskega
               programa in strokovni naslov za poklic zobozdravnik. Naziv študijskega programa
               stomatologije se bo tako preimenoval v dentalno medicino. Diplomant pa bo po končanem
               študiju pridobil strokovni naslov doktor dentalne medicine in bo po končanem
               pripravništvu in strokovnem izpitu opravljal poklic doktorja dentalne medicine.</p>
               <p>Ker Republika Slovenija vstopa v Evropsko unijo, se mora urediti tudi avtomatsko
               priznanje izobraževanja in usposabljanja za poklic zdravnik in zobozdravnik,
               pridobljeno ali priznano v državah članicah Evropske unije.</p>
               <p>Predlog zakona bo določil še trajanje študija na medicinski fakulteti, tako da
               univerzitetni študij na javnih visokošolskih zavodih za pridobitev univerzitetne
               izobrazbe traja od štiri do šest let. Nekatera neskladja se usklajuje v samem zakonu
               in z drugimi zakoni.</p>
               <p>Predlog zakona bomo v poslanski skupini podprli. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Še stališče poslanske skupine Slovenske nacionalne stranke, ki ga bo
               predstavil gospod Bogdan Barovič. Izvolite.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala, predsedujoča. Še enkrat lep pozdrav gostom! Kolegice in kolegi so povedali že
               vse cilje, načela in poglavitne rešitve predloga zakona, zato jih ne želim in jih
               tudi ne bom ponavljal.</p>
               <p>V Slovenski nacionalni stranki ocenjujemo, da je bistvo tega predloga zakona o
               spremembah in dopolnitvah zakona, da se, če je že odločitev, da vstopimo v Evropsko
               unijo, z vstopom vsebinsko uredi avtomatsko priznanje izobraževanja in usposabljanja,
               kar je danes bistven problem za marsikoga.</p>
               <p>Poleg tega je bistvena sprememba izražena tudi z uskladitvijo trajanja študija na
               medicinski fakulteti, ki jo je naš predlog zakona oziroma pristojno ministrstvo
               povzelo po evropski direktivi in jo opredelilo s šestimi leti oziroma 5.500 urami.</p>
               <p>Res pa je, da je imela zakonodajno-pravna služba kar nekaj bistvenih pripomb, ki jih
               je matično delovno telo tudi povzelo. Po tem povzetju smo v Slovenski nacionalni
               stranki ocenili, da je zakon smiselno podpreti. Vendar pa obstaja eno vprašanje, in
               sicer stopnja usklajenosti, ki se določa, ali je usklajen, ali delno usklajen ali
               neusklajen nek zakon v neki državi članici Evropske unije. Pa je še vedno delno
               usklajena, kar nam pove, da je to predlog zakona o spremembah in dopolnitvah zakona,
               ki pa verjetno oziroma najbrž ni edini in ga bomo še ponavljali. Glede spremembe
               naziva doktor dentalne medicine. Ali je prav, da se na osnovi evropskih direktiv temu
               tako reče ali ne, je po mnenju Slovenske nacionalne stranke sicer vseeno. Prepričani
               pa smo, da bomo še dolga leta vsi govorili, da gremo k zobozdravniku. Hvala lepa.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Slišali smo stališča poslanskih skupin. Zdaj bomo prešli na razpravo o
               členih in vloženih amandmajih. Razpravo bomo vodili na podlagi pregleda amandmajev, z
               dne, 16.12.2003, in sicer amandmaje imamo vložene k trem členom. Predlagatelj
               amandmajev je poslanska skupina Slovenske demokratske stranke z opombo, da je amandma
               vložen k 1. členu, vsebinsko povezan z amandmajema pod dve in štiri. Najprej torej
               dajem v razpravo 1. člen in amandma k temu členu. Gospod Cukjati, izvolite.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Prav ste rekla, predsedujoča, da gre za povezane amandmaje. V bistvu gre samo za eno
               vprašanje, ali naj v notranjem pravnem redu ohranimo uporabni tehnični naziv
               zobozdravnik ali ne. Mi menimo, da ga lahko ohranimo. Ohranitev tega naziva ni v
               nobenem nasprotju z direktivama, ki urejata regulirani poklic zobozdravnika. Namreč
               tudi v pristopni pogodbi mnogokrat beremo oziroma pristopna pogodba uporablja besedo
               zobozdravnik na več mestih. Glede samega naziva formalne izobrazbe zobozdravnika,
               kakor navaja besedilo pristopne pogodbe, pa pove, da se za diplomo, citiram: <q>"za
               diplomo, s katero se podeljuje strokovni naslov, uporablja strokovni naslov doktor
               dentalne medicine."</q></p>
               <p>To se pravi, samo to zahteva pristopna pogodba in ne zahteva črtanja uporabnega
               naziva zobozdravnik.</p>
               <p>Menimo, da to bi veljalo upoštevati. Tako, kot smo pri zdravnikih ohranili poleg
               strokovnega naziva doktor medicine, tudi uporabni naziv zdravnik, bi bilo dobro, da
               tudi to ohranimo. Menimo, da s tem zakon ne bi bil nič slabši oziroma vsa
               problematika bi bila prav tako rešena. Vsi drugi problemi so ustrezno rešeni. V
               kolikor bodo amandmaji sprejeti, bomo zakon podprli. Pozivam pa oziroma vabim pa tudi
               druge poslance, da pravzaprav ne črtamo tega naziva in nesmiselno obremenjujemo naš
               zdravstveni sistem za izgubo nekega naziva, ki je pravzaprav zelo domač vsem, tako
               izvajalcem kot uporabnikom.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Dovolite, da komentiram predlog poslanske skupine Slovenske demokratske stranke.
               Mislim, da sem v svojem uvodu povedal, da se z vsebino ali zdravo razumsko presojo
               tega predloga strinjam.</p>
               <p>Vendar pa je treba povedati, da smo v procesu, ki ni letošnji, ampak sega leta
               nazaj, v predpristopno pogodbo napisali naziv, poklicni naziv doktor dentalne
               medicine. Ko smo sedaj s tem zakonom v resnici tudi kot predlagatelji prišli pred vas
               poslance z obema nazivoma zobozdravnik in doktor denatalne medicine, smo bili
               opozorjeni s pravnih razlogov, tako s strani zakonodajno-pravne službe državnega
               zbora, kot tudi s strani Evropske unije, da je v tem trenutku to nemogoče narediti,
               ne da bi spremenili, kar bi bilo prav bizarno predpristopno pogodbo Slovenije, kar bi
               bil precedens, tudi zato, ker je bilo že ratificirano v nekaj državah.</p>
               <p>Tako, da je preprosto treba v tem trenutku imeti potrpljene. Vem, da tudi Belgijci
               niso zadovoljni s svojo rešitvijo. Ampak vsekakor sem prepričan, da ta zakon ne
               govori in ne ukinja tehničnega izraza zobozdravnik. Nihče ga ne, ampak samo v tem
               zakonu, ki ga lahko ta hip v Evropski uniji razumejo. Kot da ponovno skozi stranska
               vrata prinašamo nek naziv, ki bo ponovno pomenil oviro pri prehodu osebja. Ta čas
               moramo ohraniti to, bom rekel, enoznačno dikcijo. Čeprav sam soglašam z njo, da je
               nerodna. Prav gotovo bo prihodnost pokazala, da se bo ob prvi priliki v tej točki
               spremenila, v našem vsakdanjem izrazoslovju pa se bo tako ali tako ohranila.</p>
               <p>Tako, da dovolite, da rečem, menim, da bi morebitno sprejetje katerega koli od teh
               treh amandmajev za Evropsko unijo pomenilo neusklajenost tega zakona s predpristopno
               pogodbo in bi nam povzročila precejšnje probleme. Na ta način smo bili tudi
               obveščeni. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Gasparini, izvolite.</p>
            </sp>
            <sp who="SDZ3:GaspariniMario">

               <speaker>MARIO GASPARINI:</speaker>

               <p>Hvala lepa, gospa podpredsednica. Torej izvirni greh je bil storjen takrat, ko se je
               šlo na pogajanja. Ampak, kot ste že rekli gospod minister, to ste storili samo na
               osnovi tega, ker je stroka črtala zobozdravnika, zobozdravnico.</p>
               <p>Neko opravičilo je v temu. Sicer naša poslanska skupina, jaz osebno, ne bom podprl
               tega. Prav zaradi tega, ker bi potem imeli zelo velike težave pri tisti pogodbi.
               Torej bi morali menjati to pogodbo. Mislim pa, da se bo ta naziv zobozdravnik
               zagotovo ohranil. Verjetno bomo prišli do tega, da ga bomo spet, ampak mene pa
               interesira, kako je stroka lahko tako izjavila. Torej, jaz nočem več naziv
               zobozdravnik, hočem pa biti doktor medicine, bodisi zaradi stroke same, mislim kot
               naziv, pa tudi v praksi gre za to. Torej, ne vem, skoraj malo ne verjamem, bi rekel
               človek. Ampak mislim, da smo zdaj pred dejstvom in da bi verjetno podprli ta amandma,
               če ne bi imeli to pred seboj, da moramo to pogodbo ratificirati in te stvari urediti.
               Torej, zaenkrat bomo mi nasprotovali prvemu amandmaju oziroma vsem ostalim, ki so
               povezani s prvim.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Cukjati.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>No, še enkrat bi rekel, da podpisana pristopna pogodba uporablja tudi naziv
               zobozdravnik, vsaj slovenski prevod uporablja. Vse države so pač poimenovale svoje
               poklice. Vendar je treba upoštevati, da je za odnos z Evropo zelo jasno rečeno, tudi
               po našem predlogu, da smejo zobozdravniki opravljati zdravniško službo in tako dalje,
               če so si pridobili strokovninaslov doktor dentalne medicine in so tudi doktorji
               dentalne medicine. V komunikaciji z Evropo so oni doktorji dentalne medicine. Vendar
               zaradi tega ni treba v tem zakonu, ki je namenjen tudi nam, tudi Slovencem, tudi, bi
               rekel, našemu pravnemu redu, črtati slovenske besede, saj bi v bistvu iz našega
               amandmaja rezultiralo to, da se naziv doktor dentalne medicine prevede v slovenščino,
               v uporabni jezik, v zobozdravnika. Nič drugega. Zobozdravnik je slovenska beseda.
               Vendarle smemo reči, kako se praktično prevaja neka zadeva. Tako da mislim, še vedno
               sem prepričan, da to ne bi bilo v nasprotju s podpisano pogodbo in ne bi bilo v
               nasprotju z zahtevami. Vse stvari so urejene. Tudi ta strokovni naziv, ki je pogoj za
               delo v Evropi. Ta pogoj mora izpolnjevati tudi tujec, ko pride k nam. In je vse
               usklajeno.</p>
               <p>Toda, kot sem rekel, amandma je tukaj, glasovanje bo, kakršno pač bo. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Pri sebi nimam v celoti angleškega in slovenskega teksta. Vendar bi opozoril, da v
               angleškem tekstu govorijo v splošnem poglavju o <q>"dental practitioner"</q>, dentalni
               praktik kot nek maksimalno splošen naziv. Potem pa je našteto, kako posamezne države
               uporabljajo svoje poklicne nazive. Na tej točki, kjer piše, recimo, za Nemčijo, kot
               smo že rekli, <q>"zahnarzt"</q>, piše za Slovenijo doktor dentalne medicine. Tako da smo
               zelo natančno proučevali, dr. Cukjati, vse možnosti, da bi tudi s posebnim obiskom v
               Bruslju imeli vse možnosti, da bi lahko ta zaplet rešili. Vendar smo ugotovili, da je
               najbolje ohraniti to, kot predlagamo zdaj v zadnji verziji.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Lahko zaključim razpravo? Lahko. Razpravo o 1. členu in amandmaju torej
               zaključujem.</p>
               <p>Odpiram razpravo o 2. členu in amandmaju istih predlagateljev. Želi kdo besedo?
               <stage xml:id="Redna-32-2003-12-17.stage20">(Ne.)</stage> Zaključujem razpravo.</p>
               <p>Odpiram razpravo še o amandmaju k 4. členu. Želi kdo besedo? <stage xml:id="Redna-32-2003-12-17.stage21">(Tudi ne.)</stage> Razpravo
               torej zaključujem.</p>
               <p>O amandmajih bomo v skladu s časovnim potekom seje odločali danes v okviru glasovanj
               ob 19.30 uri.</p>
               <p>S tem prekinjam to točko dnevnega reda. Predstavnici in predstavnikoma vlade se za
               sodelovanje zahvaljujem. Mi pa bomo ob 17.30 uri nadaljevali z obravnavo 15. točke
               dnevnega reda, to je s tretjo obravnavo predloga zakona o varstvu podzemnih jam. Do
               takrat sejo prekinjam. Najlepša hvala!</p>
               <stage type="time">(Seja je bila prekinjena ob 16.48 uri in se je nadaljevala ob 17.33 uri.)</stage>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Spoštovane kolegice in kolegi.</p>
               <p>Prehajamo na <title>15. TOČKO DNEVNEGA REDA - TO JE NA TRETJO OBRAVNAVO PREDLOGA ZAKONA
                  O VARSTVU PODZEMNIH JAM.</title> Predlog zakona je za tretjo obravnavo pripravila
               Vlada Republike Slovenije. V naši sredini pozdravljam ministra za okolje, prostor in
               energijo gospoda mag. Janeza Kopača, ki mu dajem besedo za dopolnilno obrazložitev
               predloga zakona. Imate na voljo pet minut, gospod minister, in besedo.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala lepa, spoštovani podpredsednik. Poslanke in poslanci. Opravičujem se malo
               zaradi zadihanosti. Predlog zakona o varstvu podzemnih jam sem podrobneje obrazložil
               že na prejšnji seji državnega zbora, ko ste sprejemali zakon v drugi obravnavi.
               Nastajal je dolgo. Moram reči, da je usklajenost z vsemi zainteresiranimi, torej z
               Jamarsko zvezo, Institutom za raziskovanje Krasa in z drugimi nevladnimi
               organizacijami, ki so bile za to zainteresirane.</p>
               <p>Pri drugi obravnavi, kot se spomnite, je nastalo precej hrupa okoli amandmaja k 15.
               členu, ki je povzemal besedo, kakršnega smo predlagali že v prvotnem predlogu zakona
               za drugo obravnavo. Na odboru za infrastrukturo pa je bil potem spremenjen in znova
               smo opravili razpravo tako z Jamarsko zvezo Slovenije, kot z drugimi
               zainteresiranimi. Zato vam predlagamo amandma k 15. členu, s katerim sedaj
               predvidevamo, da izpite za jamarje opravlja Jamarska zveza Slovenije in ima po
               zakonu, po črki zakona ta monopol. Medtem ko pa diskusija, ki je bila v drugi
               obravnavi in je govorila o tem, da se Jamarski zvezi Slovenije odvzema možnost
               izobraževanja in da se bo to preneslo na nekoga tretjega. Poslanec Jelinčič je imel
               celo vrsto strahov, na koga vse bi se to preneslo. Reči moram, da ohranjamo v taki
               obliki, kot jebilo predlagano v drugi obravnavi. Kajti naknadno smo ugotovili in
               Jamarska zveza Slovenije, lahko bi vam pokazal pismo, izjavlja, da nikoli in nikdar v
               zgodovini ni izvajala izobraževanja za jamarje. To nikoli ni bila njena dejavnost.
               Tudi ta hip ni. Zato smo predvideli, da to dejavnost izobraževanja opravljajo tisti,
               ki izpolnjujejo ustrezne pogoje. Lahko je to kdaj v prihodnje tudi Jamarske zveze
               Slovenije. Medtem, ko pa se bodo sami izpiti opravljali izključno pri Jamarski zvezi
               Sloveniji. To je sedajvsebina tega amandmaja k 15. členu, s katerim pravzaprav po
               moje na zelo lep z vsemi dogovorjen način rešujemo tisto zagato, ki se je pojavila
               pri obravnavi 15. člena v drugi obravnavi.</p>
               <p>Potem prilagamo še amandma k 69. členu, ki pa je skoraj redakcijski. Če bosta ta dva
               sprejeta, sta potrebna še dva redakcijska uskladitvena amandmaja. S tem upam, da bo
               ta zgodba oziroma ta zakon, ki je sedaj v obravnavi že štiri leta v parlamentu, tudi
               končan. Predlagam, da podprete vladna amandmaja, drugih pa v obravnavi tako in tako
               ni. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PREDSEDNICA IRMA PAVLINIČ KREBS:</speaker>

               <p>Hvala, gospod minister. O predlogu zakona v celoti dajem besedo predstavnikom
               poslanskih skupin za predstavitev njihovih stališč. Najprej dajem besedo kolegu
               Alojzu Soku za stališče poslanske skupine Nove Slovenije.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Spoštovani predsedujoči, spoštovani gospod minister! Po več kot treh letih dobiva
               zakon o varstvu podzemnih jam svoj končni epilog. Jame so po tem zakonu opredeljene
               kot naravno javno dobro in naravne vrednote državnega pomena. Se pravi, v lasti
               države. V last države pa prehaja tudi vsa jamska infrastruktura in tudi vse tisto,
               kar se v naših slovenskih jamah nahaja. S tem so dani pogoji za posebno rabo jam v
               skladu z njihovo namembnostjo. V skladu s tem zakonom bodo opredeljene naslednje
               dejavnosti oziroma pogoji za opravljanje naslednjih dejavnosti, kot so: jamski
               turizem, opravljanje nekaterih kulturnih dejavnosti v podzemnih jamah, znanstveno
               raziskovalne, izobraževalne in zdravstvene dejavnosti ter dejavnosti oskrbe s pitno
               vodo itn.</p>
               <p>V drugi obravnavi smo lahko slišali, da je vlada ta zakon oblikovala v soglasju z
               vsemi, ki na tem področju karkoli predstavljajo. S tem amandmajem, ki ga je sedaj
               vlada vložila k 15. členu, tudi v Novi Sloveniji verjamemo, da bo temu res tako.
               Kajti s tem amandmajem se vrača tudi osnovna dejavnost Jamarski zvezi Slovenije, ki
               je bila v drugem branju z amandmajem Liberalne demokracije Slovenije odvzeta. Rad bi
               povedal, da imajo slovenske podzemne jame še eno posebnost. Mogoče je prav zaradi te
               posebnosti ta zakon tako dolgo nastajal, in sicer so jame opredeljene tudi kot vojna
               grobišča.</p>
               <p>K temu zakonu sta bila vložena dva amandmaja Nove Slovenije. Oba na to temo,
               povezano z jamami kot grobišči. Eden od teh amandmajev je bil sprejet na odboru za
               infrastrukturo, in sicer v tej smeri, da se lahko v jami opravi tudi verski obred. En
               amandma pa je sprejel državni zbor. Temu amandmaju sicer vlada ni nasprotovala. Ni pa
               ga tudi podpirala. Gre pa za to, da se lahko v jami izvede tudi ekshumacija trupel.
               To se nam zdi zelo pomembno. Naj ob tej priliki na hitro, če bom uspel, mislim, da
               imam dovolj časa, preberem sklep in tudi obrazložim zakaj se nam zdita ta dva
               amandmaja izredno pomembna. Prebral bom sklep kot končno dejanje vsebine knjige z
               naslovom <q>"Brez milosti"</q>, in sicer v tem sklepu piše naslednje: <q>"Iz podatkov katastra
               jam, navedb v literaturi ter drugih pričevanj je moč ugotoviti, da je bil pojav
               uporabe jam za množična grobišča v času od 1941-1945 zelo razširjen. Po podatkih
               katastra jam Slovenije so bili človeški ostanki najdeni v 86 jamah. Števila žrtev v
               jamah se ne da ugotoviti. Po podatkih katastra je pri 15 jamah navedeno, da je bilo
               vanje vrženo veliko ljudi. Po ocenah memoarske literature naj bi bilo v jamah več kot
               10.000 žrtev. Točnega števila ne bo mogoče ugotoviti, saj so v jamah tudi pripadniki
               drugih narodov in držav z območja balkanskega polotoka, na primer Srbi, Hrvati,
               Albanci in Italijani. Kljub razprostranjenosti jam grobišč po celem slovenskem Krasu
               je mogoče ugotoviti nekaj skupnih značilnosti tega pojava. Na osnovi števila žrtev,
               predvsem pa po drugih posegih in sledovih lahko po načinu pokopa ločimo jame grobišča
               na več tipov. Jame z ostanki kosti le nekaj oseb, ki so bile vržene v jamo običajno
               oblečene, so postale grobnice verjetno v času gverilskega vojskovanja in revolucije
               ali povojnih osebnih obračunavanj. V teh jamah kasneje sledov ni nihče več zakrival,
               zato najdemo kosti na površju ali pa jih prekrivajo naravni procesi. Te jame so
               običajno manj znane in ležijo v odmaknjenih gozdnatih predelih. Drug tip jam pa so
               jame množična morišča. V njih so običajno ostanki večjega števila ljudi. Poboji so
               bili organizirani ter so trajali dlje časa, zato jih ni bilo moč obdržati v tajnosti.
               Sledilo je zakrivanje sledov, miniranje vhodov ali zasipavanje, ponekod še več
               desetletij po vojni. Nekatere jame, ki so poznane kot množična grobišča, pa so
               postale v zadnjem času točke, ki jih obiskujejo svojci v vojnem času izginulih
               ljudi."</q></p>
               <p>Torej, to sem prebral kot končni sklep iz te knjige zato, da bi tudi opredelil, zakaj
               se nam v Novi Sloveniji zdi izredno pomembno, da sta bila sprejeta naša amandmaja. Na
               tem mestu se zahvaljujem vsem, ki ste te amandmaje podprli. Nova Slovenija pa bo iz
               tega razloga tudi podprla zakon varstvu podzemnih jam. Prav tako pa bomo, kot sem
               povedal že uvodoma podprli amandma vlade k 15. členu, ker ta amandma vrača
               pristojnost Jamarske zveze Slovenije, in sicer pri opravljanju izpitov za
               usposobljenost v zvezi z jamarsko dejavnostjo. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Jože Tanko, Slovenska demokratska stranka. Stališče poslanske skupine,
               prosim.</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>Hvala za besedo, gospod podpredsednik. Vsem ostalim lep pozdrav!</p>
               <p>V poslanski skupini ocenjujemo, da je ta zakon, ki ureja varstvo podzemnega sveta
               primeren. Skupaj z vloženima amandmajema ga bomo podprli. Zavedamo se, da moramo tudi
               na področju varovanja naše naravne dediščine narediti korak naprej. Slovenija ima,
               kljub temu, da je majhna država, veliko raznovrstnih podzemnih jam, v katerih se
               skriva izjemno bogastvo, ne samo kapnikov, ampak tudi zelo redke favne in flore.
               Mnoge rastlinske in živalske podzemne vrste se nahajajo samo pri nas. To samo še
               povečuje atraktivnost in zanimanje vsakovrstne javnosti za jame in to od resnih
               preučevalcev in poznavalcev jamskega sveta pa do čisto običajnih roparjev in
               uničevalcev, ki z odnašanjem kapnikov in drugih posebnosti uničujejo to slovensko
               značilnost. Samo obžalujemo lahko, da je že v preteklosti razen nekaj atraktivnih
               izjem nismo znali in zmogli dovolj učinkovito zaščititi in zavarovati.</p>
               <p>Ne samo, da so nekatere jame oplenili brezvestni zbiralci naravnih dragocenosti,
               mnoge smo preprosto uporabili za odlaganje vsake vrste navlake in pridobitev
               sodobnega sveta. V njih se znajde marsikaj, od starih avtomobilov, gradbenih in
               komunalnih odpadkov do poginulih živali, nevarnih in posebnih odpadkov. Ti
               predstavljajo še posebno nevarnost in grožnjo predvsem za globinske vodne vire, saj
               lahko onesnažijo obsežna področja. Tudi sanacija takih posledic je dolgotrajna.
               Smiselno bi bilo, da bi se tudi sistemsko pristopilo k odstranitvi teh starih bremen.
               Ne moremo mimo dejstva, da bo zaradi znanih dogodkov iz preteklosti ostalo
               neraziskanih še precej jam na južnem predelu Slovenije. Verjetno gre tudi tam za
               obširne in povezane jamske sklope z zanimivimi sigami in jamskim življem. Vendar bo
               to zaenkrat ostalo našim očem prikrito in tisti jamski svet bo še naprej ostal skriti
               zaklad. Moram pa povedati, da nas nekoliko čudi stališče jamarske zveze, kinaj bi
               bila krovna organizacija jamarskih društev in ki ni želela pridobiti aktivnejše vloge
               niti zase, niti za svoje društvo. Ta bi tako organizaciji kot društvom pripadala, saj
               so s svojim aktivnim in kvalitetnim delom pri varovanju, upravljanju in nadzoru
               jamskega sveta dokazali, da jim lahko zaupamo. Zato bomo podprli popravek zakona, ki
               ga je predlagala vlada. Kot rečeno, zakon bomo podprli.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Ivan Božič bo predstavil stališče poslanske skupine Slovenske ljudske
               stranke.</p>
            </sp>
            <sp who="SDZ3:BožičIvan">

               <speaker>IVAN BOŽIČ:</speaker>

               <p>Hvala lepa, gospod podpredsednik. Škoda, da ni gospoda ministra - ah, je! Gospod
               minister mi je sicer ravno kazal hrbet, toda - dober večer njemu in vsem, ki danes
               sedimo v tej dvorani in govorimo o zakonu o varstvu podzemnih jam! Dvakrat na odboru
               in zadnjič v dvorani sem se oglašal o tem in povedal, da smo pravzaprav Slovenci
               lahko ponosni na naš jamski svet, na naš podzemni svet. Tudi slovenska imena se
               mednarodno uporabljajo. Kras je pojem za jamarstvo, za ponikalnice, kraške pojave v
               svetu. Torej ni samo naše ime.</p>
               <p>Poslanska skupina bo podprla zakon, še posebej z veseljem pa oba amandmaja, ki ju je
               pripravila vlada.</p>
               <p>Kako je še treba gledati na jamarstvo? Na jamarstvo lahko gledamo s ponosom, ker so
               ga opravili na našem Krasu, na našem svetu, v glavnem domačini, Slovenci, jamarji
               prostovoljci, entuziasti, ki so hodili v jame v vseh zadnjih nekaj več kot sto letih.
               Poprej tega niso zapisovali, ampak so hodili in samo pripovedovali, kje so jame. Pri
               nas, na Tolminskem, je med vojnama delovalo tajno društvo Krpelj, ki je raziskalo
               veliko jam, ki so jih jamarska društva šele sedaj, po drugi svetovni vojni opisala in
               objavila. Torej, na jamarstvo glejmo tudi z nacionalnega ponosa in ne samo kot na nek
               podzemni prostor, ki ga veliko nas ne pozna. Veliko vas ni pogledalo, dobili pa ste
               vsi, mislim, knjigo Naše jame, 44. številko, Ljubljana, leta 2002. Pa na strani 194
               poglejmo samo nekaj majhnih podatkov. Seznam vseh jam v Sloveniji, ki so globlje od
               300 metrov - 37 jih je. Od teh jih je 5, ki so globlje od 1.000 metrov. Kadarkoli
               boste šli v Bovec po dolini Soče, se spomnite, da je rombon votel v notranjosti do
               Bovca. Kar 1.533 metrov je globina jame Čehi 2 na rombonski poti. Seznam vseh jam v
               Sloveniji, ki so daljše od enega kilometra in teh jam je 62, 5 pa jih je daljših od
               10 kilometrov! Res, to je velik podzemni svet, ki ga malo ljudi pozna. Fntuzijasti,
               ki so hodili v jame zaslužijo pozornost in tisto pozornost smo jim izkazali danes, ko
               smo dobili od vlade potrdilo, da se bo v 15. členu pojavila jamarska zveza, ki bo
               dajala dovoljenje, da nekdo opravlja jamarsko dejavnost. Dali mu bodo potrdilo, to je
               potrditev in priznanje, edino priznanje, ki ga dobijo jamarji v svojem življenju. Pri
               tem bi rad še posebej poudaril naslednje. Pred tremi leti, ob nesreči v Logu pod
               Mangrtom tok pritekel iz Mangrtske planine in odnesel nekaj hiš in pet ljudi. Prvi,
               ki so prišli tja so bili jamarji, usposobljeni jamski reševalci, ki so raziskavali te
               prostore in tudi dobili od petih štiri nesrečnike, ki so tam izgubili življenje. Lepo
               je, gospod minister, da ste napisali ta amandma in z veseljem ga bomo potrdili, prav
               tako pa tudi zakon. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala kolega Božič. To so bila stališča poslanskih skupin. Prehajamo na razpravo
               predloga zakona v celoti s strani poslank in poslancev. Kolega Alojz Sok, želite
               besedo? Ne. Janko Veber?</p>
            </sp>
            <sp who="SDZ3:VeberJanko">

               <speaker>JANKO VEBER:</speaker>

               <p>Hvala za besedo, če smo že zapisani. Želim povedati, da tudi sam podpiram ta zakon,
               kajti resnično rešuje prenekatere probleme, ki bi sicer postali lahko nerešeni in s
               tem tudi jamarji preveč izpostavljeni. Izobraževanje in usposabljanje jamarjev je
               tako zagotovo ena od pomembnih zadev, ki prinese predvsem varnost in nenazadnje tudi
               s svojo dejavnostjo lahko veliko prispevajo k podatku o stanju v okolju, kajti jame
               so včasih tudi odraz dogajanja v okolju v katerem se nahajajo. Tudi zato, ker je
               prišlo do dogovora z Jamarsko zvezo Slovenije, da upravlja določene dejavnosti za
               katere smo slišali, da jih v preteklosti pravzaprav ni. Tudi ta dopolnila zakona bom
               podprl, kajti očitno gre za pripravljenost, da jamarstvo poskuša na čim bolj
               organiziran način teči naprej in mislim, da je s tem tudi dosežen pomen zakona.
               Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Davorin Terčon.</p>
            </sp>
            <sp who="SDZ3:TerčonDavorin">

               <speaker>DAVORIN TERČON:</speaker>

               <p>Hvala gospod podpredsednik. Torej, me veseli, da sem slišal tako visoko stopnjo
               soglasja s strani vseh poslanskih skupin, tako k predlaganemu amandmaju k 15. členu s
               strani vlade kot tudi zakonu v celoti. Mi v liberalni demokraciji smo že pri drugem
               branju zakona napovedali, da bomo za tretje branje prišli sami z amandmajem, ki bo
               ponovno vnesel jamarsko zvezo v zakon. No, potem je bilo usklajeno z vlado, da to
               stori sama. Moram reči, da je bilo prav da smo sprejeli tak amandma kot smo ga v
               drugem branju, ki je na prvi pogled izločil jamarsko zvezo. Sedaj imamo ta amandma na
               mizi in sprejetje tega amandmaja nam bo omogočilo, da tako jamarska zveza ostane
               notri, kot vsakdo, ki je nosilec javnega pooblastila pri upravljanju in vodenju z
               jamami, torej ki izpolnjuje določene pogoje. Mislim, da ta amandma sedaj, objema vse
               te kriterije in pogoje in da jamarska zveza ostaja notri in da je dosežena dosti
               visoka stopnja soglasja, tako da lahko tako amandma kot tudi zakon v celoti
               sprejmemo. Mi v liberalni demokraciji bomo vsekakor tako amandma kot zakon potrdili.
               Prepričan sem, da bo s sprejetjem tega zakona omogočeno boljše delovanje, odkrivanje,
               razkazovanje in zdravljenje z jamami v bodoče v Sloveniji. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Zaključujem razpravo predloga zakona v celoti. Prehajamo na razpravo o členih
               in vloženih amandmajih. Vodili jo bomo na podlagi pregleda amandmajev z dne
               16.12.2003. V pregledu imate dva amandmaja, in sicer k členu 15. amandma vlade in k
               členu 69. amandma vlade.</p>
               <p>Dajem v razpravo 15. člen in amandma vlade k temu členu. Želi kdo besedo? Kolega Sok,
               prosim.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Z razliko od kolega Terčona, nisem tako prepričan, da je bila ta rešitev v drugem
               branju ne vem kako tehtno premišljena. Zdi se mi, da bi bilo primerneje zaradi
               nevarnosti, ki seveda prežijo pri dejavnosti jamarjev, to zadevo poenotiti tako, da
               bi jamarska zveza dejansko dobila tudi pristojnosti za usposabljanje za samostojno
               jamarsko delovanje. Torej, da bi bilo to na enem mestu. Upam, da bo vlada, ki je tudi
               tista, ki podeli javno pooblastilo organizaciji, ki bo to usposabljanje za samostojno
               jamarsko delovanje izvajala, imela s tem amandmajem to pred očmi, da če bo preveč
               izvajalcev tega samostojnega jamarskega usposabljanja,je potem seveda velika možnost,
               da bo to usposabljanje slabo. Zaradi tega bo prihajalo do še pogostejših nesreč, kot
               se nam v tej slovenski jamarski dejavnosti dogajajo že do sedaj. Smo pa v naši
               stranki zadovoljni in jaz vidim, da je tukaj predvsem šlo za prizadevanje poslanskega
               kolega, gospoda Božiča in na žalost ne Jamarske zveze Slovenije. Oni so na odboru za
               infrastrukturo, ne vem sicer v kakšnem obsegu je njihov predstavnik predstavljal na
               odboru Jamarsko zvezo Slovenije - izjavili, da je zakon usklajen in da je to, kar je
               v zakon zapisano, dobro in da se strinjajo s tem, da se Jamarsko zvezo Slovenije kot
               tistega, ki ugotavlja usposobljenost iz tega zakona izloči. Kolega Božič je ves čas
               pravil, da temu ni tako in upam, da je sedaj tudi vlada pač s tem vloženim
               amandmajem, da je Jamarski zvezi Slovenije potrebno dati to pristojnost ugotavljanja
               usposobljenosti in da ugotavljanje sposobnosti odvzame eventualnim drugim
               organizacijam z javnim pooblastilom. Te bodo še naprej imele možnost, da bodo
               opravljanje samo usposabljanje za samostojno jamarsko dejavnost. Mi bomo ta amandma
               podprli. In če lahko še drugi amandma, ki je bolj ali manj redakcijske narave. Hvala
               lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Želi še kdo besedo? Nihče. Minister, prosim.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Samo za pojasnilo. Predsednik jamarske zveze gospod Buškin je predstavljal jamarsko
               zvezo in z njim je bilo usklajeno besedilo zakona v drugi obravnavi tako kot smo ga
               predlagali in je usklajeno tudi v tretji obravnavi. Naj še enkrat poudarim, da gre za
               dejavnost, ki jo jamarska zveza do sedaj sploh ni opravljala. Vendar pa so jamarska
               društva izrazila interes po enotenju spričeval, če lahko tako poenostavim. In zato
               smo zapisali naj bo to na enem listu pri Jamarski zvezi Slovenije. Usposabljanje pa
               bo seveda morda v Jamarski zvezi Slovenije, morda v posameznih društvih ali morda
               celo kje na kakšnem tretjem koncu, čeprav kaj veliko možnosti za kakšne dodatne
               akterje tu ni. Tako, da moram poudariti, da smo ves čas delovali z roko v roki z
               jamarsko zvezo.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Lahko zaključim razpravo o 15. členu in amandmaju vlade k temu členu.</p>
               <p>Prehajamo na 69. člen in amandma vlade k temu členu. Želi kdo besedo? Amandma je
               bolj redakcijske narave. <stage xml:id="Redna-32-2003-12-17.stage23">(Nihče.)</stage> Zaključujem razpravo tudi o 69. členu in razpravo o
               členih in amandmajih v celoti. Glasovanje o amandmajih in predlogu zakona bomo v
               skladu s časovnim potekom seje opravili danes v okviru glasovanj ob 19.30 uri.
               Prekinjam to točko dnevnega reda. Ob 18.20 uri bomo nadaljevali delo, in sicer
               predlog zakona o spremembah in dopolnitvah zakona o socialnem varstvu. Do tačas vas
               lepo pozdravljam. Ministru hvala za sodelovanje. Ob 18.20 se dobimo.</p>
               <stage type="time">(Seja je bila prekinjena ob 18.00 uri in se je nadaljevala ob 18.21 uri.)</stage>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Spoštovane kolegice in kolegi! Prehajamo na <title>16. TOČKO DNEVNEGA REDA - TRETJO
                  OBRAVNAVO PREDLOGA ZAKONA O SPREMEMBAH IN DOPOLNITVAH ZAKONA O SOCIALNEM VARSTVU.</title>
               </p>
               <p>Predlog zakona je za tretjo obravnavo pripravila vlada Republike Slovenije.
               Pozdravljam predstavnice vlade, državno sekretarko, gospo Lidijo Apohal Vučkovič in
               sodelavko z ministrstva za delo, družino in socialno politiko, gospo Uršulo Jerše
               Jan, državno podsekretarko. Za dopolnilno obrazložitev predloga zakona dajem besedo
               državni sekretarki. Prosim.</p>
            </sp>
            <sp who="SDZ3:ApohalVučkovićLidija">

               <speaker>LIDIJA APOHAL VUČKOVIČ:</speaker>

               <p>Spoštovane poslanke in poslanci! Vlada je za tretjo obravnavo pripravila gradivo za
               spremembe zakona o socialnem varstvu v skladu s sklepom državnega zbora. Upoštevala
               je tudi vse sprejete amandmaje v drugi obravnavi, hkrati pa predlaga še dva
               amandmaja, s katerima nekoliko izboljšuje besedilo dveh členov, dveh sprejetih
               amandmajev v drugi obravnavi, katerih vsebino lahko nekoliko podrobneje obrazložimo
               kasneje v razpravi. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. O predlogu zakona v celoti dajem besedo predstavnikom poslanskih skupin za
               predstavitev njihovih stališč. Mag. Janez Drobnič bo kot prvi predstavil stališče
               Nove Slovenije.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Dober večer, kolegice in kolegi, predstavnice vlade! S
               spremembami zakona o socialnem varstvu naj bi v Sloveniji dobili nekaj izboljšav,
               zlasti kar se tiče družinskega pomočnika, ki je nekako z zakonom o družinskem varstvu
               izpadel. Poleg tega naj bi se uredile še nekatere druge pravice oziroma določbe, ki
               pomenijo vodenje zavodov in podobno.</p>
               <p>Torej, z novim zakonom se uvaja možnost pravice družinskega pomočnika. Večkrat smo že
               poudarjali, da tako koncipirana rešitev v bistvu ni pravica invalida do neke
               asistence, ampak bolj izbira in možnost družinskega pomočnika, da se odloči za tako
               vlogo in hkrati tudi pomaga invalidu, vendar samo v njegovem sorodstvu, če gre za
               sorodstvena razmerja. Tako da bo v bodoče treba rešiti to vprašanje na nivoju in s
               konceptom asistenta.Ta določba ima namen kompenzirati slabosti rešitev zakona o
               starševskem varstvu, o aktivni politiki zaposlovanja in za matere z otroki. Uvaja
               vsaj delno subvencioniranje zaposlitve za družinske člane, kar bi pomenilo nekaterim,
               ki se znajdejo v socialni stiski pa nimajo možnosti zaposlitve, dobro rešitev. Dobra
               stran je, da omogoča najtežjim invalidom dodatno pomoč. Zadnje leto smo imeli namreč
               precejšnje težave s sofinanciranjem takšnega pomočnika. Slabost pa je to, da govori
               samo o osebah s težko motnjo v duševnem razvoju in težko gibalno oviranih osebah.
               Opuščene so ostale težko prizadete kategorije kot so slepi, gluhi, duševno bolni, ki
               tudi potrebujejo asistenco. Verjetno bi z neko drugo definicijo lahko bolj primerno
               zajeli te ljudi, vendar ker je vezano tudi na druge zakonodaje, pravijo v vladi, da
               naj ostane takšna definicija. V poslanski skupini Nove Slovenije se seveda s tem ne
               strinjamo. Problematično pri opredelitvi te pravice je, da bi se storitve plačevale
               iz proračuna občine, ki marsikatere nebodo zmogle tega finančnega bremena. Nadalje
               ostaja vprašanje z bivalnimi skupnostmi, saj so te storitve cenejše, bolj dostopne in
               zagotavljajo večjo možnost socialnih kontaktov iz samostojnega življenja odraslih.
               Namreč, družinski pomočnik je lahko samo ena izbira. Slabost je v tem, da socialno
               integracijo vendar ne zagotavlja v takšnih dimenzijah kot si marsikdo verjetno želi.
               Ljudje, ki se bodo odločili za takšen posel vstopajo pravzaprav v rizični posel.
               Pravzaprav ne gre za pravo delovno razmerje, zato bodo nastale tudi druge težave. Če
               zbolijo ali se postarajo, niso sposobni za delo, nimajo dovolj let za upokojitev, ob
               upoštevanju majhnih možnosti za drugi delo. Torej, tu ne gre za osebno asistenco, ki
               naj bi bila urejena v temeljnem zakonu o pravicah invalidov, ta je pravica
               družinskega člana.</p>
               <p>Pogoji za vodenje, upravljanje zavodov so pretirani. V 15. členu je amandma vlade,
               vendar pomembno ne posega, ker 16. člen ni bil dotaknjen, tako da ga ne moremo več
               popravljati. Ostaja pa pogoj 20 let delovne dobe. Lestvica pogojev za opravljaje,
               vodenje zavoda se ni upoštevala, tako kot smo jo predlagali, kar bi bilo smiselno in
               logično. Če nekdo vodi velik zavod, se zahteva drugačne sposobnosti, drugačno
               izobraževanje, ne povsem drugačno, ampak nekoliko drugače in tudi zahteve glede
               delovne prakse ali izobrazbe. Torej, to naj bi bilo le odvisno od velikosti zavoda.
               Žal se ta predlog ni upošteval. S tem smo pravzaprav zacementirali preveč,
               zabetonirali pogoje. Saj tudi, če bi postavili nižje pogoje glede izobrazbe in
               delovnih izkušenj, bi še vedno lahko zaposlovali ljudi tudi z višjo izobrazbo. Ampak
               možnost izbire bi se pa vendarle povečala. Toliko v imenu poslanske skupine Nove
               Slovenije k temu zakonu. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Peter Levič bo predstavil stališče poslanske skupine Stranke mladih.
           </p>
            </sp>
            <sp who="SDZ3:LevičPeter">

               <speaker>PETER LEVIČ:</speaker>

               <p>Predlog zakona prinaša nekaj koristnih novosti po katerih se je kazala potreba že
               dalj časa. S tem zakonom se postavlja pravna podlaga za status družinskega pomočnika,
               ki je po zakonu o starševskem varstvu in družinskih prejemkih, ki jih ima invalidni
               otrok. Pravico do družinskega pomočnika, ki bo upravičen do nadomestila za izpad
               dohodka in zavarovanja bomo sedaj v okviru tega zakona priznali tudi osebam, ki so
               starejše od 18 let.</p>
               <p>V Stranki mladih Slovenije podpiramo določbo o možnosti tretje osebe kot osebnega
               pomočnika. Zavedamo se, da so predvsem starši in sorodniki tisti, ki skrbijo za
               invalida, vendar obstaja mnogo invalidnih oseb, ki sorodnikov, ki bi skrbeli zanje
               nimajo. Pravica do osebne asistence je pravica invalida in kot taka bi morala biti
               zapisana v posebnem zakonu. Žal, vlada zakona o izenačevanju možnosti invalidov
               pripravlja že več let in bo najbrž še nekaj časa trajalo, da bo sprejet. Tako moramo,
               če hočemo omogočiti invalidom izvajanje njihovih pravic, v številnih zakonih
               popravljati posamezne člene, ki jih bo s sprejetjem krovnega zakona potrebno ponovno
               popravljati. Tako zdaj s tem zakonom omogočamo tudi tretjim osebam, ki niso v krvnem
               sorodstvu z invalidno osebo, postati osebni pomočnik. In ta določba naj bi veljala le
               do sprejetja zakona o izenačevanju možnosti invalidov. Tako početje je neresno in ni
               v ponos pravni državi, vendar menimo, da so potrebe invalidnih oseb tako pomembne, da
               je potrebno ta predlog zakona podpreti.</p>
               <p>Podpiramo tudi številne druge novosti, ki jih je prinesel zakon. Predvsem subvencije
               za podjetje v primeru zaposlitve težko zaposljive osebe. Te subvencije so se v
               preteklosti že izkazale kot dobra motivacija za podjetja pri zaposlovanju. V
               Sloveniji je zaposlitvena situacija taka, da se že popolnoma zdrav človek z visoko
               izobrazbo in z vsemi potrebnimi kvalifikacijami težko zaposli, kaj šele nekdo, ki teh
               kvalifikacij nima. Zato so spodbude države s pomočjo subvencij večkrat dobrodošle in
               pomenijo novo življenjsko možnost za te osebe. Več kot potrebno in nujno pa je bilo
               zakonsko urediti določbe o koncesijah, saj so se te do sedaj podeljevale na podlagi
               pravilnika, kar prav gotovo ni ustrezna pravna podlaga za tako pomembno dejavnost.
               Prav tako pa je pomembna tudi vpeljava možnosti inšpekcijskega nadzora. V zadnjem
               času se je zgodilo kar nekaj dogodkov, kjer se je pokazala nujnost inšpekcijskega
               nadzora in potreba po hitrem interveniranju. Še posebej je to potrebno zato, ker se
               podeljevanje koncesij po tem zakonu tiče predvsem najbolj socialno nemočnih kategorij
               prebivalstva, invalidov, prebivalstva invalidov starostnikov.</p>
               <p>Kot sem že omenil, bomo poslanci Stranke mladih zakon podprli. Čeprav menimo, da
               nekatere odločbe ne sodijo v ta zakon. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. France Cukjati, Slovenska demokratska stranka, bo podal stališče poslanske
               skupine.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Spoštovani! Imamo zakon, ki predvsem v določnem sloju prebivalstva
               vzbuja upanje na rešitev nekaterih problemov, ki jih zelo čutijo. Zagotovo je to
               korak naprej. Namreč družinski pomočnik se zagotavlja tudi polnoletni osebi v času,
               ko jo resnično potrebuje. Vendar je tukaj treba opozoriti na pomanjkljivosti tega
               pristopa. Namreč, ta pomoč se nudi invalidnim osebam. Katerim invalidnim osebam?
               Odraslim, polnoletnim, torej tistim, tako opravi zakon, ki so bili pred
               uveljavljanjem pravice do izbire družinskega pomočnika oskrbovani s strani enega od
               staršev. Torej, gre za neko nadaljevanje tega varstva, varstva mladostnika, ki je
               postal polnoleten in se to nadaljuje. Dalje, gre za oskrbo in pomoč tistim osebam,
               tako piše v zakonu, ki imajo težko motnjo v duševnem razvoju ali težko gibalno
               oviranost. Iz tega seveda vidimo, da je intenca in ujetost tega predloga v okvir
               tistih invalidnih oseb, ki so pravzaprav od rojstva invalidi, od rojstva prizadeti v
               razvoju. Nekako zanemarja tiste, ki šele postopoma postanejo pomoči potrebni. Tudi
               sam pojem težko gibalno ovirane osebe je nejasen Ali to vključuje tudi slepe, gluhe,
               predvsem slepe? Ne bi rekel. Ta definicija je zelo ozka. Predvsem pa so na nek način
               izključeni starostniki, ki niso bolniki, ampak so postali obnemogli zaradi starosti,
               ne zaradi bolezni in niso invalidi. Kaj pa s tistimi? Vidimo pri tem nek pomanjkljiv
               pristop k tej problematiki. Poglejte, mnogo se s področja zdravstva govori o potrebi
               zdravstvene nege. Predvsem starim, celo o potrebi odprtja in ustanovitve posebnega
               zavarovanja za dolgotrajno nego. Vse bolj se kaže potreba po skupnem pristopu sociale
               in zdravstva k temu problemu. Sociala, tudi v tem zakonu se ne bi smela braniti
               bolnih, ne invalidov, starih, ki jih mora s svoje strani tudi oskrbeti. In verjetno
               bomo potrebovali oziroma vsekakor bomo potrebovali nek celosten pristop k tem ljudem
               brez ozira ali so po definiciji invalidi ali po definiciji bolniki ali so po
               definiciji od rojstva takšni ali so to šele potem postali. Po poškodbi, bolezni ali
               pa kratko malo zaradi starosti. Manjka celosten pristop in to mi seveda opažamo kot
               veliko pomanjkljivost razrešitve problema in pričakujemo, da se bo nekdo, ker žal pri
               nas imamo to problematiko ločeno na dva ministrstva, da se bo vendarle našel čas in
               volja, da se ministra usedeta in poiščeta takšen pristop, ki bo seveda pomenil nek
               popolnoma nov sistemski v kvaliteti višji pristop k reševanju teh problemov. Na
               terenu samem ljudje, tako tisti, ki so pomoči potrebni kot tudi socialni delavci,
               zdravstvena služba, patronažna in podobno opažajo, da pravzaprav te koordinacije ni.
               Vsak pristopa s svojim mehanizmom, vsak ima svoj ključ reševanja teh problemov,
               vsekakor pa bo brez sodelovanja in brez enotnega pristopa pravzaprav trpel samo
               tisti, ki je pomoči potreben. In še eno bi rekel; vsekakor bi skupen pristop pomenil
               tudi pocenitev reševanja teh problemov in višjo kvaliteto. Če bi bili ob tem sposobni
               vključiti še civilno družbo, ki je pripravljena pomagati, civilno družbo - od rdečega
               križa, karitasa, župnijskih skupin in podobno - potem bi že lahko rekli, da smo se
               približali evropskemu standardu zagotavljanja socialne varnosti. Upam, da bomo
               doživeli tudi ta čas. Mi bomo zakon seveda podprli, kljub tem pomanjkljivostim prav
               zaradi našega upanja, da bo naša družba odprta za novosti in za višjo kvaliteto
               tovrstne oskrbe.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Kolega Stanislav Brenčič, stališče poslanske skupine Slovenske ljudske
               stranke.</p>
            </sp>
            <sp who="SDZ3:BrenčičStanislav">

               <speaker>STANISLAV BRENČIČ:</speaker>

               <p>Hvala lepa. Stališče naše poslanske skupine se od podaje stališče k dopolnjenemu
               predlogu zakona o drugi obravnavi do predloga, ki ga predlagatelj posreduje kot
               tretje branje, ni spremenilo in ne bi ponavljal. Dejstvo je, da mi rešitve kot jih
               prinaša zakon, podpiramo. Skoraj pa smo prepričani, da se bo prej kot slej moralo
               odločiti tudi za to, da bo mogoče - če tej skrbi, ki ji sedaj pravimo družinski
               pomočnik, to ponuditi tudi drugemu, ne le staršu ali ožjemu sorodniku. To bo prav
               gotovo za državo, če to preslikamo v stroške institucionalnega skrbstva, poprej
               ugodneje kot obratno. Mi bomo zakon podprli in tudi podprli seveda pred tem oba
               amandmaja, ki jih predlaga vlada. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Stališče poslanskega kluba LDS bo podala kolegica Majda Širca.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Tudi v LDS-u nimamo bistveno drugačnih stališč v tretji obravnavi do tega zakona.
               Lahko le ponovimo, da je intenca zakona smiselna, da se z njo strinjamo in da je
               prav, da ima invalidna oseba možnost izbire ali gre v institucionalno varstvo ali pa
               si za oskrbo izbere bližnjo osebo, to je družinskega pomočnika tudi po 18. letu. Bilo
               je nujno, kot je bilo že rečeno ob drugi obravnavi, da se je ta materija uredila.
               Bilo je nujno, da do varovane pomoči tudi po 18. letu starosti pridejo osebe bodisi
               na tak način, da to zagotovijo starši, bodisi druga bližnja oseba, ki si jo izbere
               posameznik. In kot rečeno, bilo je tudi smiselno, da se uredi ostala materija, ne
               zgolj na nivoju družinskega varstva, ampak tudi na nivoju celotne koncesijske
               urejenosti javne službe za področju socialnega varstva. Bilo je tudi korektno oziroma
               potrebno, da se dodeli inšpekcijski nadzor, da se uredijo subvencije pri zaposlovanju
               in tudi dodatno definira združevanje socialno-varstvenih zavodov v skupnost in tako
               naprej.</p>
               <p>Pri tretji obravnavi se soočamo, poleg vladnih amandmajev, ki le smiselno dodelujejo
               tekst, še z amandmajem, ki ga je podpisal gospod Kebrič. Gre za amandma, ki daje
               možnost, da se zakon uveljavi prej, kot to predlaga vlada oziroma kot smo se
               strinjali tudi na odboru. Osmiselnosti skrajševanja tega šestmesečnega obdobja na tri
               mesece, se bomo v LDS odločili potem, ko bomo dobili smiseln oziroma argumentiran
               odgovor na to temo od strani vlade oziroma, ko bodo predstavljene morebitne prednosti
               take ureditve po tako rekoč takojšnji uveljavitvi veljavnosti tega zakona, sicer bomo
               pa imeli pomisleke. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Še stališče poslanske skupine Slovenske nacionalne stranke, ki ga bo
               predstavila Sonja Areh Lavrič.</p>
            </sp>
            <sp who="SDZ3:ArehLavričSonja">

               <speaker>SONJA AREH LAVRIČ:</speaker>

               <p>Hvala lepa za besedo, gospod predsedujoči. Spoštovani! Omenjeni predlog novele zakona
               o socialnem varstvu prinaša novosti v zvezi s spodbujanjem zaposlovanja prejemnikov
               socialne pomoči, koncesijami in inšpekcijskim nadzorom. Novela po mnenju
               predlagatelja odpravlja nedorečenosti in pomanjkljivosti obstoječe zakonodaje ter
               neusklajenost z nekaterimi zakoni. Spremembe sledijo tudi ciljem nacionalnega
               programa socialnega varstva. Poglavitne rešitve pa naj bi pomenile uskladitev z
               zakonom o starševskem varstvu in družinskih prejemkih. Prinaša tudi uvedbo nove
               pravice izbire družinskega pomočnika, ki je po našem mnenju eno izmed pomembnejših
               dopolnil omenjene novele zakona. Tako bo omogočeno ustrezno bivanje vseh tistih, ki
               si po dopolnjenem 18. letu starosti ne morejo sami urejati svojega življenja.</p>
               <p>V Nacionalni stranki ocenjujemo, da so predlagane spremembe in dopolnitve zakona
               zadovoljive. Prav tako pa, ponavljam, si želimo, da bi bili morebitni podzakonski
               akti, ki bodo izhajali iz določb zakonske vsebine, čim boljši in da se bodo čim lažje
               izkazovali. Omenjeni predlog novele bomo podprli. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. To so bila stališča poslanskih skupin.</p>
               <p>Sledi razprava poslank in poslancev o predlogu zakona v celoti. Po vrsti
               prijavljenih, mag. Drobnič, želite besedo? Prosim.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Razpravljamo o posameznih amandmajih?</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Ne, še o zakonu v celoti.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa. Torej, hotel sem dodati k temu tudi problem te osebne asistence. Vladi
               očitno zadostuje ta družinski pomočnik. Družinski pomočnik je postavljen z vidika
               pravic iz aktivne politike zakona o zaposlovanju in zavarovanju za primer
               brezposelnosti. Če bi izhajali iz pravega izhodišča, torej enakosti možnosti
               asistence glede na stopnjo prizadetosti, potem je edini pravi odgovor zagotovo
               asistenca. In ko bomo sprejeli to odločitev, kar je v dobrobit nekaterim, se bomo
               morali vprašati kaj z ostalimi, ki možnost prave asistence nimajo. Ali bomo
               sprejemali še en zakon, kjer bomo uveljavljali asistenco kot način pravice, ki gre
               posamezni osebi. To je za, po mojem razmišljanju in po razmišljanju poslanske skupine
               Nove Slovenije, pravi odgovor na to.</p>
               <p>Postavlja se vprašanje, kaj z bivalnimi skupnostmi, ali gremo še naprej v takšnem
               konceptu. In tudi vprašanje glede vodenja zavodov v okviru 16. člena, česar žal ni
               možno več spreminjati, ker se zahteva 20 let delovnih izkušenj. Nekoliko ste omehčali
               s predlogom amandmaja vlade, da ni potrebno zahtevati za izvajanje mesta direktorja
               oziroma funkcije direktorja pet let delovnih izkušenj na področju socialnega varstva.
               Vključene so dejavnosti, ki so povezane s socialno varstveno dejavnostjo tako, da ni
               ravno neposredno vezano, ker sicer je to težko zagotoviti. Ampak kot že rečeno 16.
               člen ostaja, z 20 letnimi delovnimi izkušnjami in proti temu se je izjasnila tudi
               skupnost zavodov, ki ni podpirala takšne toge rešitve. Žal, seveda, tega ne moremo
               spremeniti. Ni primerno, da se zahteva 20 let delovnih izkušenj za vodenje nekakšnega
               zavoda. Lahko da bo tudi zavod s samo 10 zaposlenimi. To pomeni, omejevati
               zaposlitvene možnosti. Kajti, tudi ni rečeno, da je tisti, ki ima največ delovnih
               izkušenj, tudi najbolj sposoben in najbolj zmožen in najbolj primeren. Ravno Kočevje
               se je pokazalo ob vodenju zavoda, ne tistega, ki bi se ukvarjal s prizadetim ali kot
               doma za ostarele, da tudi dolgoletne izkušnje ne pomenijo pravi odgovor in pravega
               človeka na pravo mesto. Torej, izkušnje, življenje nam kaže, da takšen pristop ni
               primeren. S tem se tudi razširja možnost kandidiranja ostalim osebam, ki imajo
               nagnjenja, ki imajo veščine, ki imajo voljo, ki čutijo pripadnost h kakšnemu delu, ki
               čutijo poslanstvo in zakaj ne bi tudi mlajše ljudi vključili. Zakaj samo z visoko ali
               pa ne vem s podiplomskim, zakaj pa ne tudi ostali. Saj tisti, ki smo univerzitetno
               izobrazbo izkusili ni rečeno, da smo najboljši za vodenje zavoda, še zdaleč ne. Lahko
               da ima nekdo boljše veščine. S tem pa nočem zanikati, da so potrebna znanja za
               vodenje zavodov za vodenje ljudi, za posredno vodenje, za direktno vodenje, ampak to
               se pa dobi z dodatnim izobraževanje. Kakorkoli že, malo ste omehčali, tako da bomo
               tisti amandma k 15. členu bomo podprli, ker gre v smeri, ni pa še tisto, kar bi
               moralo biti. Zagotovo. Tako, pa več sreče drugič, bi se reklo.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala kolega Drobnič. Gospa Ana Marija Tisovic želi besedo? Ne. To bi bila razprava
               o predlogu zakona v celoti. Prehajamo na razpravo o členih in amandmajih. V razpravo
               dajem člen 15. in amandma vlade k členu 15. Želi kdo besedo? Gospa državna
               sekretarka. Prosim.</p>
            </sp>
            <sp who="SDZ3:ApohalVučkovićLidija">

               <speaker>LIDIJA APOHAL VUČKOVIČ:</speaker>

               <p>Sicer je že gospod poslanec Drobnič nekoliko razložil ta naš amandma. Morda zgolj še
               nekaj besed o tem. V skladu z razpravo ob drugi obravnavi smo še enkrat proučili ali
               smo morda preveč zaprli možnosti za direktorje in ugotovili, da je smiselno nekoliko
               odpreti te možnosti. Predvsem v tej smeri, da se lahko poleg izkušenj na področju
               socialnega varstva upoštevajo tudi petletne delovne izkušnje na nekem povezanem
               področju. To se nam zdi zelo smiseln predlog. V zvezi z 16. členom, o katerem je
               gospod Drobnič govoril, bi pa rada povedala, da je res, da ni odprt. Ampak tudi če bi
               bil, mi tam ne bi predlagali spremembe, ker gre za izjemo za tiste direktorje, ki
               nimajo visoke izobrazbe Za take pa mislimo, da morajo obstajati neke daljše delovne
               izkušnje na tem področju. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Zaključujem razpravo po 15. členu in amandmaju vlade k temu členu. V razpravo
               dajem člen 45. in amandma poslanske skupine DeSUS k členu 45. Želi kdo besedo? Mag.
               Drobnič.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Že na odboru je stekla razprava, koliko časa je potrebno za to, da se uveljavljajo
               zakonske določbe. Menimo, da bi se dalo to urediti tudi v treh mesecih. Šest mesecev
               je predolga doba. Tako, da jaz podpiram ta amandma. Zdaj pa z vidika tehničnih služb
               pri vladi povejte, kakšne so ovire, da ne bi mogli uresničiti v treh mesecih.</p>
               <p>Seveda, se odločite, ampak dobro bi bilo dati pojasnilo. Kje so tiste ovire, da to
               ne morete uresničiti?</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Že prej je kolegica Majda Širca o tem spraševala, pa lahko gospa državna
               sekretarka mogoče?</p>
            </sp>
            <sp who="SDZ3:ApohalVučkovićLidija">

               <speaker>LIDIJA APOHAL VUČKOVIČ:</speaker>

               <p>Hvala za besedo. Zakon seveda, poleg te določbe vsebuje še več različnih pomembnih
               določb. Kar nekaj zadev bo potrebno in to pomembnih in neenostavnih zadev urediti
               tudi s podzakonskimi akti. Gre za vrsto prenosov različnih pooblastil na določene
               skupnosti. Gre tudi za potrebne podzakonske akte zato, da se bodo sami sistemi
               odločanja o novih pravicah natančno opredelili. Gre pa tudi zato, da se z zakonom
               predvideva tudi določena sprememba v prenosih financiranja za storitve. Tako naj bi
               pravico do izbire družinskega pomočnika financirale občine. Poleg te določbe pa zakon
               vsebuje tudi pomembno določbo, ki sicer s tem financiranjem ni neposredno povezana,
               je pa pomembna in sicer da naj bi financiranje centrov za socialno delo v celoti
               prevzela država. Torej ne bi jih več financirale, tudi v delu storitev osebne pomoči,
               občine. Vse te stvari, zato ker pravim, da gre za veliko pomembnih sprememb, je po
               prehodnih določbah predlagatelj predvidel, da se začnejo izvajati šest mesecev po
               uveljavitvi tega zakona V kolikor bi bila sedaj, zgolj v tem členu sprejeta
               odločitev, da se začne ta pravica izvajati v treh mesecih po uveljavitvi zakona,
               potem mislim, da sem dolžna zaradi korektnosti do občin opozoriti, da mi občin s tem
               zakonom nismo želeli dodatno finančno obremenjevati. Bi pa taka rešitev, torej če se
               zgolj ta pravica začne izvajati prej, ob tem, ko bi se prenos financiranja centrov za
               socialno delo na občine zgodil šest mesecev po uveljavitvi tega zakona, bi torej to
               pomenilo, da bi bile v obdobju treh mesecev občine dvojno obremenjene. Financirale bi
               že to novo pravico, hkrati pa država od njih še ne bi v celoti prevzela financiranja
               centrov za socialno delo. Glede na to, da mislim, da se še vsi spomnimo razprave iz
               prejšnjega tedna ob proračunu o problematiki v občinah in o problematiki povezani s
               financiranjem različnih pravic. Mislim da bi bilo sedaj zgolj spreminjanje te določbe
               v odnosu do občin nekorektno, ker verjetno novih finančnih obveznosti za eno četrtino
               leta ne bi bile sposobne izvajati. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Kolegica Majda Širca.</p>
            </sp>
            <sp who="SDZ3:ŠircaMajda">

               <speaker>MAJDA ŠIRCA:</speaker>

               <p>Pravzaprav smo čakali na to pojasnilo, glede na to,kakor je predlagan vaš amandma,
               vendarle ima tudi nekaj logike, ker je skladen z enim drugim zakonom in bi ta
               skrajšani čas imel svoj rezon. Je pa odgovor pravzaprav dal slutiti, da ni nujno, da
               bo tudi ta šestmesečni prehod lahko tako gladek, ker je zelo, zelo zahteven.</p>
               <p>Mislim, da smo pri tem zakonu mogoče vse premalo razpravljali o tisti transakciji
               oziroma tisti spremembi, ki ni tako majhna, ne glede na to, da večjih finančnih
               posledic vendarle nima, je pa pomembna. To je prenos določenega financiranja iz občin
               na državo in obratno, z države na občine. Predlog zakona zajema zelo jasna pojasnila
               z različnimi možnimi scenariji, koliko bodo nove obremenitve oziroma nove potrebe,
               vsaj na nivoju novih družinskih skrbnikov, potrebovale dodatnih oziroma spremenjenih
               sredstev. Vendar mislim, da gre za zelo pomemben način novega, drugačnega ali
               spremenjenega financiranja, ki ne glede na to, da večjih obremenitev ali pa celo
               obratno, mogoče še manjših, ne predstavlja, pomeni pa velik preobrat. Za šestmesečni
               rok, za katerega se bomo v naši poslanski skupini odločili, da ga podpremo, se pravi,
               ne skrajšanja na tri mesece, pa naj opozorim le na to, da ne glede na vse
               predpostavke o ne večjih finančnih spremembah, vendarle občine še niso pripravile teh
               bremen in jih vkalkulirale v svoje proračune, kar govori tudi v prid šestmesečnemu
               prehodnemu obdobju. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Želi še kdo besedo? <stage xml:id="Redna-32-2003-12-17.stage25">(Nihče.)</stage> Zaključujem razpravo o tem členu.</p>
               <p>Prehajamo na člen 45.a, h kateremu je vlada vložila amandma. Odpiram razpravo o 45.a
               členu in amandmaju. Mag. Drobnič.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Ta amandma je seveda smiseln, toda glede na to, kako je zastavljena ta pravica, bi
               bil potreben še marsikateri drug amandma. Glejte, med temi kategorijami ne bodo mogle
               uveljavljati kategorije delovnih invalidov, čeprav so plačevali v pokojninski sklad
               in tudi s tega vidika je zakon problematičen.</p>
               <p>Če želimo zgraditi konsistentno socialno politiko v naši državi, bi morali najvišjo
               raven pravic tudi iz tega naslova asistence zagotoviti tistim, ki so vplačevali v
               pokojninski sistem. Na drugem mestu so kategorije, ki niso vplačevale, pa vendar so
               izpadle iz vseh mrež in nimajo lastnih sredstev za preživljanje. Torej v tem sistemu
               teh oseb ni. Uskladitve so potrebne, zato ker se en del pravic do 18. leta zagotavlja
               po zakonu o starševskem varstvu in družinskih prejemkih, potem pa jim ta pravica
               usahne z 18. letom. In zdaj, kako preiti na to pravico, ki jo dodeljuje drug zakon.
               Še veliko takšnih neskladij bo v življenju in to ne bo metalo dobre luči na
               opravljeni posel. Veliko bo zamer, jeze, nejasnosti in na koncu bo priokus, da zakon
               ni zagotovil temeljnega načela te pravičnosti. Ne glede na to, katerikoli osebi se
               zagotovi enaka raven pravic, glede na prizadetost. Počutili se bodo odrinjene in v
               drugem planu. Zaradi teh razlogov bomo morali verjetno zakon kmalu spremeniti in
               drugače zastaviti. Seveda pa je to, kar je bilo sedaj sprejeto, neka zasilna rešitev
               in ta zasilna rešitev potrebuje tudi 45.a člen oziroma amandma.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala lepa. Želi še kdo besedo? Ugotavljam, da ne. Zaključujem razpravo o 45.a členu
               in o amandmajih. Glasovanje o amandmajih in predlogu zakona bomo v skladu s časovnim
               potekom seje opravili danes v okviru glasovanj ob 19. uri in 30 minut. Prekinjam to
               točko dnevnega reda. Ob 19. uri in 30 minut bomo torej prešli na glasovanja, do
               takrat lepo pozdravljeni. Državni sekretarki in podsekretarki hvala za sodelovanje.</p>
               <stage type="time">(Seja je bila prekinjena ob 18.59 uri in se je nadaljevala ob 19.31 uri.)</stage>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Glasovanja zbora o predlogih današnjih odločitev. Najprej vas bom prosil, če
               pogledate vaše glasovalne naprave. Ali je z glasovalnimi napravami vse v redu? Potem
               lahko preidemo na 9. točko. Gre za drugo obravnavo predloga zakona o spremembah in
               dopolnitvah zakona o zakonski zvezi in družinskih razmerjih.</p>
               <p>Prosil bom za mir v dvorani! Imamo nekaj členov h katerim so bili vloženi amandmaji.
               Začeli bomo s 3. členom. Še enkrat vprašam, ali je vse v redu z glasovalnimi
               napravami? Razumem, da ja.</p>
               <p>Pri 3. členu imamo amandma poslanskega kluba LDS in poslanskih skupin ZLSD, SLS in
               DeSUS. Odločamo. Smo sredi glasovanja.</p>
               <p>52 navzočih, 49 za, nihče proti.</p>
               <p><stage xml:id="Redna-32-2003-12-17.stage27">(Za je glasovalo 49.)</stage> <stage xml:id="Redna-32-2003-12-17.stage28">(Proti nihče.)</stage></p>
               <p>Sprejet.</p>
               <p>Imamo amandma istih poslanskih skupin k 16. členu. Glasujemo.</p>
               <p>59 navzočih, 53 za, nihče proti.</p>
               <p><stage xml:id="Redna-32-2003-12-17.stage29">(Za je glasovalo 53.)</stage> <stage xml:id="Redna-32-2003-12-17.stage30">(Nihče proti.)</stage> Mislim pa, da imam pa zdaj jaz težave z
               glasovalno napravo, pa bom tehnične službe prosil, če pridejo sem.</p>
               <p>Smo pri 18. členu. Imamo amandma poslanske skupine Nove Slovenije. Glasujemo.</p>
               <p>53 navzočih, 19 za, 39 proti.</p>
               <p><stage xml:id="Redna-32-2003-12-17.stage31">(Za je glasovalo 19.)</stage> <stage xml:id="Redna-32-2003-12-17.stage32">(Proti 39.)</stage></p>
               <p>Ni sprejet.</p>
               <p>Smo pri drugem amandmaju poslanskega kluba LDS, poslanskih skupin ZLSD, SLS in DeSUS
               k 18. členu. Glasujemo.</p>
               <p>65 navzočih, 51 za, 1 proti.</p>
               <p><stage xml:id="Redna-32-2003-12-17.stage33">(Za je glasovalo 51.)</stage> <stage xml:id="Redna-32-2003-12-17.stage34">(Proti 1.)</stage></p>
               <p>Sprejet.</p>
               <p>In še amandma poslanskega kluba LDS poslanskih skupin ZLSD, SLS in DeSUS k 18. členu
               pod zaporedno številko 3. Glasujemo.</p>
               <p>61 navzočih, 51 za, nihče proti.</p>
               <p><stage xml:id="Redna-32-2003-12-17.stage35">(Za je glasovalo 51.)</stage> <stage xml:id="Redna-32-2003-12-17.stage36">(Proti nihče.)</stage></p>
               <p>Sprejet.</p>
               <p>K 19. členu imamo dva amandmaja, oba vlagata skupini štirih poslanskih klubov.
               Najprej bomo odločali o amandmaju štirih poslanskih skupin pod zaporedno številko 1.
               Glasujemo. 19. člen, amandma pod zaporedno številko 1.</p>
               <p>57 navzočih, 48 za, nihče proti.</p>
               <p><stage xml:id="Redna-32-2003-12-17.stage37">(Za je glasovalo 48.)</stage> <stage xml:id="Redna-32-2003-12-17.stage38">(Proti nihče.)</stage></p>
               <p>Amandma je sprejet.</p>
               <p>Sedaj glasujemo o amandmaju pod zaporedno številko 2. Glasujemo. 56 navzočih, 45 za,
               nihče proti.</p>
               <p><stage xml:id="Redna-32-2003-12-17.stage39">(Za je glasovalo 45.)</stage> <stage xml:id="Redna-32-2003-12-17.stage40">(Nihče proti.)</stage></p>
               <p>Amandma je sprejet.</p>
               <p>Imamo amandma istih štirih poslanskih skupin k 33. členu, to je zadnji od
               amandmajev. Glasujemo. 60 navzočih, 49 za, nihče proti.</p>
               <p><stage xml:id="Redna-32-2003-12-17.stage41">(Za je glasovalo 49.)</stage> <stage xml:id="Redna-32-2003-12-17.stage42">(Nihče proti.)</stage></p>
               <p>Amandma je sprejet.</p>
               <p>K dopolnjenemu predlog zakona so bili v drugi obravnavi sprejeti amandmaji k več kot
               eni desetini členov. Tako, da bo tretjo obravnavo predloga zakona zbor opravil na
               naslednji seji. Na podlagi tretjega odstavka 137. člena poslovnika vam predlagam, da
               sprejmemo naslednji sklep. Predlog zakona za tretjo obravnavo pripravi Vlada
               Republike Slovenije. Odločamo o predlogu sklepa. 63 navzočih, 53 za, 4 proti.</p>
               <p><stage xml:id="Redna-32-2003-12-17.stage43">(Za je glasovalo 53.)</stage> <stage xml:id="Redna-32-2003-12-17.stage44">(4 proti.)</stage></p>
               <p>Sklep je sprejet.</p>
               <p>S tem zaključujem to točko dnevnega reda.</p>
               <p>Prehajamo na naslednjo na <title>10. točko dnevnega reda</title>. Gre za <title>obravnavo
                  predloga zakona o spremembah in dopolnitvah zakona o pokojninskem in invalidskem
                  zavarovanju - skrajšani postopek.</title> Prehajamo na tretjo obravnavo predloga
               zakona v okviru skrajšanega postopka. Ker k dopolnjenemu predlogu zakona ni bilo
               vloženih amandmajev v tretji obravnavi amandma tudi ni mogoče vlagati, zato bomo
               prešli na odločanje. Nisem obveščen, da bi bil predlog neusklajen tako, da lahko o
               zakonu glasujemo.Glasujemo. 67 navzočih, 54 za, nihče proti.</p>
               <p><stage xml:id="Redna-32-2003-12-17.stage45">(Za je glasovalo 54.)</stage> <stage xml:id="Redna-32-2003-12-17.stage46">(Proti nihče.)</stage></p>
               <p>Zakon je sprejet.</p>
               <p>S tem je ta točka zaključena.</p>
               <p>Pri <title>11. točki dnevnega reda</title> imamo opravka s <title>predlogom zakona o
                  spremembah in dopolnitvah zakona o zdravstveni inšpekciji.</title> Odločamo o njem po
               skrajšanem postopku. Smo pri drugi obravnavi in odločamo o vloženem amandmaju, ki ga
               predlaga poslanska skupina Slovenske demokratske stranke k 2. členu. Glasujemo. 66
               navzočih, 15 za, 45 proti.</p>
               <p><stage xml:id="Redna-32-2003-12-17.stage47">(Za je glasovalo 15.)</stage> <stage xml:id="Redna-32-2003-12-17.stage48">(Proti 45.)</stage></p>
               <p>Amandma ni sprejet.</p>
               <p>Tako smo zaključili z glasovanjem o amandmaju in zaključili z drugo obravnavo.</p>
               <p>Smo v tretji obravnavi. Sprejetih amandmajev ni bilo, tako jih v tretji obravnavi ni
               mogoče vlagati. Lahko preidemo na odločanje? Nimam obvestil o neusklajenosti, tako
               lahko glasujemo o zakonu.</p>
               <p>Glasujemo o zakonu. 64 navzočih, 56 za in eden proti.</p>
               <p><stage xml:id="Redna-32-2003-12-17.stage49">(Za je glasovalo 56.)</stage> <stage xml:id="Redna-32-2003-12-17.stage50">(Proti 1.)</stage></p>
               <p>Ugotavljam, da je zakon sprejet.</p>
               <p>S tem je ta točka dnevnega reda zaključena.</p>
               <p>Prehajamo na prekinjeno <title>12. točki dnevnega reda - obravnavo predloga zakona o spremembah in dopolnitvah zakona o lekarniški
                  dejavnosti.</title>
               </p>
               <p>Tudi ta zakon je vložen po skrajšanem postopku. Smo pri tretji obravnavi. Ker ni bilo
               vloženih amandmajev, jih ni mogoče vlagati. Zato lahko preidemo na odločanje.
               Obvestil, da bi bil predlog zakona neusklajen, nimam.</p>
               <p>Odločamo o zakonu o spremembah in dopolnitvah zakona o lekarniški dejavnosti v
               celoti. 64 navzočih, 59 za in nihče proti.</p>
               <p><stage xml:id="Redna-32-2003-12-17.stage51">(Za je glasovalo 59.)</stage> <stage xml:id="Redna-32-2003-12-17.stage52">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem je ta točka dnevnega reda zaključena.</p>
               <p>Prehajamo na prekinjeno <title>13. točko dnevnega reda - obravnavo predloga zakona o
                  spremembah in dopolnitvah zakona o zdravstveni dejavnosti.</title>
               </p>
               <p>Tudi ta zakon je vložen po skrajšanem postopku. Smo pri drugi obravnavi in imamo dva
               amandmaja. Oba amandmaja k 4. in 5. členu vlagajo štiri poslanske skupine, LDS, ZLSD,
               SLS in DeSUS.</p>
               <p>Najprej bomo odločali o amandmaju k 4. členu. Glasujemo. 65 navzočih, 50 za in 5
               proti.</p>
               <p><stage xml:id="Redna-32-2003-12-17.stage53">(Za je glasovalo 50.)</stage> <stage xml:id="Redna-32-2003-12-17.stage54">(Proti 5.)</stage></p>
               <p>Ugotavljam, da je zakon sprejet.</p>
               <p>Odločamo še o amandmaju k 5. členu. Glasujemo. 58 navzočih, 47 za in 7 proti.</p>
               <p><stage xml:id="Redna-32-2003-12-17.stage55">(Za je glasovalo 47.)</stage> <stage xml:id="Redna-32-2003-12-17.stage56">(Proti 7.)</stage></p>
               <p>Ugotavljam, da je amandma sprejet.</p>
               <p>Končali smo z drugo obravnavo.</p>
               <p>Prehajamo na <title>tretjo obravnavo.</title> Nimam obvestil o neskladnosti predloga
               zakona. Pardon, samo hipec! Seveda, amandmaja sta bila sprejeta, tako da imajo
               kvalificirani predlagatelji pravico vložiti amandmaje k 4. in 5. členu. Ne vidim
               interesa za to. Predlagam, da tretjo obravnavo opravimo v okviru skrajšanega postopka
               v petek po končani zadnji točki dnevnega reda. Nihče ne bo vložil amandmajev? Lahko
               odločimo? Dobro. Kolega Cukjati.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Mislim, da se pa o tem ni treba zdaj odločati, ali bo kdo vlagal amandmaje ali ne.
           </p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>No, seveda, če menite, da ta možnost obstoji, potem, kot sem rekel prej, v petek.
               O.K., bom upošteval to, zato sem tudi vprašal. Ni problema. Zato sem tudi vprašal.
               Kolega Cukjati, ni nikakršnih težav, državni zbor bo odločal v petek. Kvalificirani
               predlagatelji imajo možnost vložite amandmaje do začetka. <title>14. točka dnevnega
                  reda, imamo predlog zakona o spremembah in dopolnitvah zakona o zdravniški službi,</title> tudi tega obravnavamo po skrajšanem postopku. Smo pri odločanju o vloženih
               amandmajih. Imamo amandmaje k 1. členu, k 2. členu in k 4. členu. Če amandma
               poslanske skupine Slovenske demokratske stranke ne bo sprejet, postaneta ostala dva
               brezpredmetna. če ne bo sprejet amandma poslanske skupine Slovenske demokratske
               stranke, o drugih dveh ne bomo odločali. Je jasno? Prav. Potem lahko odločimo najprej
               o amandmaju poslanske skupine Slovenske demokratske stranke k 1. členu. Upam, da sem
               bil dovolj jasen. Glasujemo. 62 navzočih, 16 za, 44 proti.</p>
               <p><stage xml:id="Redna-32-2003-12-17.stage57">(Za je glasovalo 16.)</stage> <stage xml:id="Redna-32-2003-12-17.stage58">(Proti 44.)</stage></p>
               <p>Amandma ni sprejet. Ker ni sprejet, sta preostala dva postala brezpredmetna.</p>
               <p>Tako smo zaključili z glasovanjem o amandmaju in končali drugo obravnavo predloga
               zakona. Sprejetih amandmajev ni bilo, lahko preidemo na odločanje o zakonu. Nimam
               obvestil o možni neusklajenosti. Lahko odločimo? Glasujemo o zakonu v celoti. Prosim,
               smo sredi glasovanja. 68 navzočih, 60 za in 1 proti.</p>
               <p><stage xml:id="Redna-32-2003-12-17.stage59">(Za je glasovalo 60.)</stage> <stage xml:id="Redna-32-2003-12-17.stage60">(Proti 1.)</stage></p>
               <p>Zakon je sprejet. S tem je ta točka zaključena.</p>
               <p>Gremo naprej, smo pri <title>15. točki</title>, to je pri <title>tretji 
                  obravnavi predloga zakona o varstvu podzemnih jam.</title> Imamo dva amandmaja, in
               sicer k 15. in k 69. členu. Oba je vložila vlada. Najprej bomo odločali o amandmaju
               vlade k 15. členu. Odločamo o amandmaju vlade k 15. členu.</p>
               <p>65 navzočih, 59 za in 2 proti.</p>
               <p><stage xml:id="Redna-32-2003-12-17.stage61">(Za je glasovalo 59.)</stage> <stage xml:id="Redna-32-2003-12-17.stage62">(Proti 2.)</stage></p>
               <p>Sprejet.</p>
               <p>Imamo amandma vlade k 69. členu. Glasujemo. 64 navzočih, 55 za, nihče proti.</p>
               <p><stage xml:id="Redna-32-2003-12-17.stage63">(Za je glasovalo 55.)</stage> <stage xml:id="Redna-32-2003-12-17.stage64">(Proti nihče.)</stage></p>
               <p>Tako smo opravili z glasovanjem o amandmajih.</p>
               <p>Želi vlada besedo? Minister.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala za besedo. Amandma k 15. členu je povzročil dve redakcijski neskladnosti - eno
               v 16. in eno v 63. členu. Gre za to, da je sedaj v 15. členu določena ena
               organizacija, 16. člen pa govori o več organizacijah in je samo to množino treba v
               ednino spremeniti, v 63. členu pa ustrezno sklicevanje popraviti. Vlagam ta dva
               uskladitvena amandmaja. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Se pravi, vlada bo vložila uskladitvene amandmaje in o njima bo odločal v petek po
               končani zadnji točki dnevnega reda. Amandmaja sta tukaj, jih imate na klopi. Ta hip
               jih bodo razdelili. Potem, menim, bi lahko odločali. Če ste toliko prijazni, da
               počakamo sekundo, bo gospa razdelila uskladitvena amandmaja k 16. in k 63. členu.</p>
               <p>Dobili bomo amandmaje k 16. in k 63. členu. Glasujemo pa enkrat, kajti če eden ne bi
               bil sprejet je drugi brezpredmeten. Potem zakon ni sprejet. Tako bomo sedaj odločali.</p>
               <p>Glasovali bomo najprej o uskladitvenem amandmaju k 16. in 63. členu, potem v zakonu o
               celoti. Je kakšen zadržek, da preidemo na odločanje? Bom počakal.</p>
               <p>Lahko odločimo? O.K. Imate torej uskladitvene amandmaje, ki jih predlaga vlada.
               Glasovali bomo enkrat in sicer o uskladitvenem amandmaju k 16. in 63. členu. Prosim
               za pozornost. Glasujemo. Glasujemo o uskladitvenem amandmaju, potem pa še o zakonu v
               celoti. 66 navzočih, 60 za, nihče proti.</p>
               <p><stage xml:id="Redna-32-2003-12-17.stage65">(Za je glasovalo 60.)</stage> <stage xml:id="Redna-32-2003-12-17.stage66">(Proti nihče.)</stage></p>
               <p>Ugotavljam, da je uskladitveni amandma sprejet.</p>
               <p>Sedaj odločamo o zakonu v celoti. Glasujemo.</p>
               <p>62 navzočih, 60 za, nihče proti.</p>
               <p><stage xml:id="Redna-32-2003-12-17.stage67">(Za je glasovalo 60.)</stage> <stage xml:id="Redna-32-2003-12-17.stage68">(Proti nihče.)</stage></p>
               <p>Ugotavljam, da je zakon sprejet.</p>
               <p>Še nekaj odločitev nas čaka pred zaključkom današnjega dne. <title>16. točka</title>,
               tretja <title>obravnava predloga zakona o spremembah in dopolnitvah zakona o socialnem
                  varstvu</title>. Imamo vložene amandmaje, in sicer k 15. členu, k 45. in k 45.a
               členu.</p>
               <p>Najprej amandma k 15. členu vlaga vlada. Amandma vlade k 15. členu dajem na
               glasovanje. Smo sredi glasovanje. 61 navzočih, 51 za in 2 proti.</p>
               <p><stage xml:id="Redna-32-2003-12-17.stage69">(Za je glasovalo 51.)</stage> <stage xml:id="Redna-32-2003-12-17.stage70">(Proti 2.)</stage></p>
               <p>Ugotavljam, da je amandma sprejet.</p>
               <p>Imamo amandma poslanske skupine DeSUS k 45. členu. Glasujemo. 63 navzočih, 19 za in
               33 proti.</p>
               <p><stage xml:id="Redna-32-2003-12-17.stage71">(Za je glasovalo 19.)</stage> <stage xml:id="Redna-32-2003-12-17.stage72">(Proti 33.)</stage></p>
               <p>Ugotavljam, da amandma ni sprejet.</p>
               <p>Amandma vlade k 45.a členu. Glasujemo. 60 navzočih, 47 za in eden proti.</p>
               <p><stage xml:id="Redna-32-2003-12-17.stage73">(Za je glasovalo 47.)</stage> <stage xml:id="Redna-32-2003-12-17.stage74">(Proti 1.)</stage></p>
               <p>Ugotavljam, da je amandma sprejet.</p>
               <p>Nimam obvestil o morebitni neusklajenosti, zato lahko preidemo na glasovanje o
               predlogu zakona v celoti. To je zadnje glasovanje nocoj. Glasujemo. 64 navzočih, 56
               za in nihče proti.</p>
               <p><stage xml:id="Redna-32-2003-12-17.stage75">(Za je glasovalo 56.)</stage> <stage xml:id="Redna-32-2003-12-17.stage76">(Proti nihče.)</stage></p>
               <p>Ugotavljam, da je zakon sprejet.</p>
               <p>S tem je zaključena ta točka dnevnega reda in prekinjena 32. seja, ki jo bomo
               nadaljevali jutri ob 10.00 uri. Želim vam prijeten večer! <stage type="time">(SEJA JE BILA
                  PREKINJENA 17. DECEMBRA 2003 OB 19.54 URI.)</stage>
               </p>
            </sp>
         </div>
      </body>
   </text>
</TEI>