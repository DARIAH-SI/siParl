<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="Redna-28-2003-07-09">
   <teiHeader>
      <fileDesc>
         <titleStmt>
            <title>Zapisniki sej Državnega zbora Republike Slovenije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-10+01:00"/>
         </publicationStmt>
         <sourceDesc>
            <bibl>
               <idno type="custom" subtype="day">SZA|AE943618BA39AE05C1256D660029A246</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=III&amp;type=sz&amp;uid=AE943618BA39AE05C1256D660029A246</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#Redna-28-2003-07-09.DZ" n="28">
               <name>Redna</name>
               <date when="2003-07-09"/>
            </setting>
         </settingDesc>
         <particDesc>
            <listOrg>
               <org xml:id="Redna-28-2003-07-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="3" notBefore="2000-10-27" notAfter="2004-10-22">
                        <label>3. mandat (2000-2004)</label>
                     </event>
                  </listEvent>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <head>DRŽAVNI ZBOR REPUBLIKE SLOVENIJE</head>
            <stage type="session">28. seja</stage>
            <stage type="date">(9. julij 2003)</stage>
            <stage type="chairman">Sejo je vodil Borut Pahor, predsednik državnega zbora.</stage>
            <stage type="time">Seja se je pričela ob 14.01 uri. </stage>


            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dober dan, spoštovane kolegice in kolegi! Lep pozdrav tudi tistim, ki se nam bodo
               šele pridružili in prav k tistim bi se rad obrnil, da lahko pridejo iz preddverja v
               dvorano. Pričeli bomo sejo čez kakšen trenutek.</p>
               <p>Kolegice in kolegi, še enkrat vsem skupaj prijazen pozdrav. Začeli bomo 28. redno
               sejo državnega zbora. Sklical sem jo na podlagi prvega odstavka 57. člena poslovnika.
               Preden bomo določili dnevni red, pa bi vas obvestil, katere kolegice in kolegi bodo
               danes odsotni. To so kolegica Lavričeva, kolegi Battelli, dr. Brejc, Butolen, Horvat,
               Jakič, Janša, Kacin, Peterle in kolega Ciril Pucko.</p>
               <p>Na sejo sem tudi tokrat, kot običajno, povabil predstavnike Vlade Republike Slovenije
               k vsem točkam dnevnega reda. K 1. točki posebej predsednika vlade mag. Antona Ropa,
               ki bo odgovarjal na prva štiri poslanska vprašanja. K 12. točki sem povabil
               predsednika državnega sveta. Pri 15. točki bo sodeloval predstavnik fundacije za
               financiranje športnih organizacij v naši državi. Pri 26. točki dnevnega reda pa
               predstavnik urada predsednika Republike Slovenije in predstavnik sodnega sveta.</p>
               <p>Vse prisotne še enkrat lepo pozdravljam. Zdaj pa prehajamo na določitev dnevnega
               reda 28. seje. Predlog dnevnega reda je pripravljen skladno z 59. členom poslovnika,
               prejeli ste ga s sklicem dne 2. julija letos.</p>
               <p>O predlogu dnevnega reda bomo odločali v skladu z drugim odstavkom 64. člena
               poslovnika. V poslovniškem roku predlogov za umik posamezne točke dnevnega reda nisem
               prejel. V zvezi s tem pa naj vas obvestim, da je vlada s pismom dne 8. julija
               obvestila državni zbor, da umika svoj predlog za imenovanje nacionalnega sveta za
               kulturo, tako da državni zbor v okviru te točke, ki je sicer na dnevnem redu, tega
               predloga ne bo obravnaval.</p>
               <p>Zdaj bi prosil še posebej za vašo pozornost. Prehajamo na predlog za širitev dnevnega
               reda. Zboru predlagam, da razširi dnevni red te seje z obravnavo predloga odloka o
               razpisu predhodnega zakonodajnega referenduma v zvezi s predlogom zakon o spremembah
               zakona o trgovini. Moj predlog ste prejeli z dopisom dne 8. julija letos. Kot
               predlagatelj želim spomniti samo na to, da sem po določitvi datuma za zbiranje
               podpisov po izteku tega roka, od pobudnikov prejel potrebno število podpisov in da
               smo dolžni v skladu z našimi pooblastili sprejeti odlok, v katerem bomo sprejeli tudi
               odločitev o roku, ko se bodo pravice, za katere se potegujejo, tudi uveljavile. Se
               pravi pravica, da o vprašanju odločijo ljudje na referendumu.</p>
               <p>Sprašujem, ali želi glede tega besedo predstavnik vlade. Ne želi. Želijo besedo
               predstavniki poslanskih skupin? Prosim, v imenu poslanske skupine SDS? Prosim, kolega
               Rupar</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Poslanska skupina bo podprla vaš predlog, tudi zato, ker je bila soakterka oziroma
               ker smo zelo spodbujali zbiranje podpisov. In glede na to, da se je število zelo
               hitro zbralo, ocenjujemo, da je to že znak, da je nujno potrebno o tem čimprej
               odločati, tudi razpravljati. Zato bomo ta predlog podprli. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Rupar. Mag. Drobnič, poslanska skupina Nove Slovenije. Mir v
               dvorani!</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>V imenu poslanske skupine Nove Slovenije - tako kot sem že morda enkrat ali dvakrat
               povedal, do referenduma ne bi prišlo in mislim, da tudi ne bi bil potreben, če bi se
               državni zbor razumno odzval na pobudo, na vložitev spremembe zakona, o urejanju
               odpiralnega časa trgovin, torej zakona o trgovini.</p>
               <p>Ker te potrebne volje ni bilo, kljub temu, da je prišlo tudi dvakrat do zlorabe
               ustavnega sodišča, ni preostalo drugim nič drugega, kot da so zbirali podpise. In so
               jih tudi uspešno zbrali. To bo seveda državo stalo, ampak tako je, da vemo, kje so
               razlogi za to, da se uvaja referendum. In poslanska skupina Nove Slovenije bo
               spoštovala voljo ljudi, ki so podpisali zahtevo. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želi še katera od poslanskih skupin? Kolega Anderlič.</p>
            </sp>
            <sp who="SDZ3:AnderličAnton">

               <speaker>ANTON ANDERLIČ:</speaker>

               <p>Poslanska skupina Liberalne demokracije bo ta predlog odloka podprla iz povsem drugih
               razlogov, kot so bili navedeni. V nobenem primeru predlog za razširitev dnevnega reda
               - o razširitvi dnevnega reda govorimo, ja - torej poslanska skupina bo podprla
               razširitev in kasneje tudi odlok. Ker konec koncev gre za popolnoma utečeno in edino
               mogočo pot. In do sedaj, seveda, drugače ni bilo možno ravnati, kot smo ravnali in
               zakona od trenutka naprej, ko je bila pobuda vložena, ni bilo mogoče obravnavati in
               zato seveda ne sprejemamo očitkov in zaradi, ne zaradi tega, ampak zaradi nujnosti,
               zaradi zakonskih razlogov, zaradi poslovniških razlogov bomo to podprli in kasneje
               seveda pri odloku tudi diskutirali. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. V imenu poslanske skupine Slovenske nacionalne stranke kolega Peče in
               nihče drug nima besede. Kolega Jerovšek. Prosim, kolega Peče, vi ste edini, ki imate
               besedo. Prosim.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Spoštovani prisotni! Tudi v Slovenski nacionalni stranki se zavedamo pomena in pa
               pravne poti, da danes moramo poslanci državnega zbora izglasovati to razširitev
               dnevnega reda. Radi bi pa poudarili predvsem svoje nestrinjanje z govornikom s strani
               liberalne demokracije, kajti prepričani smo, da bi se ta država, torej Republika
               Slovenija lahko izognila temu referendumu, v kolikor bi slovenska politika, predvsem
               pa slovenska vlada, ob obravnavi omenjene tematike ravnala drugače. Žal smo prišli
               pred dejstvo, ko so ljudje, vsaj za potrebno količino glasov, preko 40 tisoč, dajali
               zopet nezaupnico slovenski vladi. V Slovenski nacionalni stranki zato ocenjujemo, da
               je ta državni zbor v tem trenutku postavljen pred dejstvo, da pristopi naproti
               pobudnikom referenduma in s tem omogoči, da se zgodba zaključi. Žal in pa še enkrat
               za poudariti pa je, da mora slovenska politika nositi vse breme vseh stroškov, ki jih
               bo izvedba referenduma stala. To pa si naj pripišejo tisi, ki predstavljajo tako
               imenovano vlado Republike Slovenije. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala. V imenu poslanske skupine Združene liste socialnih demokratov kolega
               Potrč.</p>
            </sp>
            <sp who="SDZ3:PotrčMiran">

               <speaker>MIRAN POTRČ:</speaker>

               <p>Hvala lepa. Gospod predsednik. V poslanski skupini Združene liste socialnih
               demokratov podpiramo, da se predlog odloka o razpisu referenduma o odpiralnem času
               trgovin uvrsti na to sejo državnega zbora. Za to so izpolnjeni vsi formalni pogoji.
               Vsebinsko pa naša poslanska skupina meni, da je prav, da se referendum razpiše,
               zaradi tega, ker doslej, zaradi nepripravljenosti, predvsem tudi na strani uprav in
               menedžerjev v trgovinah, ne bilo priložnosti, da bi se našel skupni jezik. Menimo
               namreč, da popolna liberalizacija, tako kot je bila predlagana, ni ustrezna, in da bo
               na podlagi opravljenega referenduma, upamo, še prilika in čas, da se tako uprave v
               družbah, sindikati, pa tudi potrošniki usedejo skupaj, in najdejo ustrezne rešitve,
               ki bi zagotovile potreben odpiralni čas, ki zagotavlja interesom potrošnikom, pa tudi
               takšen, ki bi bil bolj skladen s pogledi, ki jih imajo zaposleni in seveda tudi
               uprave in lastniki v teh družbah. Sedanje potenciranje razlik do tega ni privedlo.
               Najbrž je premalo za iskanje skupnih rešitev storilo tudi pristojno ministrstvo.
               Zgleda, da bo referendum pač tista vmesna pot, ki nas bo pripeljala do tega, da bomo
               najbolj optimalno rešitev kasneje poiskali. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Podobnik bo predstavil stališče poslanske skupine Slovenske
               ljudske stranke.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala, gospod predsednik. Kolegice in kolegi! Razumljivo je, da kadar se predlaga
               razširitev dnevnega reda s točko, ki je vezana na veljavni zakon, se tako točka
               podpre.</p>
               <p>Državni zbor ne more drugače ravnati, kot podpreti predlog predsednika državnega
               zbora in to točko uvrstiti na dnevi red. Pomembno je vprašanje, kdaj referendum bo,
               kajti pred referendumom je tudi tako imenovani čas, po katerem se bodo slišali
               argumenti za in proti. To bo referendum, ki se bo zgodil zelo hitro po
               počitnicah.</p>
               <p>Nekateri kolegi ste šli že v vsebino. Vsebina tega referenduma je predvsem politična,
               tu so uprave, so sindikati, so potrošniki, tukaj je vlada in tukaj je državni zbor.
               Iskreno povejmo, da bi lahko našli drugačno rešitev. Ne nazadnje tudi ustavno sodišče
               smo že dvakrat vprašali o tej temi. Lahko bi našli način, da septembra ne bi bilo
               referenduma.</p>
               <p>Sedaj je referendum pred nami in najverjetneje tudi načini, kako so bili zbrani
               podpisi, torej hitro, energija je bila pozitivna, najverjetneje že napoveduje, kakšno
               rešitev bo moral zakonodajalec sprejeti letošnjo jesen. Mogoče smo resnično naredili
               veliko napako, da nismo prej sprejeli zakona. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želi še kdo besedo? Prosim, kolega Kebrič v imenu poslanske skupine DeSUS.</p>
            </sp>
            <sp who="SDZ3:KebričIvan">

               <speaker>IVAN KEBRIČ:</speaker>

               <p>Hvala za besedo. V naši poslanski skupini sploh ni dileme za ali ne. Volja ljudstva
               je nam zapoved. Poslovnik in določila pravijo, da je nujno, če hočemo biti pravna
               država, moramo to spoštovati. Zato bo naša poslanska skupina glasovala, da to zadevo
               že danes spravimo na dnevni red te julijske seje, bo pa še dovolj prilike. Upamo, da
               bi se delodajalci le omehčali in našli tisto rešitev, ki bi oba partnerja
               zadovoljila. Zato ponavljam, bomo glasovali za uvrstitev te točke na dnevni red
               julijske seje.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prav. Želi še kdo besedo? V kolikor nihče v imenu poslanskih skupin, bomo pa potem
               prešli na odločanje o predlogu za razširitev dnevnega reda. Predlog je, da se razširi
               dnevni red z odlokom o razpisu predhodnega zakonodajnega referenduma v zvezi s
               predlogom zakona o spremembah zakona o trgovini. Glasujemo. Prosim za pozornost, smo
               sredi glasovanja. Odločitev o razširitvi je sprejeta. 67 navzočih, 66 za in nihče
               proti.</p>
               <p><stage xml:id="Redna-28-2003-07-09.stage5">(Za je glasovalo 66.)</stage> <stage xml:id="Redna-28-2003-07-09.stage6">(Proti nihče.)</stage></p>
               <p>Zbor bo ta predlog odloka obravnaval kot 27. točko dnevnega reda, in sicer v torek
               15. julija po končani obravnavi 26. točke dnevnega reda.</p>
               <p>Sedaj bomo odločili o določitvi dnevnega reda v celoti s širitvijo, ki smo jo pravkar
               izglasovali. Predlagam državnemu zboru, da tak predlog z izglasovano širitvijo
               sprejme. Lahko dam to na glasovanje? Prosim, glasujemo o dnevnem redu v celoti. 68
               navzočih, 64 za in nihče proti.</p>
               <p><stage xml:id="Redna-28-2003-07-09.stage7">(Za je glasovalo 64.)</stage> <stage xml:id="Redna-28-2003-07-09.stage8">(Proti nihče.)</stage></p>
               <p>Ugotavljam, da je državni zbor sprejel dnevni red 28. redne seje.</p>
               <p>Tako lahko na tej točki prekinemo delo do 15. ure, ko bo državni zbor prišel na 1.
               točko, na vprašanja poslank in poslancev. Vse, vključno s predsednikom vlade in
               ministricami in ministri, vabim, da ste točni. Ob 15. uri nadaljujemo. Do takrat
               prekinjam sejo.</p>
               <stage type="time">(Seja je bila prekinjena ob 14.16 uri in se je nadaljevala ob 15.01 uri.)</stage>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Nadaljevali bomo sejo. Prav tako vabim predsednika vlade, brez njega ne moremo
               nadaljevati, ura je 15.00. Prosim torej predsednika vlade, ministre in ministrice, da
               zasedejo svoja mesta. Naj opravičim dve ministrici in enega ministra, ministrica za
               gospodarstvo dr. Petrinova, ministrica za kulturo, gospa Rihterjeva in minister brez
               resorja, odgovoren za evropske zadeve, dr. Potočnik imajo druge obveznosti,
               neodložljive in se danes našega dela ne morejo udeležiti.</p>
               <p>Pred vami so predsednik vlade, ministri in ministrice, kolegice in kolegi, tudi
               pisna <title>POSLANSKA VPRAŠANJA IN POBUDE</title>
               ter ustni poslanski vprašanji in pobude, na katere vlada še ni odgovorila. Tudi
               danes bi rad izrazil zadovoljstvo, da se zmanjšuje zaostanek vprašanj, na katera
               vlada ne odgovarja. In upam, da bomo enkrat prišli v situacijo, ko ne bo ostalo brez
               odgovora nobeno od naših vprašanj, ki jih zastavljamo vladi. Sedaj bomo šli, tako kot
               veleva poslovnik, po vrstnem redu na postavitev vprašanj. Na prva štiri bo v skladu s
               poslovnikom odgovarjal predsednik vlade mag. Rop, ki ga lepo pozdravljam med nami.
               Poslanec, kot veste, lahko postavi največ dve vprašanji, za kar so mu na voljo po tri
               minute, predsednik vlade oziroma generalni sekretar imajo na voljo največ pet minut.
               Poslanec lahko v dveh minutah zahteva dopolnitev odgovora in odgovarjajoči za to
               lahko porabitri. Prvo vprašanje bo predsedniku vlade zastavil kolega Zmago Jelinčič.
               Imate besedo. Prosim.</p>
            </sp>
            <sp who="SDZ3:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa, gospod predsednik. Spoštovani predsednik vlade! Hrvaško vodno
               gospodarstvo, ki namerava v celoti uničiti staro Dravo in njeno korito v 20-
               kilometrskem pasu, s posegi krši kar sedem mednarodnih konvencij, ki jih je podpisala
               tudi Hrvaška. Med drugim je Hrvaška stran pri tem posegla kilometer globoko v
               slovensko ozemlje.</p>
               <p>Naprej, Hrvaška hoče oziroma poskuša na tihem organizirati oziroma ustanoviti
               ribolovne cone in pa ekonomske cone in s tem posegati v evropski pravni red, čemur
               Evropa nasprotuje, vendar pa od strani slovenske vlade ne slišimo nobenega glasu.
               Ravno tako namerava Hrvaška spreminjati epikontinentalni pas, kar gre v izrecno škodo
               Republike Slovenije. Sicer je res, da pravijo, da bi Sloveniji dali koncesije za
               uporabo lastnega, to se pravi slovenskega morja, vendar kako lahko dajejo Hrvati
               koncesijo lastniku za uporabo lastnega ozemlja. V zvezi s tem moram povedati, da bo
               Slovenska nacionalna stranka 20. septembra letošnjega leta v Beogradu organizirala
               prvo mednarodno konferenco o sukcesiji jadranskega morja in o mejah znotraj bivše
               Socialistične federativne republike Jugoslavije. Kar nekaj izhodišč je, ki kažejo, da
               teža je na naši strani in s tem se strinjajo tudi mednarodni pravni strokovnjaki. Če
               nič drugega, morje je bilo last Jugoslavije in po razpadu Jugoslavije je morje
               pripadalo oziroma bi moralo pripasti kot sukcesija vsem republikam oziroma državam,
               nastalim na področju bivše Jugoslavije.</p>
               <p>Sprašujem vas:</p>
               <p>Kako bo slovenska vlada reagirala na to konferenco?</p>
               <p>Občutek namreč imam, da se vsaj nekateri v slovenski vladi dosti bolj nagibajo na
               hrvaško stran in so pripravljeni potrpeti ter pristati na vsa izsiljevanja sosednje
               Hrvaške, ne pa, da bi zagovarjali slovenski nacionalne interese, ki so še kako
               vitalnega pomena, saj brez izhoda na odprto morje in z izgubo slovenskega avtohtonega
               ozemlja krnimo še tisto malo Slovenije, kar je je še ostalo, ko je po vseh
               zmagovalnih vojnah vedno izgubljala ozemlja in je bila vedno manjša. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala. Gospod predsednik vlade, imate besedo za odgovor.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Lepo pozdravljeni. Najlepša hvala za vprašanje. Torej v zvezi z vprašanjem, povezanim
               z mejo s sosednjo Republiko Hrvaško, lahko ponovim stališče vlade Republike
               Slovenije.</p>
               <p>Kot seveda dobro veste, sta vodji delegacij, ki sta se pogajali v zvezi z mejo 20.
               julija 2001, parafirali osnutek pogodbe med Republiko Slovenijo in Republiko Hrvaško
               o skupni državni meji. Ta osnutek sta obe vladi potrdili, obravnaval ga je tudi odbor
               za zunanjo politiko v državnem zboru in ga podprl. Tako da, kar se tiče meje z
               sosednjo Republiko Hrvaško, je stališče Republike Slovenije, vsaj kar se tiče vlade
               pa tudi odbora za zunanjo politiko, jasno in mi smo pripravljeni ta osnutek, to
               pogodbo tudi ratificirati. Kot dobro veste, se je na hrvaški strani ratifikacija te
               pogodbe ustavila, ni prišlo do najprej podpore znotraj odbora njihovega sabora, potem
               pa tudi v samem saboru ne.</p>
               <p>Naša ocena je, da bi vsakršno odpiranje te pogodbe ne bilo dobro. Da je zelo težko
               pričakovati, da bi v tem primeru dosegli boljše pozicije in v kontekstu interesov
               Slovenije bolj uveljavili naše interese. Tako da mi vztrajamo pri tej pogodbi, ki je
               bila dogovorjena, ki je bila parafirana in ki sta jo obe vladi tudi podprli. Seveda
               obžalujemo, da do tega sporazuma ni prišlo in da to predvsem lahko in tudi dejansko
               prizadene prebivalstvo na obeh straneh meje.</p>
               <p>Seveda naj še povem, da se pa trudimo, da bi se v povezavi z vsakodnevnim življenjem
               prebivalcev na obeh straneh zadeve sproti urejale in v tem smislu se mi zdi seveda
               pomembno, da veljavni začasni režim ribolova, ki je bil uveljavljen v lanskem letu,
               funkcionira in seveda upamo, da bo funkcioniral tudi še naprej.</p>
               <p>Kar se tiče konkretne konference. Jaz ne poznam detajlov v zvezi z njo in je tudi ne
               morem komentirati. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prav. To je bil odgovor predsednika vlade. Kolega Jelinčič želi zastaviti dopolnilno
               vprašanje.</p>
            </sp>
            <sp who="SDZ3:JelinčičPlemenitiZmago">

               <speaker>ZMAGO JELINČIČ PLEMENITI:</speaker>

               <p>Hvala lepa. Gospod predsednik, vi veste, da se meje določajo v mirovnih sporazumih,
               še posebej, ker je Republika Hrvaška dne 27.6. s tem, da je dopustila vpad tankov z
               njenega ozemlja na ozemlje Republike Slovenije, pravno napadla Republiko Slovenijo.
               Nismo obravnavali te zadeve niti enkrat do danes, poleg tega pa je treba povedati, da
               obstaja še vprašanje vojnih reparacij iz časa druge svetovne vojne, ko je nezavisna
               država Hrvaška, kot edina država na tem delu bivše Jugoslavije, pristopila k trojnemu
               paktu nacifašistične koalicije. V zvezi s tem, se moramo vprašati tudi, zakaj je
               delegacija Republike Slovenije na pogovorih najprej upoštevala možnost sukcesije
               Jadranskega morja, potem pa jo je sama umaknila, medtem, ko je pri Hrvatih takoj
               zažuborelo in jih je zagrabila precejšnja panika.</p>
               <p>Zavedati se moramo še nečesa. Da je pri vprašanju sukcesije Jadranskega morja tudi
               vprašanje Italije. Dejstvo je, da se Hrvatje dogovarjajo bilateralno z Italijo, na
               škodo Republike Slovenije, in zato nameravamo na tej konferenci tudi odpreti
               vprašanje Zadra, ki naj bi ga dobila Italija, oziroma, ki naj bi bil vrnjen Italiji.
               Vprašal bi pa še nekaj, gospod predsednik:</p>
               <p>V Atenah so Hrvatje delili nekakšen <q>"non paper"</q> s tezami in zahtevami na škodo
               Republike Slovenije in bi vas vprašal:</p>
               <p>Ali vam ga je Sova dostavila in zakaj ne? Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, gospod predsednik vlade, imate besedo za odgovor.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Ja, tukaj je bil postavljen cel kup dodatnih argumentov in argumentacije, ki jih jaz
               seveda težko komentiram in tudi ne vem, če so relevantne v zvezi s samo problematiko
               meje. Kot sem povedal, slovenska vlada vztraja pri tej pogodbi, ki je bila
               dogovorjena in ki je tudi osnova za to, da dosežemo končnidogovor. Slovenska vlada je
               zainteresirana za čim boljše sosedske odnose z Republiko Hrvaško in v tem kontekstu
               mi tudi podpiramo vstopanje Hrvaške v Evropsko unijo in vsaj kar se tiče Aten in pa
               tudi Soluna, na teh dveh srečanjih evropskega sveta, pa tudi na srečanjih, na katerem
               so bile vključene tudi države iz jugovzhodne Evrope, z Balkana, tovrstnih diskusij ni
               bilo, tudi ne tovrstnih predlogov. Se pa je govorilo o tem, kako in na kakšen način
               državam na tem področju, v tej regiji pomagati, da čimprej dosežejo standarde in nivo
               pravnih in ostalih ureditev in sistemov, ki bi jih približali Evropski uniji. Kar se
               tega tiče, bo Slovenija podpirala Hrvaško, pa tudi ostale države na tem področju in
               jaz tudi sam ocenjujem, da je to osnova in najboljša pot, daizboljšamo odnose in na
               koncu nimamo posebnih problemov z mejo in da smo na koncu skupaj v Evropski uniji v
               interesu obeh dveh držav. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala, gospod predsednik vlade. Naslednje vprašanje vam bo zastavil kolega France
               Cukjati. Imate besedo, kolega Cukjati.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Hvala za besedo. Spoštovani prisotni, spoštovani gospod predsednik! Mislim, da ni
               državljana v Republiki Sloveniji, ki se ne bi zavedal pomena ustavne določbe, da je
               Slovenija pravna in socialna država. In verjetno se tudi vsi zavedamo, da je najprej
               pravna in šele potem je lahko tudi socialna. Kajti, če ni pravna, če ne vlada pravo,
               potem vlada zakon močnejšega, to je zakon močnejšega po pesteh ali po kapitalu ali pa
               po politični poziciji.</p>
               <p>Prvi, ki naj bi po svoji funkciji preprečeval in preganjal kriminal v Sloveniji, je
               zagotovo generalni državni tožilec, s katerim pa imamo v tem mandatu kar veliko
               smolo. Naj omenim le tri primere. SIB banka, leto in pol je bilo potrebno, da se je
               medila ovadba, ki jo je glede tega vložila ljubljanska opozicija in šele pod velikim
               pritiskom javnosti in medijev je generalna državna tožilka obljubila neke postopke,
               ki pa zopet zajemajo le tretjerazredne akterje. Glavni akterji ostajajo daleč od roke
               pravice.</p>
               <p>Drugi primer je primer Petka, kjer je slovenjgraško tožilstvo, seveda, ugotovilo, da
               je šlo samo za telesno poškodbo, in to ugotovitev je popravilo mariborsko tožilstvo z
               ugotovitvijo, da je šlo za poskus umora, to je pa velika razlika, na kateri temelji
               postopek in pa vse nadaljnje ukrepanje. Izjava je bila ob tem, da tožilstvo ni
               sodelovalo s komisijo, izjava generalne tožilke, da je tožilstvo delalo korektno, da
               dela pravilno, da ni nobenega madeža na njem, zelo čudna.</p>
               <p>Tretji primer je okrožni državni tožilec Gorazd Fišer. Pred dobrim letom so v javnost
               prišle informacije o sumu zlorabe položaja. Nelegalno naj bi namesto vodja urada
               imenoval svojo življenjsko sopotnico brez ustrezne izobrazbe, z neupravičeno visoko
               plačo. Pod pritiskom medijev je generalna državna tožilka takrat napovedala nek
               interni nadzor. Gospod Fišer je še vedno na svoji funkciji, na kateri naj bi
               preganjal tudi kriminal belih ovratnikov. Torej, ta isti, ki je nekaznovano zlorabil
               svoj položaj naj bi še naprej preganjal tiste, ki zlorabljajo svoj položaj. In še
               vedno je deležen vse podpore generalne tožilke, predvsem kadar mu je zaupana funkcija
               vodenja političnega procesa, kot je na primer Depala vas.</p>
               <p>Če je torej stanje takšno, potem mislim, da imajo državljani pravico zahtevati, da
               država, izvršna oblast naredi iz te dežele bolj pravno in varno državo. Zato vas
               ponovno sprašujem, tako kot je bilo navedeno na včerajšnjem sporočilu:</p>
               <p>Kdaj boste predlagali zamenjavo generalne državne tožilke?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvaležen bom vsem, ki mi jih zaradi preteka njihovega časa za nastop ne bo treba
               prekinjati, in vam, kolega Cukjati. Gospod predsednik vlade, imate čas za odgovor.
           </p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Najlepša hvala za vprašanje. Kot verjetno dobro veste, generalnega državnega tožilca
               imenuje v skladu s 17. členom zakona o državnem tožilstvu Državni zbor Republike
               Slovenije.</p>
               <p>V tem zakonu je tudi opredeljeno, na kakšen način pride do njegove razrešitve, in
               sicer o tem govorita 40. člen zakona o državnem tožilstvu in pa 41. člen zakona o
               državnem tožilstvu. V 40. členu je opredeljeno, da pride do njegove razrešitve, v
               kolikor je obsojen za kaznivo dejanje ali zaporno kazen. V zvezi z 41. členom se pa
               uporablja 63. člena zakona o sodiščih, ki govori, da mu lahko preneha funkcija, če je
               razrešen v skladu s tem zakonom.</p>
               <p>Torej, kar se tiče prvih razlogov, ni izpolnjenih pogojev. Kar se tiče pa drugih, je
               pa lahko ta diskusija odprta in se o njej diskutira. Jaz bi rad opozoril, da je v
               zvezi z nekaterimi zadevami, ki so bile dane v državnem zboru, tudi vlada sprejela
               sklep, da ministrstvo za pravosodje oceni delo, ravno v primeru Petka, in da tudi
               predlaga ustrezne sklepe in zaključke. Kot veste, je ministrstvoza pravosodje
               opravilo preverbo dela in v tem primeru v ugotovitvah tudi navedlo, da je bilo
               ravnanje gospe generalne državne tožilke korektno. Tudi sicer vsi dobro vemo, da je
               gospa generalna državna tožilka pripravila poročilo o delu tožilstva in to poročilo
               je v državnem zboru in boste seveda to tudi verjetno zelo konkretno tukaj obravnavali
               in v zvezi s tem tudi sprejemali ustrezne zaključke.</p>
               <p>Skratka, na osnovi do sedaj opravljenih analiz njenega dela in pa tudi zaključkov
               pristojnih institucij ni osnove, da bi vlada predlagala njeno razrešitev državnemu
               zboru in zato tega tudi ne bomo storili, razen v kolikor bi do te tega prišlo v
               nadaljevanju.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dopolnilno vprašanje. Kolega Cukjati.</p>
            </sp>
            <sp who="SDZ3:CukjatiFrance">

               <speaker>FRANCE CUKJATI:</speaker>

               <p>Glede na to, da v zadnjih letih tožilstvo skorajda nobenega krvavega zločina ni
               pripeljalo do obsodbe, noben večji gospodarski kriminal ni bi razrešen. Predvsem
               tistih zločinov in tistih gospodarskih kriminalov, ki imajo širše organizirano ozadje
               in v katere sta vpletena kapital in politika, naše tožilstvo nikakor ne more, ne zna
               ali noče razrešiti.</p>
               <p>Verjetno se boste strinjali, da potrebujemo učinkovite organe pregona, da potrebujemo
               kriminaliste, ki ne bodo povezani s kriminalci in ne bodo del organiziranega
               kriminala, da potrebujemo generalnega tožilca, ki ne bo uprizarjal političnih
               procesov, ampak bo preganjal pravi kriminal in pravo korupcijo, in to učinkovito.
               Namesto, da nam vlada s predvolilnim ustanavljanjem raznih etičnihkomisij ponovno
               zbuja lažne upe, menimo, da bi bilo bolje poskrbeti, da bodo organi pregona in
               tožilstvo opravljali svojo osnovno nalogo. In če kdo te naloge ne zna in noče
               opravljati, je po naši oceni odgovoren tisti, ki ga na to mesto predlaga. Gospod
               predsednik, če se vi tega problema ne zavedate dovolj, potem verjetno je vprašljiva
               primernost za opravljanje te funkcije. Če pa se zavedate in ne ukrepate ustrezno,
               učinkovito in hitro, pa prevzemate vso krivdo za to, da je Slovenija vse manj pravna
               država Zato vas sprašujem: Ali ste prepričani, da sedaj ravnokar napovedani ukrepi
               oziroma leporečje državne tožilke zadostuje za učinkovito izvajanje funkcije
               generalnega državnega tožilca?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod predsednik, želite dodati kaj k vašemu odgovoru? Prosim, imate besedo.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Gospod Cukjati, nedvomno ste odprli nekatera vprašanja, ki so pomembna in se je z
               njimi potrebno ukvarjati in vlada se tega zaveda in poskuša v okviru svojih
               pristojnosti tudi ustrezno ukrepati.</p>
               <p>Mi smo v tem sistemskem delu nekatere stvari pred kratkim predlagali in državni zbor
               bo v kratkem obravnaval tako imenovani zakon, protikorupcijski zakon, ki je bil
               pripravljen na uradu za preprečevanje korupcije, ki vpeljuje nekatere pomembne
               elemente, ki naj zagotovijo večjo učinkovitost, večjo preglednost delovanja vseh
               tistih v javnem sektorju. Sočasno je vlada na isti seji sprejela tudi osnutek,
               elemente strategije boja proti korupciji, ki ga bo tudi obravnavaldržavni zbor, in v
               tem osnutku, v teh elementih so številna področja, o katerih ste govorili, in načini
               in tudi inštrumenti, kako povečati učinkovitost celotnega pravosodja, sodstva,
               tožilstva in tudi policije. In v tem delu, mislim, da imamo pred seboj nekatere
               dovolj kvalitetne predloge, ki jih boste vi lahko s svojimi predlogi, s svojimi
               ugotovitvami ustrezno dopolnili in v tistem delu, kjer bodo primerni in kjer bo
               skupna ocena, da izboljšujejo strategijo, bomo mi vaše predloge tudi upoštevali. Prav
               nobenega razloga ni, jaz upam, da imamo, kar se tega tiče, vsaj kar se tiče
               funkcioniranja pravne države, skupne cilje. Kar se pa tiče ugotavljanja konkretne
               odgovornosti, konkretnih oseb in dajanja ocen o učinkovitosti in neučinkovitosti, je
               moja dolžnost, da upoštevam mnenja in stališča za to pristojnih institucij. V tem
               primeru sem jaz seveda dolžen, tudi menim, da je primerno, da upoštevam mnenje in
               stališče ministrstva za pravosodje in mu bom v tem kontekstu tudi še naprej zaupal in
               v kolikor bodo drugačni predlogi in drugačne ocene, dane s strani pristojnih
               ministrstev in institucij, tudi državnega zbora, ki bo ne nazadnje obravnaval
               poročilo generalne državne tožilke, potem bomo seveda te navedbe, te ugotovitve,
               skrbno proučili in seveda potem tudi ustrezno odreagirali.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Tretje vprašanje bo postavil kolega Diaci. Imate besedo.</p>
            </sp>
            <sp who="SDZ3:DiaciMarko">

               <speaker>MARKO DIACI:</speaker>

               <p>Ja, hvala za besedo. Spoštovani predsednik vlade, ministrica in ministri,
               predstavniki vlade, kolegice in kolegi! Prioritetni zunanjepolitični cilji Republike
               Slovenije so z vabilom v Evropsko unijo in Nato realizirani. S temi besedami lahko
               strnemo ugotovitve vlade ob povabilu v omenjeni mednarodni organizaciji. Bistveni
               argumenti za priključitev Slovenije v Evropsko unijo so bili zagotovo tisti, ki
               slovenskemu narodu zagotavljali možnost za doseganje višje blaginje in napredka, tako
               gospodarskega kot posledično socialnega.</p>
               <p>Pri argumentih za vstop Slovenije v zvezo Nato ste na prvo mesto uvrščali varnost
               slovenskih državljanov in dejstvo, da je vstop v Nato prvi slovenski zunanjepolitični
               cilj. Veliko naporov in predvsem proračunskega denarja je bilo in ga še bo
               namenjenega temu, da bomo članstvo v Natu tudi plačali. Vendar ob dejstvu, da rodnost
               v Sloveniji strmo upada, prihajamo do ugotovitev, da varnosti, ki naj bi jo
               zagotavljal Nato, ne bo potreboval noben Slovenec več, saj nas preprosto ne bo
               več.</p>
               <p>Odnos vlade do problematike padanja rodnosti, bi moral biti alarmanten, toliko bolj
               ob dejstvu, da je rodnost v Sloveniji med najnižjimi v Evropi. Vsakogar, ki resno
               razmišlja o prihodnosti Slovenije, ne le kot države, ampak tudi o prihodnosti
               slovenskega naroda, mora tako nizka rodnost skrbeti. V Sloveniji se rodi premalo
               otrok, da bi ohranili vsaj enako število prebivalcev. Rodnost v Sloveniji upada že
               zadnjih 100 let. Danes je število otrok na žensko komaj 1,24. V Evropski uniji, s
               katero se nemalokrat primerjamo, je to število 1,6 otrok na žensko, kar pomeni, da v
               Sloveniji ženskekar za 22 procentov manj rojevajo. Slovenci imamo upad rojstev s
               skoraj 30 tisoč leta 1980 na slabih 17 tisoč 500 leta 2001. To je le dobra polovica
               ali 58 procentov glede na leto 1980. To pomeni, da bo leta 2100 živelo le še pol
               milijona Slovencev ali celo manj. V tej luči postanejo razna mednarodna članstva in
               vse pametno zveneče dolgoročne strategije popolnoma brezpredmetne, saj kmalu ne bo
               več ljudi, ki naj bi jim bile namenjene. Rodnost in demografska politika sta v večini
               evropskih narodov, tudi pri tistih veliko večjih od našega, na prioritetnem mestu.
               Zato v Stranki mladih Slovenije preprosto ne razumemo, zakaj se vlada dvomilijonskega
               naroda s tem problemom ne sooči veliko bolj zavzeto in konkretno.</p>
               <p>Vendar vse naše strategije, tehnološke, gospodarske, kulturne, izobraževalne,
               nacionalni simboli temeljijo na ljudeh, teh pa je vse manj. Zato me zanima: Ali se
               vlada zaveda, da je skrajni čas, da se namesto zunanjepolitičnih tem začne resno
               ukvarjati z notranjepolitičnimi, pri katerih je ena izmed prioritet prav zagotovo
               problematika upadanja rodnosti?</p>
               <p>Kakšne rešitve v zvezi s tem pripravlja?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Gospod predsednik vlade.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Se zahvaljujem za postavljeno vprašanje. Postavili ste seveda zelo aktualno
               vprašanje, ne nazadnje vprašanje, o katerem se je v zadnjih letih zelo veliko
               diskutiralo, ne samo v okviru vlade, ampak tudi v državnem zboru. Vsi poslanci dobro
               vedo, koliko tovrstnih razprav je bilo doslej že opravljenih in tudi mnogi se boste
               spomnil, kaj vse je državni zbor v zvezi s tem že v preteklih letih sprejel in o tem
               so podatki.</p>
               <p>Rodnost v Sloveniji ne upada strmo. Res je da je bistveno nižja kot je bila v
               preteklosti, res pa je tudi,da se je rodnost v zadnjih letih ustalila oziroma
               stagnira. Podatki kažejo, da je bilo v letu 98 17.868 živorojenih otrok, v letu 99
               17.533. In da je v letu 2001 to padlo na 17.477 in se ponovno dvignilo v letu 2002 na
               17.521. Tako, da v zadnjih letih smo dejansko ustavili padanje rodnosti v Sloveniji.
               Nedvomno je pa to bistveno nižji podatek, kot je bil v preteklih letih in tudi drži
               to, kar ste rekli, da je Slovenija med tistimi državami, ki imajo nižjo rodnost.</p>
               <p>V zvezi s tem smo zato seveda veliko stvari v preteklosti poskušali uveljaviti,
               zlasti tistih stvari, ki se vežejo na premoženjsko stanje oziroma prihodkovno plat
               stanja družin. Dobro veste, da smo v preteklih letih popravljali zakon o starševskem
               varstvu in družinskih prejemkih, da smo na novo uvedli očetovski dopust, dodatek za
               veliko družino, delno nadomestilo za izgubljeni zaslužek in verjetno tudi zelo dobro
               veste, da je Slovenija med tistimi državami v Evropi, ki ima najdaljši porodniški
               dopust. Če primerjamo z nekaterimi skandinavskimi državami, ki imajo sicer boljše
               rezultate na področju rodnosti, zanimivo, ugotovimo, da imamo na primer v Sloveniji
               porodniški dopust in dopust za nego otroka 365 dni, na Danskem pa samo tri mesece.
               Podobno je tudi v vseh drugih državah. Tako, da kar se tiče teh pravic smo relativno
               veliko postorili v preteklih letih. Tudi na področju zakona o pokojninskem in
               invalidskem zavarovanju se boste spomnili, da smo uvedli nekatera znižanja starostne
               meje pri upokojevanju. In sicer za enega otroka 8 mesecev, za dva otroka 20 mesecev,
               za tri 36 mesecev in tako naprej. Skratka tudi na tem segmentu smo v Sloveniji
               sprejeli nekatere pomembne ukrepe. Ustanovili smo zakon o jamstvenem in preživniskem
               skladu, ki skrbi zlasti za tiste otroke, ki imajo probleme, oziroma matere in otroke,
               ki imajo probleme z preživninami. Upoštevali smo te probleme, zlasti problematiko
               mladih družin tudi pri spremembah in dopolnitvah zakona o zaposlovanju, kjer smo
               uvedli posebne subvencije za mlade družine in poskušali olajšati zaposlovanje mladih.</p>
               <p>Ne nazadnje se to kaže tudi v proračunu. Če pogledate delež sredstev oziroma sredstva
               za družinske prejemke in starševska nadomestila v proračunu od leta 1999 do leta
               2003, zadnja številka je iz rebalansa, smo sredstva dvignili z 61 milijard na 104
               milijarde. Tako da je zelo težko reči, da nismo na tem področju nič storili. Zelo
               veliko je bilo storjeno in moram seveda priznati, da veliko od tega tudi v državnem
               zboru, na osnovi iniciativ posameznih poslanskih skupin in posameznih poslancev.</p>
               <p>Analize in raziskave problematike rojstev kažejo, da ta niso odvisna zgolj in samo
               od materialnega položaja, celo ugotavlja se, da ni nujno, da imajo tisti deli
               prebivalstva, ki imajo višje plače in bolj urejene premoženjske razmere, večje
               število otrok ali obratno, in da pravzaprav ni zelo tesne povezave.</p>
               <p>Mi se zavedamo in jasno je, da država tukaj mora prevzeti svoj del odgovornosti in
               pomagati mladim družinam, vendar samo s tem in samo na tak način ni možno dvigovati
               rodnosti. Gre seveda tudi za nekatere druge, neekonomske vidike, ki se vežejo, in to
               so rezultati raziskav, ki so bili narejeni v minulih letih v okviru ministrstva za
               delo, družino in socialne zadeve. In sicer, gre za partnerski odnos staršev, gre za
               ta odnos, ki je neka vrednota v družbi in ki opredeljuje, kako si delita vlogo pri
               vzgoji otrok oba starša, mati in oče. Zelo pomembna je povezanost tako imenovano
               <q>"nezlomljivo"</q> karierno verigo. Ugotavljamo, da se povprečna starost matere ob prvem
               rojstvu dviguje in je 26,7 let.</p>
               <p>Skratka želim povedati, da je poleg tega, kar je potrebno storiti na področju
               materialne eksistence, potrebno veliko tega storiti tudi na področju promocije,
               drugačnega načina delitve, odgovornosti življenja in pa seveda tudi vrednot. V tem
               smislu se poskuša narediti korak narediti naprej v okviru nacionalnega programa za
               družino, ki se pripravlja v okviru ministrstva za dela. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod predsednik. Četrto, zadnje vprašanje vam bo danes zastavil kolega
               Kebrič. Imate dopolnilno vprašanje? Se opravičujem, kolega Diaci. Najprej vi,
               dopolnilno vprašanje.</p>
            </sp>
            <sp who="SDZ3:DiaciMarko">

               <speaker>MARKO DIACI:</speaker>

               <p>Hvala za besedo. Priznam, marsikaj je bilo storjenega, vendar podatki in številke, ki
               ste jih tudi vi navajali, kažejo na to, da se tega negativnega trenda kar tako na
               hitro verjetno ne bo dalo spremeniti; s tem se strinjam, oba. Vendar, omenili ste
               tudi nacionalni program za družino, ki ga vlada obljublja že kar nekaj časa in na to
               bi se tudi navezalo moje dopolnilno vprašanje:</p>
               <p>Kako je s tem programom, v kateri fazi je in kaj bo vseboval?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Prosim, gospod predsednik.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Jaz sicer predlagam, da kasneje na to odgovori še pristojni minister.</p>
               <p>Zagotovljeno je, in to so podatki ministrstva za delo, družino in socialne zadeve,
               da naj bi se ta program pripravil do konca leta 2003. Vsebuje pa seveda te ukrepe, ki
               se vežejo na materialni položaj, in tiste, ki se vežejo na položaj in vlogo zlasti
               matere in pa družine ter tudi otroka v družbi.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Če prav razumem, dr. Dimovski, vas je predsednik vlade pooblastil za odgovor na
               njegovo vprašanje. Prosim. Imate besedo.</p>
            </sp>
            <sp who="SDZ3:DimovskiVlado">

               <speaker>DR. VLADO DIMOVSKI:</speaker>

               <p>Spoštovani poslanci in poslanke, na kratko bi odgovoril na to vprašanje.</p>
               <p>Ta program se pripravlja. Skladno z vladnim programom bo pripravljen do konca leta
               2003. Opravljene so pa že zelo široke strokovne diskusije in pripravljenih je kar
               nekaj analiz, ki jih lahko tudi seveda, v kolikor boste želeli, tudi predstavimo.</p>
               <p>Govorimo o dveh nacionalnih programih, nacionalnem programu za otroke in nacionalnem
               programu za družino. Pri prvem bo poudarek predvsem na koristi otroka, pri drugem bo
               pa vprašanje, na kakšen način pravzaprav vse to, kar je predsednik vlade povedal,
               povezati v neko koordinirano celoto, se pravi, od ekonomskih, socialnih in drugih
               pogojev, ki bo lahko zagotavljala neko usmerjeno obravnavo teh vprašanj. V tem smislu
               so ukrepi, ki jih že sprejemamo s posameznimi zakoni, že nekako usmerjeni v to, kar
               bo seveda tudi nacionalni program v tem smislu zaokroženo prinesel.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Imate proceduralni predlog? Prosim, kolega Diaci.</p>
            </sp>
            <sp who="SDZ3:DiaciMarko">

               <speaker>MARKO DIACI:</speaker>

               <p>Hvala za besedo. V bistvu smo ugotovili, da je to zelo kompleksna problematika, zato
               predlagam, da na podlagi drugega odstavka 246. člena poslovnika na naslednji seji
               opravimo razpravo na to temo. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dobro. Kolega Diaci, ki je postavil vprašanje predsedniku vlade, lahko zahteva in to
               je tudi pravkar storil, da na naslednji seji opravimo razpravo o odgovoru predsednika
               vlade na njegovo vprašanje. O tem bo odločil državni zbor, o tem bomo odločali jutri
               pri tistem delu našega dnevnega reda, ki bo zadeval odločanje o zadevah jutrišnjega
               dne; pred tem bomo odločili o vašem predlogu, kolega Diaci.</p>
               <p>Sedaj bomo šli naprej. Po vrsti je zdaj kolega Kebrič, za zadnje, četrto vprašanje
               predsedniku vlade. Prosim.</p>
            </sp>
            <sp who="SDZ3:KebričIvan">

               <speaker>IVAN KEBRIČ:</speaker>

               <p>Gospod predsednik, hvala za besedo. Spoštovani premier, spoštovani ministri,
               kolegice in kolegi!</p>
               <p>Spoštovani gospod predsednik vlade, trdno sem prepričan, da vam je znano, kakšne
               nagrade si delijo člani uprav uspešnih podjetij, ker sredstva javnega obveščanja o
               tem obširno poročajo. Jaz sem bral samo nekaj tega, od koder povzemam podatke. Iz
               njih povzemam, da posamezniki dobivajo ne le milijonske nagrade, ampak nagrade, ki
               gredo v desetine milijonov. V podjetjih to znaša skupaj milijonov, v državi pa gredo
               zneski za nagrade članov uprav kar v milijarde. Po meni dosegljivih informacijah od
               komepetentnih institucij sem izvedel, da so te nagrade sicer obdavčene, vendar pa se
               od njih ne plačujejo prispevki. V drugem odstavku, citiram, 126. člena o delovnih
               razmerjih, zakon je sprejel državni zbor lani, začel pa je veljati 1. januarja letos,
               piše, dovolite, da ga citiram: 126. člen - <q>"Plača je sestavljena iz osnovne plače,
               dela plače za delovno uspešnost in dodatkov. Sestavni del plače je tudi plačilo za
               poslovno uspešnost, če je le to dogovorjeno s kolektivno pogodbo ali pogodbo o
               zaposlitvi."</q> Konec citata.</p>
               <p>Iz tega jasno izhaja, da uspešno delo ne bi smelo biti posebej nagrajeno z nagrado,
               ampak <gap n="..."/><stage xml:id="Redna-28-2003-07-09.stage10">/Nerazumljivo./</stage><gap n="..."/> lahko le del plače. Izplačilo nagrade žal omogoča del
               drugega stavka, citirane določbe, ki pravi <q>"da je uspešno delo sestavni del plače le,
               če je to dogovorjeno s kolektivno pogodbo ali pogodbo o zaposlitvi"</q>. To pa omogoča,
               da se uspešnost nagrajuje z nagradami in ravno v tem je problem. Da se v okviru
               nagrad izognejo plačilu prispevkov Zavoda za zdravstveno zavarovanje Slovenije in
               Zavoda za pokojninsko in invalidsko zavarovanje. Tako sta navedena zavoda
               prikrajšana, država pa je oškodovana, saj mora zato v ZPIZ plačevati več kot pa če bi
               bili od tega zaslužka, kar nedvomno je, tudi plačani prispevki. Nisem proti dodatnemu
               nagrajevanju uspešnosti, vendar pa morajo biti vsi prejemki, ki so rezultat dela,
               obravnavani kot plača, kot se glasi prvi stavek drugega odstavka citiranega člena.</p>
               <p>Sprašujem vas, torej gospod predsednik:</p>
               <p>Ali boste v vladi ukrepali, in to tako, da se tudi nagrade prekvalificirajo v plače
               oziroma da se bodo od njih plačevali prispevki?</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod predsednik vlade, imate besedo za odgovor.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Hvala za vprašanje. Torej, najprej bi rad pokomentiral to, kar ste povprašali. Kar
               se tiče nagrad, plač in podobno, verjetno veste, da smo v okviru vlade sprejeli
               sklep, da se bo opravila in se tudi pripravlja analiza plačne politike izplačevanja
               plač in tudi razlik v plačah v Sloveniji. Pred kratkem smo prvi osnutek te analize že
               obravnavali in tudi že prišli do nekaterih ugotovitev, ki bodo tudi javno
               predstavljene. Bistvo teh ugotovitev je, da se razlike v plačah, ko se gleda decile
               in večje skupine prebivalstva, dohodkovno ne povečujejo bistveno in se niso
               povečevale bistveno v Sloveniji in da so tudi sicer primerljive s primerljivimi
               državami. Da pa je dejstvo, da je relativno ozka skupina znotraj najvišjega
               dohodkovnega razreda deležna zelo visokih plač in nagrad. In to vsekakor je del
               problema naše strukture izplačevanja plač. Seveda, drug problem je, kako pristopiti k
               temu in na kakšen način, da ne bi naredili večje škode kot koristi.</p>
               <p>Kar se tiče tega konkretnega vprašanja, je res točno tako, kot ste rekli. Zakon o
               gospodarskih družbah v 253. členu opredeljuje kako se štejejo in kakšna izplačila so.
               In dodatno smo preverili in tudi DURS nam je zagotovil, da se na te nagrade, ki se
               izplačujejo upravam, plačuje tako davek, torej dohodnina, kot tudi prispevki in se
               morajo plačevati.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Imate dopolnilno vprašanje, kolega Kebrič? Prosim.</p>
            </sp>
            <sp who="SDZ3:KebričIvan">

               <speaker>IVAN KEBRIČ:</speaker>

               <p>Hvala za besedo. Dodatno moje vprašanje, spoštovani gospod predsednik, je to. V
               sredstvih javnega obveščanja velikokrat zasledimo primere, ko menedžment posameznih
               podjetij prevzema podjetja. Najbolj znan zadnji primer je notranji prevzem s strani
               menedžmenta BTC-ja. Za notranje prevzeme menedžment podjetja velikokrat uporabi del
               dobička, ki ga dobi iz naslova poslovne uspešnosti. Zanima me:</p>
               <p>Ali so od tega dobička poleg davka plačani tudi prispevki, saj je dobiček rezultat
               uspešnega dela za tiste zaposlene, ki so z živim delom ustvarili ta dohodek?</p>
               <p>Ne govorim o delu dobička, ki pripada lastnikom kapitala, da ne bo nesporazuma
               oziroma da ne bo moj predlog napačno razumljen, da je to napad na kapitalske deleže
               oziroma delničarje. Sprašujem vas:</p>
               <p>Ali vlada razmišlja o tem, da bi to uredila na način, predstavljen v mojem prejšnjem
               poslanskem vprašanju o ureditvi nagrad članov uprave, to je, da se to tretira, kot da
               bodo tudi od tega plačani prispevki?</p>
               <p>Ureditev tega vprašanja bo koristna tako za oba zavoda kot za državo.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod predsednik vlade imate besedo.</p>
            </sp>
            <sp who="SDZ3:RopAnton">

               <speaker>MAG. ANTON ROP:</speaker>

               <p>Najlepša hvala za vprašanje. Torej, vsekakor v kolikor gre v tem primeru za
               izplačila iz dobička ali posebne nagrade, je potrebno prispevek plačati. Je pa
               vprašanje, če vedno v takšnem primeru prihaja do tovrstnega izplačila in je lahko
               problem tudi drugje. Problem je lahko v tem, da se v določenih primerih lahko
               pridobiva ali finančna pomoč matičnega podjetja ali pa kakšne druge oblike, s
               katerimi je lahko pridobljena korist posamezniku ali posameznim skupinam. In v zvezi
               s temso pripravljene spremembe zakona o prevzemih, ki urejajo točno to področje, in
               sicer gre za posebno poglavje, ki ureja prevzeme s strani uprave in ki določa
               procedure, s katerimi naj bi bilo to preprečeno, s katerimi, in preko katerih bi se
               preprečilo tudi članom uprave, ki so hkrati lastniki, da bi v teh primerih lahko
               glasovali za takšne prevzeme, ki zahteva dodatne procedure, kar se tiče vrednotenja
               delnic in pa tudi zaščite. In zlasti temu so namenjene rešitve, zaščita malih
               delničarjev, tistih manjših, ki imajo posamezne delnice ali manjše število delnic, ki
               so manj informirane.</p>
               <p>Skratka, ta zakon se kar nekaj časa že pripravlja na ministrstvu za gospodarstvo, za
               finance, in v sodelovanju agencije za trg vrednostih papirjev. Mislim, da je
               uskladitev zdaj toliko daleč, da bomo lahko naslednji teden ta zakon sprejeli v vladi
               in ga poslali v sprejem v državni zbor.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. To so bili odgovori predsednika vlade na štiri vprašanja oziroma na pet
               vprašanj s strani poslancev iz vrst opozicije in koalicijskega poslanca kolega
               Kebriča. S tem ste predsednik vlade odgovorili na vsa vprašanja. Sedaj bodo na
               vprašanja odgovarjali ministrice in ministri.</p>
               <p>Prva je na vrsti kolegica Pozsonceva. Zastavila bo vprašanje ministrici za
               gospodarstvo in ministru za okolje in prostor. Prosim.</p>
            </sp>
            <sp who="SDZ3:PozsonecMaria">

               <speaker>MARIA POZSONEC:</speaker>

               <p>Hvala lepa, gospod predsednik. Vsem prisotnim lep pozdrav! Ministrici za
               gospodarstvo dr. Tei Petrin postavljam naslednje vprašanje, v zvezi s podjetjem
               Mura.</p>
               <p>Zanima me usoda delavcev, ki so svoje delo v podjetju Mura pred sanacijo opravljali
               v Lendavi in v Petrovcih. Danes pa le ti delajo v Murski Soboti. Še delajo.</p>
               <p>Ali se bodo ti po uspešno opravljeni sanaciji lahko vrnili na delo nazaj v Lendavo in
               Petrovce?</p>
               <p>Kajti od selitev obratov iz teh demografsko ogroženih krajev, kjer je nezaposlenost
               že tako velika, okoli 20% v Lendavi, to dejstvo še dodatno vpliva na težak položaj.
               Lendava je tako osiromašena in zanjo je tudi 130 delovnih mest zelo pomembnih. Zato
               jih želimonazaj in pričakujemo vrnitev obrata Mure v Lendavo.</p>
               <p>Gospodu Kopaču pa postavljam naslednje vprašanje. Menim, da je prav, da kmetom nekdo
               javno pove, kako bo država sanirala posledice suše, zato sprašujem ministra za
               okolje, prostor in energijo, gospoda Kopača:</p>
               <p>Kaj bodo storili za to, da bodo čimprej in kar najbolj učinkovito, transparentno ter
               pravično sanirane posledice suše, tako da se ne bo ponovilo leto 2001, ko so bili
               kmetje na Goričkem ogoljufani?</p>
               <p>Zanima me:</p>
               <p>Ali bo to urejal intervencijski ali sistemski zakon in kdaj?</p>
               <p>Pri tem bi vas želela spomniti še na znani rek, kdor hitro da, dvakrat da. Hvala
               lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospa Pozsonceva, samo hipec. Ministrice Tee Petrin iz opravičljivih razlogov ni, to
               sem povedal že na začetku. Vztrajate, da dobite odgovor na vaše vprašanje ustno ali
               lahko ministrica pripravi pisni odgovor v naslednjih 30-ih dneh?</p>
            </sp>
            <sp who="SDZ3:PozsonecMaria">

               <speaker>MARIA POZSONEC:</speaker>

               <p>Pisni odgovor bi rajši v praksi, da bi bilo <gap n="..."/><stage xml:id="Redna-28-2003-07-09.stage11">/Nerazumljivo/</stage><gap n="..."/></p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prav. Minister Kopač, sedaj pa imate priložnost odgovoriti na vprašanje. Prosim.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala lepa. Spoštovana poslanka, kot verjetno veste, je vlada predlagala zakon o
               odpravi posledic naravnih nesreč že konec junija v parlamentarno proceduro. Prav
               danes pa je predlagala parlamentu obravnavo tega zakona po nujnem postopku in kot sem
               obveščen, naj bi parlament, če boste seveda poslanke in poslanci za, obravnaval ta
               zakon po končani tej seji državnega zbora, torej še v prihodnjem tednu. Hvala
               lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Samo če lahko dopolnim. Odgovor, ker zadeva vprašanje, ki je aktualno, naj povem, da
               je bil danes predlog s strani vlade vložen in da bo jutri kolegij ob 9. uri in 30
               minut odločal o tem, kdaj bomo to obravnavali. Predvidoma v sredo popoldan, potem ko
               bo tudi na zahtevo predsednika pristojnega odbora verjetno v sredo dopoldan
               potreboval odbor veliko časa, da bo pripravil stališče za odločanje. Tako imate zdaj
               neko predstavo o tem, kdaj bo državni zbor odločal o tem zakonu.</p>
               <p>Kolega Rupar bo sedaj zastavil vprašanje. Prosim.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Hvala lepa. Gospod predsednik, jaz sem najprej pričakoval odgovor na vprašanje, ki
               sem ga zastavil na prejšnji seji ministrici za kulturo, pa se mi zdi, da je ni.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Danes se je opravičila. Kolikor vem, je v tujini na službenih obveznostih.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Zato prestavljamo to na naslednjo sejo.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Vztrajate pri tem, da vam odgovori ustno?</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Ja, ja.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Imate tudi možnost, da vam odgovori pisno, ampak vztrajate pri tem, da vam <gap n="..."/></p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Vztrajam pri ustnem odgovoru.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prav. Imate to poslovniško možnost.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Sedaj pa če dovolite, bi postavil vprašanje gospodu Presečniku, ministru za promet
               in zveze.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Gospod minister! Slovenija gradi avtoceste, in če bo vse po sreči, bomo imeli konec
               tega desetletja vendarle težko pričakovani cestni križ čez Slovenijo. To kar se mi
               zdi sicer v primerjavi z izgradnjo cest v Evropi, pa tudi sedaj na Hrvaškem,
               pravzaprav katastrofalno počasno, ampak vendarle ni moj namen, da bi opozarjal na to.</p>
               <p>Rad bi opozoril, da istočasno z izgradnjo avtocest rastejo kot gobe po dežju tudi
               cestninske postaje. Teh cestninskih postaj je na slovenskih avtocestah, s tistimi, ki
               se gradijo, in s tistimi, ki so obstoječe, v povprečju na vsakih 37 kilometrov
               zgrajene ceste. S tem Slovenija poleg oznake najpočasnejši graditelj avtocest v
               Evropi nosi tudi zelo laskav naziv najkrajša razdalja med posameznimi cestninskimi
               postajami na stari celini. Seveda tujci to zelo težko razumejo, ker se recimo od
               Karavank, kjer plačajo cestnino prvič, pa vsaj nekje do morja trikrat ustavijo,
               dobesedno se zaletavajo v te cestninske postaje, da ne govorim o nejevolji slovenskih
               uporabnikov avtocest. No, ko pa že pridejo na to avtocesto in plačajo cestnino, pa
               ugotovijo, da za ta prevožen kilometer, skromni kilometer plačajo tudi najdražjo
               cestnino v Evropi. Druga najdražja država je Italija. Ampak na zgrajen kilometer
               ceste je Italija 40 odstotkov cenejša od Slovenije.</p>
               <p>Sedaj me pa seveda zanima - ti podatki so pa točni, ker so povzeti z interneta -
               naslednje.</p>
               <p>Kdaj se bo Slovenija ali pa ministrstvo končno usmililo, če že ne Slovencev, pa
               tujcev, da bi ljudje plačevali cestnino tako kot v Švici, enkrat za vselej za
               uporabo. ali pa z vinjetami, tako kot je v Avstriji? Kdaj se to predvideva, če sploh
               se. Ali sploh kdo v tej vladi in tej državi razmišlja o ukinitvi teh cestninskih
               postaj oziroma da bi vsaj povečali razdaljo na neko normalno daljavo? Recimo, ko že
               prestaviš v peto prestavo, da ni treba takoj ustavljati.</p>
               <p>In ne nazadnje me zanima, kdaj se bo kdo usmilil slovenskega državljana in mu pri
               uporabi avtocest znižal cestnino. To je zelo občutno pri uporabi lokalnih cest,
               stranskih cest, kjer promet bolj narašča kot na avtocestah. Zanima me ali sploh kdo
               razmišlja o znižanju te cestnine.</p>
               <p>Rad bi povedal, da želimo biti uporabniki avtocest vsaj približno izenačeni s
               pravicami in dolžnostmi uporabnikov avtocest v Evropi. Hvala lepa za odgovor.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Rupar. Minister za promet, gospod Presečnik, prosim.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Hvala lepa za vprašanje. Uvodoma moram reči, da po dokazanih podatkih niti ena od
               vaših treh trditev k sreči ne drži. Niti ta, da najpočasneje gradimo avtoceste, da
               imamo edini največ cestninskih postaj, in še eno trditev ste navedli.</p>
               <p>Moram reči, da je že v samem začetku izgradnje avtocestnega programa bilo določeno,
               da se slovenske avtoceste gradijo kot cestninske ceste, in to najprej, kot se
               verjetno vsi dobro spomnimo, v zaprtem avtocestnem sistemu. Potem pa je bil, mislim,
               da v letu 1995,ta sistem s sklepom takratnega državnega zbora spremenjen in se je ta
               cestninski sistem, moram reči, žal delno odprl. Od tod izhaja mnogo težav. Dejstvo
               je, da mora cestninski sistem ustrezati predvsem trem načelom: čim večji pravičnosti,
               kar pomeni, da naj bi cestnino plačevali praviloma vsi uporabniki v vseh avtocestnih
               smereh, in to v kar največji meri skladno z dejansko prevoženo razdaljo po avtocesti;
               drugo načelo je načelo gospodarnosti, kar pomeni, da naj bi bil način plačevanja
               cestnine v danih razmerah ekonomsko najbolj upravičen; in tretje, čim večji donos,
               torej da so prilivi od cestnine v danih razmerah kar najvišji.</p>
               <p>Na vprašanje, ali vlada oziroma ministrstvo razmišlja o tem, da spremeni cestninski
               sistem, je odgovor pritrdilen. Vlada je sprejela kar nekaj sklepov v zvezi s
               cestninskim sistemom. Na osnovi naloge, ki trenutno že poteka, imamo nalogo, da v
               okviru možnih scenarijev elektronskega cestninjenja v prostem prometnem toku v
               Sloveniji in za predstavitev ustreznih analiz za uvajanje možnih sistemov uporabimo
               že začeto, torej leto 2004, in da ta sistem po ustreznem testiranju uvedemo do leta
               2008. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>To je bil odgovor. Želite zastaviti dopolnilno vprašanje? Prosim, kolega Rupar.</p>
            </sp>
            <sp who="SDZ3:RuparPavel">

               <speaker>PAVEL RUPAR:</speaker>

               <p>Najprej moram povedati, da so podatki točni. Če se peljete od Karavank, kjer plačate
               prvič avtocesto - novo cestninsko postajo boste delali v Podtaboru - in naslednja je
               Torovo pri Ljubljani. Se pravi, od Karavank do Ljubljane je 84 kilometrov in trikrat
               cestnina. Torej, ne me delati za nevednega. Cena je na tekoči kilometer 40% višja,
               kot je v Italiji. Torej tudi ta podatek zelo drži.</p>
               <p>Dopolnilno vprašanje je pa tudi povezano s cestnino. Poglejte, uporabniki ABC kartic
               plačujemo cestnino vnaprej. Ko zmanjka denarja, pridete na zaznavno postajo, vam pa
               napiše <q>"ni kredita"</q>. Čigavega kredita pa ni zdaj tam? Uporabnik kreditira državo za
               uporabo avtoceste, plačuje vnaprej, semafor pa obvesti tega uporabnika, da nima več
               kredita. Čigavega kredita? Oprostite, za mano je stal Nemec, moj prijatelj, je
               prebral <q>"ni kredita,"</q> ali pa naj bo to Italijan, <q>"non kredito,"</q> naj bo to Hrvat,
               <q>"nema kredita."</q> Čigavega kredita pa, če jaz plačujem vnaprej cestnino? Zelo rad bi
               videl, ali kdo razmišlja. Ja, oprostite, tako je. Jaz kreditiram državo ona pa mene
               opozarja, da jaz nimam kredita. Meni se smejejo za hrbtom.</p>
               <p>Sem že velikokrat predlagal, spremenite ta <q>"ni kredita"</q> v drugo formulacijo, ne vem,
               <q>"ni predplačila"</q> ali pa <q>"ni avansa"</q> ali pa nekaj takega, da jaz ne bom užaljen pri
               uporabi te ABC kartice. Ker jaz kreditiram državo, ne pa država mene. Morda samo to
               kot pobudo. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Prosim odgovor.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Ta napis pomeni, da ni <q>"dobro imetja"</q>. Bomo pa razmišljali tudi o tem, kakšen bi bil
               najbolj pravilen napis. Dejansko, ni <q>"dobro imetja"</q> na kartici.</p>
               <p>Izkoristil bi pa to še za nazaj, za prej, ko ste omenjali vinjete v Avstriji. To se
               večkrat ponavlja. Avstrija gre s 1.1.2004, torej čez pol leta, na sistem
               elektronskega pobiranja cestnine za vse kategorije avtomobilov, razen za osebne
               avtomobile še za enkrat ne. Nemčija gre v sistem pobiranja cestnine, ki jo do sedaj
               nima, s 1.9. letošnjega leta za kamione. Mi, kot bodoča članica EU, ne moremo iti na
               sistem vinjete tudi iz tega razloga, ker bi bil ta sistem v Sloveniji še bolj
               nepravičen in ker bi s tem sistemom tudi bil bistveno manjši pretok cestnin.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Gospod minister, tudi naslednji dve vprašanji bosta šli na vaš naslov.
               Gre za vprašanje kolega Mamića. Kolega Mamić, prosim imate besedo.</p>
            </sp>
            <sp who="SDZ3:MamićIvan">

               <speaker>IVAN MAMIĆ:</speaker>

               <p>Hvala lepa. Pozdravljam vse prisotne. Ostanimo še zmeraj na avtocesti.</p>
               <p>Moje vprašanje je: Koliko kilometrov avtocest v Sloveniji je bilo zgrajenih od leta
               1994 do konca leta 2002 in za koliko denarja?</p>
               <p>Zanima me to zato, ker vsako leto spremljamo v proračunu 60, 70 milijard in se odpre
               15, 16 kilometrov avtoceste. To se pravi, po tej logiki bi okoli 4 milijarde bil
               kilometer. Jaz sem na odboru vprašal sekretarja Vidica in on je povedal, da sta to 2
               milijardi. To mi sedaj ne gre v račun. Če primerjamo. Za izgradnjo cest na Hrvaškem
               je v medijih napisano, da stane kilometer milijardo tristo SIT, če preračunamo v
               tolarje. Mogoče tudi Račan kaj skriva, vendar to je njegova stvar, ampak tako je
               uradno.</p>
               <p>Vem da Primorje, moja bivša firma, je delala 10 kilometrov avtoceste pri Zadru, ki ni
               lahek teren, za 6 in pol milijard tolarjev.</p>
               <p>Če pa pogledamo naš avtocestni program, da nam manjka še nedokončanih 249 kilometrov,
               mogoče je samo začetih, nekaj zemeljskih del je narejenih, me zanima naslednje. Kdaj
               bo ta program potem končan?</p>
               <p>Drugo vprašanje pa je v cestninskih postajah, o katerih je govoril gospod Rupar.
               Zakaj je na cestninskih postajah zaposlenih toliko ljudi, saj lahko listek za plačilo
               cestnine izdaja avtomat? Ali to pomeni, da bodo tudi še nove cestninske postaje, ki
               se bodo zgradile, zaposlovale še toliko ljudi? Če mislimo priti na nek univerzalniin
               moderni sistem, potem bomo še rušili te cestninske postaje. Ne vem, ta ekonomika mi
               ni logična. Prosim ministra, če mi odgovori. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Gospod Presečnik, minister za promet imate besedo.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Hvala za vprašanje, gospod Mamić. Sprašujete po mnogih podatkih oziroma po podatkih
               o izgotovljenih avtocestnih odsekih, o njihovih vrednostih in tako naprej. Mislim, da
               je odgovor na to vprašanje lahko širši. Samo z nekaj številkami ga seveda ni možno
               celovito dati.</p>
               <p>Jaz predlagam, da teh nekaj številk tudi povem, da vam pa dam celovit odgovor, ki ga
               imam tudi pripravljenega. Ampak tako za en kratek odgovor bi samo rekel, da je
               fizična realizacija graditve avtocest, ki je predvidena po nacionalnem programu,
               okoli 554 kilometrov. To je bilo predvideno za izgradnjo v obdobju od leta 1994 do
               2002 385 kilometrov. V tem obdobju pa je bilo zgrajenih 240,9 oziroma 241 kilometrov.
               Razlogi so seveda poznani in so in bodo navedeni v novem rebalansu nacionalnega
               programa, ki je ta trenutek v medresorskem usklajevanju in za katerega sem prepričan,
               da ga bo vlada obravnavala še v tem mesecu in nato državni zbor takoj za tem v
               začetku jeseni. Finančna realizacija graditve avtocest, predvidena po nacionalnem
               programu, je bila 4,1 milijarde ameriških dolarjev, in to za obdobje 1994 do 2002
               3,25 milijard dolarjev, realizacija v tem obdobju pa je bila 2,23 milijard dolarjev.
               Če skrajšamo okoli teh podatkov, ker ste navajali cenopo kilometru, je točen ta
               podatek, da je za odseke, ki so bili zgrajeni do leta 1994 bila cena približno 7
               milijonov dolarjev za kilometer in za odseke, ki so bili zgrajeni po letu 1994, do
               31.12.2002, pa je 7,43 milijona dolarjev.</p>
               <p>Drugo vprašanje pa mislim, da je podobno, kot ga je prej postavil že gospod Rupar,
               zato mislim, ker je odgovorjeno tudi v pisnem delu, mislim, da ga ni potrebno sedajle
               navajati še enkrat. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Mamić je zadovoljen z danima odgovoroma ministra za promet.
               Kolega Bevk pa bo zastavil vprašanje ministru za kmetijstvo. Prosim, kolega Bevk.</p>
            </sp>
            <sp who="SDZ3:BevkSamo">

               <speaker>SAMO BEVK:</speaker>

               <p>Hvala za besedo gospod predsednik. Spoštovani zbor. Ministrstvo za kmetijstvo je med
               drugim pristojno tudi za sladkovodno ribištvo. Zakon, ki ureja to področje, je bil
               sprejet leta 1976, in ne sledi več razvoju, niti problemom, pred katerimi je danes
               slovensko sladkovodno ribištvo.</p>
               <p>Ministra za kmetijstvo, magistra Franca Buta, sprašujem: Kakšen koncept novega zakona
               zagovarjate in kdaj bo vlada zakon o sladkovodnem ribištvu poslala v parlamentarno
               proceduro?</p>
               <p>V zadnjem, izredno vročem in sušnem obdobju, smo bili tudi priča številnim pomorom
               rib v slovenskih rekah. V medijih sta posebej odmevala pomora rib v Ljubljanici in
               Cerknici, pritoku reke Idrijce. Ponovno se je pokazalo, kako slabo je poskrbljeno za
               nadzor voda, sanacijo škode ter kaznovanje in odkrivanje odgovornih. Posebej izrazito
               je zmeda na področju pristojnosti. Odgovornost in pristojnost si ob pomorih rib kot
               vroč kostanj podajajo inšpekcijske službe treh ministrstev: kmetijskega, okoljskega
               in obrambnega. Pod slednjega spada inšpektorat za varstvo pred naravnimi in drugimi
               nesrečami. Tako se, žal, največkrat zgodi, da krivci za pomore niso niti odkriti, kaj
               šele kaznovani. Posebno poglavje je podzakonski predpis, ki določa odškodnine za
               povračilo škode na ribah. Zanimiv je cenik. Krivolovec, ki upleni na primer tri kose
               soške postrvi, se mu vsakokratna tržna cena za kilogram šarenke pomnoži s količnikom
               25. Kdor pa povzroči ekološko katastrofo in pomori 30 ton rib in uniči celoten živelj
               v reki, pa se bo za sulca, jezersko ali soško postrv tržna cena šarenke pomnožila
               zgolj s količnikom 4,4.</p>
               <p>Zato sprašujem pristojne ministre naslednje. Kdaj boste vladi predlagali sprejetje
               podzakonskega predpisa, ki bo poenostavil in uredil jasne pristojnosti za ukrepanje
               ob pomorih rib in vodnega življa?</p>
               <p>Ministra magistra Franca Buta pa sprašujem oziroma mu dajem poslansko pobudo, da na
               ministrstvu čimprej proučijo rezultate desetletnega projekta repopulacije soške
               postrvi, ki ne daje zadovoljivih rezultatov in je lahko tudi z vidika ohranjanja
               drugih morebitnih avtohtonih vrst postrvi v porečju Soče sporna. Najlepša hvala za
               odgovore.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Gospod minister, magister But, imate besedo.</p>
            </sp>
            <sp who="SDZ3:ButFranc">

               <speaker>MAG. FRANC BUT:</speaker>

               <p>Hvala lepa gospodu poslancu za vprašanja. Zakon o sladkovodnem ribištvu je v
               pripravi. Do konca meseca septembra naj bi ga po našem predlogu sprejela vlada in
               posredovala državnemu zboru. V mesecu septembru bi imeli tudi javno razpravo. Sam se
               zavzemam, da zakon upošteva dobre izkušnje zadnjih let, hkrati pa vendarle omogoča,
               da se za razliko od sedaj ribolovna pravica daje na osnovi koncesije pri tem tudi
               spremlja izvajanje vsega, kar je s to koncesijo podanega. Država mora imeti možnost,
               da nekomu, ki slabo ali neskrbno gospodari z javnim dobrom, to pravico tudi odvzame.
               Na ta način bomo tudi lahko omogočili ureditev odprtih vprašanj nekaterih ribiških
               družin, ki se vlečejo že skozi leta in leta.</p>
               <p>Glede na različne pristojnosti različnih inšpektoratov, strinjam se z vašo
               ugotovitvijo, potrebno jih je čimprej poenotiti in v ta namen tudi sam dajem pobudo
               še ostalima dvema ministrstvoma, da stvar poenotimo v smislu tega, da bo v
               podzakonskem aktu jasno urejeno, kako in na kakšen način ukrepati v primeru dejanja,
               kot je bil pomor v reki Ljubljanici. Menim, da tudi sistem, ki bo omogočal dajanje,
               pa tudi jemanje koncesij, bo k temu lahko prispeval Res pa je, da je ta dimenzija
               širša in da bo moralo biti sodelovanje med različnimi ministrstvi dobro oziroma
               odlično. V nasprotnem primeru bo nemogoče urejati stvari, ki so večplastne.</p>
               <p>Kar se tiče repopulacije soške postrvi, na tem projektu intenzivno delamo od leta
               1996, ko je bil pripravljen program repopulacije za vse ribiške družine jadranskega
               porečja. Izdana je bila posebna okrožnica o prepovedi poribljavanja v teh vodah tudi
               s potočno postrvjo <stage xml:id="Redna-28-2003-07-09.stage12">(namreč, uspešno se križa s soško, tudi križanci so plodni)</stage>. Na
               drugi strani pa je bil za za ribiško gojitveno obdobje 2000-2005 pripravljen
               srednjeročni načrt, katerega del so tudi smernice v zvezi z ohranjanjem soške
               postrvi. Po naši oceni se bolj intenzivna skrb na tem področju že kaže z nekoliko
               boljšimstanjem števila soške postrvi. Problem je vezan delno tudi na vprašanje
               ribojedih ptic, posebej kormorana. Ta je poseben problem v celotnem evropskem
               prostoru. Vlada je leta 2000 s spremembo uredbe o zaščitenih živalskih vrstah
               kormorana črtala s seznama ogroženih vrst, podobno kot so to storile skoraj vse
               države Evropske unije. Na osnovi podpisane bonske konvencije in priporočene s tako
               imenovanim kopenhagenskim programom, ki ju je ratificirala tudi Slovenija, žal v
               Sloveniji nismo deležni posebnega razumevanja društva za varovanje ptic, ki preprosto
               vse doslej ni uspelo najti širšega pogleda, ki bi zajemal tudi problem izginevanja
               nekaterih avtohtonih vrst rib, kot je na primer tudi soška postrv. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dopolnilno vprašanje? Prosim.</p>
            </sp>
            <sp who="SDZ3:BevkSamo">

               <speaker>SAMO BEVK:</speaker>

               <p>Hvala lepa. To je problematika sladkovodnega ribištva. Moj poudarek je bil predvsem
               na pomoru rib v zadnjem obdobju, predvsem v Ljubljanici in reki Cerknici.</p>
               <p>Prosil bi, da bi ministrstvo za kmetijstvo pripravilo posebno poročilo, kako se je
               spremljalo in ukrepalo ob teh dveh pomorih. Za primer Cerknice bi rad povedal. Pomor
               se je zgodil 23. junija, pristojni inšpektor pa je prišel na teren 30. junija, se
               pravi, teden kasneje, kljub temu, da je policijska postaja iz Idrije opravila
               terenski ogled že istega dne zvečer. Medtem ko se inšpektor za kmetijstvo in
               inšpektor za varstvo pred naravnimi nesrečami sploh nista štela pristojna za to
               področje. Tu si dejansko delijo ministrstva ta problem eden drugemu, nihče pa na
               koncu dejansko ne ukrepa, in tudi škode so izredno težko iztožljive. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Minister, boste kaj dodali v odgovoru? Prosim.</p>
            </sp>
            <sp who="SDZ3:ButFranc">

               <speaker>MAG. FRANC BUT:</speaker>

               <p>Lahko dodam samo to, da je treba stvari poenotiti. Nesporno pa je, da je to treba
               narediti v sodelovanju vsaj še z dvema ministrstvoma, ki pravzaprav v tem trenutku
               nosita še bistveno večjo težo pri ukrepih, ki ste jih omenili.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, minister. Kolega Barovič bo zastavil poslansko vprašanje ministru za
               zdravje dr. Kebru. Prosim, kolega Barovič.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Hvala lepa, gospod predsednik. Spoštovani gospodje ministri, kolegice in kolegi!
               Zasavje je gospodarsko in socialno v krizi, kar lahko potrdijo tudi tu prisotni
               ministri iz različnih resorjev. Poleg tega je Zasavje v preteklosti, v zadnjih
               desetih letih, izgubilo regijske dejavnike na področju notranjih zadev, sodstva,
               šolstva. Že več let traja agonija okrog regijske splošne bolnišnice Trbovlje, ali bo
               ostala ali bo ukinjena, kaj bo z njo. Ukinili naj bi pediatrični oddelek. Odnos do
               prenove kirurgije ne kaže ravno na željo in voljo, da bi bil ta oddelek trboveljske
               regijske bolnišnice posodobljen.</p>
               <p>In sedaj še tisto, kar vas bom, spoštovani gospod minister Keber, vprašal, in se vam
               že vnaprej zahvaljujem za zelo natančne odgovore, ker so tudi vprašanja zelo jasna.</p>
               <p>Ali drži, da je ogrožen obstoj ginekološko-porodnega oddelka splošne bolnišnice
               Trbovlje?</p>
               <p>Če drži, ali gre za ukinjanje oziroma zapiranje celotnega oddelka ali pa za del tega
               oddelka?</p>
               <p>Če tudi to drži, ali gre za postopno preoblikovanje regijske splošne bolnišnice
               Trbovlje v negovalno bolnišnico, za katero izraz zdravniki uporabljajo tudi hiralnico
               in potem za popolno ukinitev nasploh?</p>
               <p>Naj končam. Ne gre zgolj za zasavsko bolnišnico. Takšnih bolnišnic je več in najbrž
               bo njihova usoda enaka usodi trboveljske zasavske bolnišnice.</p>
               <p>Kakšna bo torej usoda, v narekovajih, slišal sem ta izraz, <q>"manjših"</q> bolnišnic, upam,
               da bomo izvedeli iz vašega odgovora, spoštovani gospod minister.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, kolega Barovič. Gospod minister za zdravje, dr. Keber.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Hvala lepa, gospod poslanec za vprašanje. Gospod predsednik! Vprašanje je očitno
               zanimivo še za nekatere poslance, tudi gospod poslanec Matjaž Švagan je zastavil zelo
               podobno vprašanje, na katerega bo dobil pisni odgovor. Upam, da bodo tudi danes iz
               mojega ustnega odgovora tudi vsi poslanci slišali naše širše razmišljanje.</p>
               <p>Usoda oziroma prihodnost slovenskih bolnišnic se v resnici spreminja. Ne gre za eno
               bolnišnico, gre navsezadnje za bolnišnice od kliničnega centra pa do zadnje
               bolnišnice. Njihova usoda, vsebina dela se spreminja. Postati bodo morale bolj
               učinkovite. Njihova vsebina dela se od hospitalnega dela premika v smer regijskega
               centra za zdravje. Bolniki, samo tisti, ki res potrebujejo bolnišnico, se bodo
               zdravili v bolnišnici. Nove metode dela, nove tehnologije omogočajo da se bo vedno
               več bolnikov zdravilo ambulantno in tudi na domu. Nekaj več od tega bo prikazala bela
               knjiga v reformi, ki jo boste v kratkem spoštovani poslanci dobili predse in o
               katerem bo tekla razprava.</p>
               <p>V zvezi s trboveljsko bolnišnico in niti z nobeno drugo v Sloveniji ne načrtujemo in
               tudi nimamo v rokah možnosti zapiranja bolnišnic. Usode, svoje lastne, bodo sprejele
               bolnišnice v roko same. Mi načrtujemo regulacijo, mi načrtujemo transparentno
               financiranje, mi načrtujemo, da bo vsak produkt dela, in to je bolnik s svojim
               problemom, plačan enako po vsej državi. Same po sebi bodo morale bolnišnice
               razmisliti, ali je njihova količina dela, zanimanje njihovih lastnih sokrajanov za
               njihovo bolnišnico, ko se zatekajo po pomoč, tolikšno, da imajo dovolj dela, da
               ohranijo svoje oddelke.</p>
               <p>V generalnih planih ministrstva za zdravje celo obstajajo obratne tendence. Veste,
               da je sprejet plan investicij v to bolnišnico, in sicer v višini milijarde in 300
               milijonov. Res, da sicer večina te vsote v letu 2005 in 2006, ampak za načrte že v
               letošnjem letu in za začetek del v prihodnjem letu. To pomeni, da je to tudi dodaten
               dokaz, da država nima namena ukinjati ali razprodajati dragih investicij in drage
               infrastrukture, seveda pa poziva z novo politiko, da bodo upravitelji bolnišnic
               razmislili o novih programih in o novi vsebini dela, da bodo pritegnili svoje
               krajane. Ne gre torej za politično gesto - želimo ohraniti svojo bolnišnico in ko jo
               ohranimo in ko dobimo zanje subvencijo, potem pa gremo na zdravljenje v Ljubljano -
               ampak dejansko ta bolnišnica mora dokazati, da je svojim krajanom potrebna. In jaz
               sem prepričan po rezultatih, kot jih poznamo o bolnišnici Trbovlje, da ji tega ne bo
               težko dokazati. Mi nimamo odgovorov, da je to, kot za nekatere druge oddelke, daje v
               tem smislu problem. Zato, me vaše vprašanje deloma tudi čudi.</p>
               <p>Konkreten odgovor je: nobenega razloga ni, da bi porodniško-ginekološki oddelek, ki
               ima ta hip okoli 400 porodov na leto, to pomeni, da ni najmanjši v državi, ravno v
               bolnišnici Trbovlje ukinjali. Res pa je, da je takih oddelkov v državi več, da so pod
               nekim zunanjim pritiskom otroški oddelki, ki se manjšajo. Danes smo slišali
               vprašanje, ki je bilo vezano sicer na nekaj drugega, z drugo poanto, v tej državi
               imamo znatno manj porodov in znatno manj otrok, pa enake kapacitete vseh oddelkov. Na
               tem področju bomo morali narediti nekaj, vendar bo glavna stimulacija, da bomo to
               naredili, zadovoljstvo državljanov, da se zdravijo v tej bolnišnici in ekonomska
               možnost preživetja. Res pa je, da menim da država ob tem, ko se škarje razpirajo, ne
               bo mogla subvencionirati morebitnih oddelkov, ki so tako drobni, da ne vzdržijo
               ekonomskega pritiska preživetja. V tem smislu bodo morale uprave bolnišnic pa same
               razmisliti, ali se ne bi specializirale v nekatere dejavnosti in v prihodnosti bo teh
               možnosti več, da se usmeriš v neke dejavnosti, kjer kljub majhnosti lahko širšemu
               okolju v državi zagotoviš storitve, operacije, postopke. Nekatere bolnišnice v to
               smer seveda že uspešno gredo.</p>
               <p>Torej nobenega razloga ni, da bi s svojim odgovorom skušal ustvarjati bojazen o
               prihodnosti trbovljske bolnišnice oziroma o njenem razvoju v hiralnico. Ta koncept
               celo odločno zavračamo.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa, gospod minister za zdravje. Kolega Barovič želite zastaviti dopolnilno
               vprašanje, prosim.</p>
            </sp>
            <sp who="SDZ3:BarovičBogdan">

               <speaker>BOGDAN BAROVIČ:</speaker>

               <p>Veseli me, spoštovani gospod minister, kar ste povedali. Rekli pa ste, da ste
               začudeni, da sem zastavil takšno vprašanje. Jaz vam zagotavljam osebno, da si ga
               nisem izmislil. To vprašanje so mi zastavili strokovni delavci trboveljske
               bolnišnice. Indice za to vprašanje pa so dobili iz vašega ministrstva.</p>
               <p>Dovolite pa mi, da izkoristim to možnost in vas vprašam še nekaj. Ko sem prebiral v
               povezavi s tem strokovne ocene, medicinske strokovne ocene, sem bil pri dveh trditvah
               zelo pozoren in prosim vas, če jih potrdite ali zanikate. Ena od strokovnih trditev
               je, da ukinjanje bolnišnic ali pa oddelkov pomeni razslojevanje ljudi, bolnikov. In
               druga trditev, da kakršna koli zapiranja ali ukinjanja povzročajo zmanjševanje
               števila strokovnih dejavnosti in predvsem zmanjševanje nivoja kakovosti dejavnosti.
               Vesel bom, če mi odgovorite, ali so te trditve stroke točne ali je vaša ocena kot
               ministra drugačna. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod minister za zdravje imate besedo.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Hvala lepa. Odpiramo vprašanje tako imenovane geografske dostopnosti državljana do
               zdravstvenega sistema, pri čemer bi lahko rekel, da majhnost Slovenije seveda
               opravičuje, da pri tem govorimo samo o osnovnem zdravstvenem varstvu. To varstvo mora
               biti v bližini državljana: splošni zdravnik, družinski zdravnik, otroški zdravnik. Za
               bolnišnico, ki pa ima mnogo bolj zahtevno infrastrukturo in mnogo bolj zahtevna
               znanja, ki jih morajo obvladovati njeni zaposleni, da lahko na sekundarni ravni
               generirajo tisto pravo pomoč državljanov, pa ni prvenstveno pomembno, kako oddaljena
               je. Obstajajo države, in to razvite države, na primer Finska, kjer je prva bolnišnica
               oddaljena 500 kilometrov. Saj vem, da pogled na zemljevid razloži, zakaj je temu
               tako. Ampak tudi splošni zdravnik je oddaljen 100 kilometrov, pa vedo, da je to usoda
               tega. Na otoku sredi Jadrana ni bolnišnice. Nekaj od tega državljani, ki na ta način
               živijo, morajo sprejeti. Zato prihodnost, ki nam omogoča, bom rekel, zdravljenje na
               domu, dobre cestne povezave, ni naklonjena temu, da bi v prihodnosti locirali
               bolnišnice, če rečem, v vsako mestece. Mi imamo srečo, miimamo, resnici na ljubo
               povedano, preveč bolnišnic ta hip. Ampak ne tooliko, da bi razmišljali, da je to tako
               velik problem, da moramo sedaj z njim narediti nekaj v smislu zapiranja. Imamo srečo,
               da ta infrastruktura, kljub vsemu ni bila tako predimenzionirana, da ta čas ne bi
               znali odgovoriti na vprašanja, kaj z njo v prihodnosti.</p>
               <p>Torej odgovor, recimo, imeti bolnišnico v nekem kraju, ne pomeni, da so tisti
               državljani bolje preskrbljeni kot drugi. Naloga države in njene regulacije, naj
               ponovno odgovorim, je da zagotovi vsem državljanom enako dostopnost, enako in
               pravično dostopnost do tistih storitev, ki so najboljše in za vse enake.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Minister, še enega vprašanja boste deležni. Kolega Vnučec vam ga bo zastavil.
               Prosim.</p>
            </sp>
            <sp who="SDZ3:VnučecBogomir">

               <speaker>BOGOMIR VNUČEC:</speaker>

               <p>Hvala za besedo, spoštovani gospod predsednik. Spoštovana ministrica, ministri,
               kolegice in kolegi.</p>
               <p>Moram reči, da sem bil kar presenečen, ko sem izvedel iz medijev, da 1.7. je
               pilotski projekt reševanja, nudenja medicinske pomoči s pomočjo helikopterjev padel v
               vodo, in to zaradi banalnega razloga. Zakaj banalnega? Ker se ta primer poskuša
               rešiti že skoraj deset let.</p>
               <p>Najprej ni bilo primernih helikopterjev, potem ni bilo denarja. Sedaj pa, ko imamo
               primerne helikopterje tako v sestavi vojske, policije kot tudi v zasebnem sektorju,
               ko je bil zagotovljen denar, skoraj sto milijonov za letošnje leto, ki ga je
               zagotovil zavod za zdravstveno varstvo za usposabljanje 20 medicinskih ekip, pa je
               inšpektor izdal odločbo, da pristajališče za helikopter pri kliničnem centru ni
               ustrezno. Zato pravim, da je to banalni razlog, glede na vse te aktivnosti.</p>
               <p>Javnost se zato upravičeno sprašuje, ali bo ta projekt sploh kdaj zaživel. Glede na
               dejstvo, da je za ponesrečenca ključnih prvih dvajset minut od povzročitve nesreče in
               izkušnje iz tujine tudi kažejo, da se na ta način hitrega posredovanja da rešiti
               skoraj tretjino življenj več, me zanima naslednje. Kdaj bo ta projekt stekel, če
               sploh bo? Zakaj se ne omogoči tudi zasebnemu sektorju, da bi se lahko enakovredno
               prijavil na take zadeve in bi se naredil nek razpis, če se že povsod drugje dela? Že
               sama vojska ugotavlja, da je vojaško letalstvo predrago, da bi bilo slabo
               izkoriščeno. Po drugi strani pa pripravljate tudi zdravstveno reformo, in slišimo
               tudi druge probleme, ko ni denarja, v zdravstvu je največji problem, ko ni denarja,
               sedaj pa denar in sredstva so zagotovljena, ekipe so pripravljene. Tudi druge
               prevozne zadeve so, pa sistem ne deluje.</p>
               <p>Zato me seveda zanima, kdo sedaj ni usposobljen. Ali ni usposobljen morebitni
               potencialni privatni in pa javni sektor? Ali niso usposobljeni tisti, ki naj bi
               skrbeli za izpeljavo tega projekta? Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Kolega Vnučec. Prosim, gospod minister.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Hvala lepa za vprašanje, spoštovani poslanec. Če začnem pri začetku, ja, sedaj je
               denar. Samo treba je vedeti, da je ta denar naš isti denar. To je denar zdravstvenega
               varstva, ki ga je bilo treba izločiti iz sredstev obveznega zavarovanja. To ni
               dodaten denar. To je isti denar, ki ga državljani zbiramo. Zato je jasno, da je tudi
               neko novo pravico, in to je helikopterski prevoz, v nekem smislu ali pa širjenje
               pravice, ki je bila doslej sporadična, je treba peljati v okviru pilotskega projekta,
               ker ni tako jasno, v kakšnem obsegu ga bodo državljani potrebovali. Ne, da ga ne bi,
               ampak v kakšnem obsegu ga bodo potrebovali. Z novim cestnim križem in z dosegom
               helikopterja in s časovnimi razdaljami hitro postane jasno, da če helikopter leti z
               Brnika, da rešuje nekoga v Prekmurju, bo prevoz z rešilnim avtom iz tistega mesta v
               Prekmurju v bližnjo bolnišnico seveda bistveno hitrejši. Vendar pa seveda obstajajo
               predeli, doline, težko dostopni kraji in nekateri drugirazlogi, ki opravičujejo
               določeno število tako imenovanih primarnih ali pa sekundarnih prevozov. Ampak prav
               zaradi vseh teh dejstev in pa visoka zahtevnost in zahtevana varnost, ki jo je treba
               zagotavljati pri preletu, nam je narekovala, da ta projekt pilotno sprožimo v javnem
               sistemu in pri tem projektu uspešno, čeprav ne brez ovir, sodelujejo štiri
               ministrstva: poleg ministrstva za zdravje še ministrstva za obrambo, za notranje
               zadeve in za promet.</p>
               <p>Rad bi rekel, da zgodba, ki je bila sedaj za en ali dva tedna prekinjena, je seveda
               banalna. Je zgodba o tem, ali v mrežnem planiranju, kako odpravljati in istočasno
               pripeljati stvari do začetka, nenadoma nekaj zaškriplje in v zadnjem hipu nek
               inšpektor odkrije še nekaj, za kar je treba stvar prestaviti. Lahkosamo rečem, imam
               zadnje zagotovilo, da bo ta projekt štartal drugi teden in da od tod naprej, seveda z
               vsemi opravičili, če nas bo spet čakala kakšna neprilika zadnji hip, jaz sem
               prepričan, da tokrat temu ne bo tako, da se bo naslednji teden ta projekt začel, ima
               svoje začetne vsote in začetne cilje. Nekako v pol leta, najkasneje pa v enem letu,
               bomo tudi seznanili javnost z rezultati tega projekta in tudi z obsežnostjo vlaganja
               v ta sistem v prihodnje. Ko bo ta projekt torej končan, bo možen tudi relevantni
               odgovor, ali je treba pritegniti zasebni sektor, ali je število, količina potreb
               zadostna, da se opravlja znotraj sistemov, ki pa že so in pravzaprav deloma tudi
               trenirajo za pomoč državljanom, če govorim o tem, da imamo na voljo in na razpolago
               pripravljenost vojske in policije, da se to vključi. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dopolnilno vprašanje, kolega Vnučec.</p>
            </sp>
            <sp who="SDZ3:VnučecBogomir">

               <speaker>BOGOMIR VNUČEC:</speaker>

               <p>Hvala. Jaz se bom ponovno oglasil, ker jaz sem vam že na začetku leta postavil to
               vprašanje, kjer ste mi odgovorili, da bo pilotni projekt stekel sredi aprila. Zato
               sem rekel, da to ni stvar parih tednov, ampak že parih mesecev. Zato upravičeno
               obstaja bojazen, da se bo še za dalj časa zadeva zavlekla. Upam, da tu naosnovi tega
               pilotnega projekta ne boste ščitili monopola nekega sektorja, ker v končni fazi je tu
               še dodatna reforma, ki jo sami pripravljate na področju zdravstva, kjer je potrebna
               glavna <q>"cost benefit"</q> analiza, se pravi, analiza koristi in stroškov. Pritej analizi
               bo bistveno to, da recimo nek tak projekt, kot ste omenili, odvisno, kakšna je
               frekvenca, mislim, da je problem zelo enostaven: razširiti je treba samo mrežo teh
               postajališč in to dati kot nek pogoj, ko se bo razpisala koncesija. Moje vprašanje v
               bistvu temelji na neki nesreči, ki se je zgodila konec lanskega leta oziroma v
               začetku letošnjega, ko helikopter z Brnika ni mogel poleteti, ko ste omenili Brnik,
               ki je izhodiščna točka naših državnih helikopterjev, zaradi megle. Medtem ko, recimo,
               na drugih letališčih te megle takrat ni. In seveda je tukaj ta bistvena razlika. Tudi
               pri prevozih za neke druge zadeve, ki jih opravljajo helikopterji, je zasebni sektor
               bistveno cenejši ob enakih pogojih. Zato mislim, da je bistveno pri teh zadevah, da
               takedodatne usluge oziroma hitrejše storitve tudi v korist zdravstvenega varstva
               državljanov ne povečujejo stroškov zdravstveni blagajni. S tem, da pa barva
               helikopterja ni važna, važna je seveda enaka kvaliteta. Zato upam, ko bo uspel ta
               pilotni projekt, da bo tudi izveden resen razpis, seveda na podlagi resne analize
               stroškov in koristi. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala. Želite še kaj dodati, gospod minister? <stage xml:id="Redna-28-2003-07-09.stage13">(Ne.)</stage> Naslednje vprašanje bo zastavil
               kolega Čeligoj, in to dvema ministroma, ministru za promet in ministru za zunanje
               zadeve. Prosim.</p>
            </sp>
            <sp who="SDZ3:ČeligojVojko">

               <speaker>VOJKO ČELIGOJ:</speaker>

               <p>Hvala lepa za besedo. Spoštovana gospa ministrica, gospodje ministri! Moje poslansko
               vprašanje je res namenjeno ministru za promet in ministru za zunanje zadeve.</p>
               <p>Za prevoz naftnih derivatov med Postojno in Reko je že leto dni zaprta cesta skozi
               Ilirsko Bistrico na mejnem prehodu Jelšane-Rupa in Starod-Pasjak. Cisterne, ki
               prevažajo naftne derivate, in sicer bele naftne frakcije, morajo zato opraviti prevoz
               prek GorskegaKotorja in nato prek Karlovca na mejni prehod Obrežje, zaradi česar je
               njihova pot daljša kar za 230 kilometrov.</p>
               <p>Podjetje Transport iz Ilirske Bistrice in sorodna podjetja, ki gravitirajo na reško
               rafinerijo, zaradi tega trpijo izredno veliko gospodarsko škodo. Mesečno znaša ta
               škoda okrog 50 milijonov tolarjev, na leto že kar 600 milijonov, kar je velik denar
               za državo, kaj šele za podjetje, ki trpi to škodo. V zvezi s tem je minister za
               zunanje zadeve Republike Slovenije, gospod Rupel, že pred časom obljubil ukinitev
               zapore in se o tem dogovarjal tudi z zunanjim ministrom Republike Hrvaške, gospodom
               Piculo, zato prizadeti še vedno težko pričakujejo odgovor, ki bi ponudil ustrezno
               rešitev za opisano problematiko, predvsem pa za pričakovano ukinitev te zapore.</p>
               <p>Tu je še problem, ki je star 30 let, in sicer že leta 1972 so bili postavljeni
               prometni znaki na cesti med Postojno in Jelšanami, ki dodatno omejujejo prevoze
               naftnih derivatov. Slišim, da tudi hrvaška stran zahteva odstranitev teh tabel.
               Gospod zunanji minister mi je pred nekaj trenutki izročil pisni odgovor, pa bi prosil
               še gospoda Presečnika za njegov del odgovora. Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Gospod Presečnik, minister za promet imate besedo.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Hvala lepa. Gospod Čeligoj, to temo smo obravnavali tudi na zadnjem sestanku pred
               nekaj tedni s predstavniki oziroma s hrvaškim prometnim ministrom v Zagrebu. Dejstvo,
               da so takšni podatki, kot so ste jih navedli, da so točni in da smo imeli mi možnost
               prevoza s težkimi tovornjaki v tem predelu na relaciji Kozina-Starod, že dolgo pa ne
               na relaciji Postojna-Ilirska Bistrica in pa mednarodni mejni prehod sedaj, prej pa
               meja med republikama Slovenijo in Hrvaško, torej Jelšane. Problem pri tej trasi
               oziroma pri tej cesti Postojna-Ilirska Bistrica-Jelšane je v nepravilnih elementih na
               nekaterih mestih. Na nekaj mestih je nemogoče, praktično nemogoče srečevanje dveh
               težkih tovornih vozil. Zato je pripravljen idejni projekt temeljite rekonstrukcije te
               ceste, vendar ta vrednost seveda presega finančne zmožnosti proračuna oziroma
               proračunskih planov direkcije za naslednja leta. Imamo pa pripravljene ukrepe na
               posameznih mestih, na nekaj mestih, kjer bi z ustrezno semaforizacijo ali drugimi
               ukrepi, predvsem z ustrezno prometno signaliziacijo, uredili možnost prevoza tudi s
               težkimi vozili. Predlagali pa bomo verjetno, to je še stvar dogovora, pa le to, da
               ostane ta prepoved v glavni turistični sezoni, glede na izredno veliko število
               predvsemosebnih avtomobilov in pa počitniških prikolic, ker obstaja potem velika
               nevarnost raznih nesreč.</p>
               <p>Tako predvidevamo, da bomo, program je pripravljen, uredili nekatera ozka grla na tej
               relaciji, da sprostimo ta promet in z ustreznimi dogovori z Republiko Hrvaško, da to
               storijo tudi Hrvati.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa. Želite dati drugo vprašanje? Najavili ste dve, kolega Čeligoj.
               Dopolnilno, prosim.</p>
            </sp>
            <sp who="SDZ3:ČeligojVojko">

               <speaker>VOJKO ČELIGOJ:</speaker>

               <p>Hvala lepa za odgovor. Morda samo kratko dopolnilno vprašanje. Iz odgovora gospoda
               Rupla sledi, da hrvaška stran trdi, da omejitev prometa na relaciji Postojna-Jelšane
               velja samo za hrvaške tovornjake, ne pa za slovenske. Ali je to res? To sem prvič
               slišal.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim minister.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>To seveda ni res, ampak na prometni signalizaciji piše, da je dovoljen lokalni
               promet. To pomeni, da za tiste, ki vozijo do Ilirske Bistrice ali v drugo smer,
               prepoved prometa ne velja. Zato si Hrvaška predstavlja, da to pomeni samo za
               slovenske prevoznike.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Želite zdaj zastaviti še drugo vprašanje? <stage xml:id="Redna-28-2003-07-09.stage14">(Ne.)</stage> Potem je za vami mag. Vizjak. Kolega
               Vizjak, imate besedo. Vaše vprašanje je namenjeno ministrici, ki je danes upravičeno
               ni med nami.</p>
            </sp>
            <sp who="SDZ3:VizjakAndrej">

               <speaker>MAG. ANDREJ VIZJAK:</speaker>

               <p>Spoštovani predsednik, hvala lepa. Vendar sem imel na prejšnji seji državnega zbor
               tudi vprašanje za ministrico, in je tudi ni bilo, pa sem ga potem drugemu ministru
               postavil, kar spet ni bilo v redu ocenjeno s strani predsedujočega, tako da bom danes
               kljub temu, da ministrice tukaj ni, zastavil poslansko vprašanje in bom zahteval od
               nje tudi ustni odgovor.</p>
               <p>Nanaša pa se poslansko vprašanje na obisk delavk nekdanjega trboveljskega obrata
               Peka, ki so obiskale ministrico in so bile zelo razočarane nad odgovori in nad
               obiskom, se pravi, nad rezultati pogovorov v Ljubljani, z ministrico, gospo Teo
               Petrin, in sicer glede usode tega trboveljskega obrata in predvsem glede rešitve za
               njihove težave.</p>
               <p>Delavke, to je bil tipičen primer, kako so delavke želele od ministrice izvedeti
               tisto elementarno, to se pravi, kako se bo za njihovo usodo poskrbelo in kako in kaj
               bo z njihovimi terjatvami do vsega tega propadlega gospodarstva.</p>
               <p>Ministrica, takih težav ni samo v Trbovljah, zato tudi nastavljam to vprašanje, take
               težave imamo tudi v Posavju, kjer imamo tekstilno industrijo, tudi v naši občini,
               kjer imamo prav tako pravkar zaprt obrat Beti Dobova. To je splošni problem v
               Sloveniji. In ko pridejo te delavke do nekoga, najbolj pristojnega, ki bi jim lahko
               povedal, kako in kaj dobijo odgovor, ki je politikantski in skrajno podcenjujoč. V
               odgovoru ministrice je tudi stalo, da je eden izmed razlogov, zakaj nimajo neke
               rešitve, tudi v nasprotovanju opozicije, da bi v regijo in v to konkretno podjetje
               prišlo več denarja.</p>
               <p>Zato ministrico konkretno sprašujem, kaj je imela v mislih s tem, ko je izrazila in
               izjavila to tem delavkam. Mislim, da je to skrajno politikantsko in mislim, da mora
               ministrica pojasniti, katere primere ima v mislih, ko je omenjala opozicijo kot tisti
               zaviralni faktor za vlaganja države, to se pravi preko državnih pomoči v
               prestrukturiranje gospodarstva. Rad bi povedal, da se je opozicija vseskozi in se še
               vedno vseskozi zavzema za učinkovitejšo shemo državnih in regionalni pomoči v smislu
               prestrukturiranja, da je nenazadnje tudi na pobudo in vseskozi na prizadevanje
               opozicije bil v tem državnem zboru sprejet zakon o zagotavljanju državnih pomoči
               podjetjem v težavah, da smo pravzaprav vseskozi opozarjali in opozarjamo na
               centralizacijo in na premalo regionalnega denarja in da smo večno vlagali amandmaje v
               proračunu za zagotavljanje večje vsote denarja.</p>
               <p>Ministrico resno sprašujem, kaj konkretno je imela v mislim, ko je govorila, da
               opozicija zavira reševanje tovrstnih problemov.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega mag. Vizjak, kot rečeno vprašanje imate pravico še enkrat postaviti ustno in
               gospa ministrica vam je dolžna nanj tudi odgovoriti na naslednji seji. Prosim.</p>
            </sp>
            <sp who="SDZ3:VizjakAndrej">

               <speaker>MAG. ANDREJ VIZJAK:</speaker>

               <p>Spoštovani predsednik! Jaz bi to možnost izkoristil in bom na naslednji seji, če bo
               ministrica tu, želel bi, da bi bila, zastavil, in pričakujem od nje tudi ustni
               odgovor. Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala lepa mag. Vizjak. Kolegica Zupanova ima vprašanje za ministra za pravosodje.
               Prosim.</p>
            </sp>
            <sp who="SDZ3:ZupanMajda">

               <speaker>MAG. MAJDA ZUPAN:</speaker>

               <p>Hvala lepa za besedo. Spoštovani. Danes je bilo gospodu predsedniku vlade že
               postavljeno vprašanje v zvezi s tožilstvom, sama pa se obračam na vas, spoštovani
               gospod minister za pravosodje, s podobno temo.</p>
               <p>Za ljubljansko tožilstvo bi lahko povedali, da ga poznamo tudi po aferah v zvezi z
               vodji uradov. Ni še tako dolgo, ko je zoper takratno vodjo urada ljubljanskega
               okrožnega tožilstva, zalotenega pri kraji, stekel je kazenski postopek, vendar kot
               kaže, je zadeva zastarala. Naj pa bi okrožno državno tožilstvo zoper vodjo, ki naj bi
               sicer denar vrnila, vložilo obtožni predlog zaradi več kaznivih dejanj, o čemer pa
               sodišče še ni razsodilo.</p>
               <p>Zadeva o spornem kadrovanju, ko je gospod Fischer za vodjo urada na ljubljanskem
               okrožnem tožilstvu postavil svojo življenjsko sopotnico brez ustrezne izobrazbo, je
               znana in se je najbrž iztekla. Prepričana sem, da je gospa pristala v kakšni primerni
               službi, gospod pa še naprej opravlja delo okrožnega državnega tožilca. Gospod Fischer
               ni nikoli kazensko odgovarjal zaradi zlorabe položaja, je pa bilo državno tožilstvo
               zaradi previsoke plače, ki jo je prijemala njegova gospa na položaju, ki ga sicer
               zaradi neustrezne izobrazbe ne bi mogla zasedati, oškodovano za približno 2 milijona
               tolarjev.</p>
               <p>Pred kratkim pa se je zgodil še hujši škandal na višjem državnem tožilstvu. Pri
               reorganizaciji so namreč ugotovili, da je vodja urada opravljala svoje delo s
               ponarejeno diplomo, pri čemer je prejemala temu ustrezno tudi previsoko plačo. Na
               tožilstvu pa je bila zaposlena več kot 30 let.</p>
               <p>Lahko bi naštela še nekaj neprijetnih zadev, vendar so že ti primeri dovolj, da se
               človek vpraša, kakšne ljudi vendar nastavljajo na tožilstvu in kako preverjajo svoje
               uslužbence. Kaj naj si državljani o vsem tem mislijo drugega, kot da vlada v teh
               vrstah korupcija, nepoštenost, ponarejanje.</p>
               <p>Kako lahko taka institucija zaposluje ljudi, ki imajo dvomljive moralne kvalitete?
               Ali je tudi to vzrok, da številne prijave proti direktorjem, ki so v milijardnih
               zneskih oškodovali družbeno premoženje, založijo oziroma se valjajo po predalih,
               dokler ne zastarajo. Zato ni čudno, da ljudje vedno manj zaupajo v pravosodni sistem
               in v državo. Nekdo je za to odgovoren, vendar je težko verjeti, da bo za to tudi kdo
               odgovarjal.</p>
               <p>Spoštovani gospod minister! Sprašujem vas, ali boste sploh ukrepali proti odgovornim
               v zvezi z zadnjim škandalom na višjem državnem tožilstvu v Ljubljani? Hvala lepa.
           </p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, gospod minister za pravosodje, imate besedo.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>Gospod predsednik, spoštovane poslanke in poslanci.</p>
               <p>Gre za najmanj dve nepravilnosti, ki sta bili omenjeni v tem vprašanju. Glede prve,
               ki se nanaša na okrožno državno tožilstvo, moram zelo jasno poudariti znano dejstvo,
               da je bilo v tistem primeru postopano na način, ki je bil po moji oceni ustrezen.
               Tedanji vodja državnega tožilstva te funkcije ne opravlja več,zaradi tega je
               kakršnokoli govorjenje, da je tisti primer ostal brez ukrepanja, neustrezno oziroma
               ne ustreza dejanskemu stanju. Nepravilnosti so bile ugotovljene pri opravljanju dela
               vodje okrožnega državnega tožilstva, zato ni primerno to mešati z opravljanjem
               funkcije državnega tožilca, v zvezi s katerim pa neke nepravilnosti niso bile
               ugotovljene.</p>
               <p>Glede zadnjega primera, torej nepravilnosti, ki so se pokazale v zvezi s kadrovskim
               spisom ene od uslužbenk, je treba povedati najprej to, da je bila ta nepravilnost
               odkrita, ko je prišlo do postopkov v zvezi s prenosom zaposlenih na nekdanjem višjem
               državnem tožilstvu v Ljubljani v okvir vrhovnega državnega tožilstva. V okviru
               pregleda kadrovske dokumentacije je bilo ugotovljeno, da gre pri eni od uslužbenkza
               ponarejeno diplomo in za kriv vpis v delavsko knjižico. Na tej osnovi - in pri tem
               zaposlenim na vrhovnem državnem tožilstvu nikakor ni mogoče očitati neskrbnega
               ravnanja - je bil potem takoj sprožen disciplinski postopek zaradi hujše kršitve
               delovnih obveznosti in izrečen tudi ukrep začasne odstranitve z delovnega mesta za
               čas trajanja disciplinskega postopka. Hkrati je bilo o zadevi obveščeno tudi okrožno
               državno tožilstvo zaradi odločitve o začetku kazenskega postopka. Disciplinski
               postopek je na prvi stopnji zaključen, izrečena je bila sankcija za ugotovljeno
               kršitev, je pa zadeva po mojih informacijah še v pritožbenem odločanju.</p>
               <p>V okviru postopkov, ki so v teku, se bodo brez dvoma ugotovile vse okoliščine, kako
               je do nepravilnosti prišlo. S tem v zvezi pa tudi to, kdo je morebiti dodatno
               odgovoren, da je do takšne nepravilnosti lahko prišlo. Če bo to ugotovljeno, bomo
               seveda ukrepali tako kot v podobnih primerih okrožnega državnega tožilstva v
               Ljubljani in tožilstva na Ptuju, pri čemer pa velja pripomniti, da višje državno
               tožilstvo v Ljubljani od 1.7. letos ne obstaja več zaradi preoblikovanja, skladno z
               novelo zakona o državnem tožilstvu.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dopolnilno vprašanje, kolegica Zupanova, prosim.</p>
            </sp>
            <sp who="SDZ3:ZupanMajda">

               <speaker>MAJDA ZUPAN:</speaker>

               <p>Hvala lepa za odgovor. Malce ste se izmikali. Glede na to, da višjega državnega
               tožilstva ne bo več, izgleda, da naj bi bile stvari potem rešene. Vam pa, če
               dovolite, postavljam še dopolnilno vprašanje, in sicer:</p>
               <p>Ali se kdaj zgodi, da iz takšnih ali drugačnih razlogov, recimo, delavec prejme
               preveliko plačo - ponavadi se to ne zgodi ali pa se zgodi zaradi napak v
               računovodstvu -, jo mora le-ta naslednji mesec vrniti oziroma mu jo enostavno
               vzamejo? Zanima me: Ali je gospod Fišer vrnil tistih približno 2 milijona, ki sta
               nastala zaradi njegovega ravnanja na tožilstvu? Hvala lepa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Minister za pravosodje, prosim.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>O tem zelo konkretnem dejstvu ta trenutek nimam verodostojnih podatkov, zaradi tega
               ustno na to vprašanje ne morem odgovoriti.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Hvala. Kolega Kavtičnik bo zastavil vprašanje ministru za promet. Prosim.</p>
            </sp>
            <sp who="SDZ3:KavtičnikJože">

               <speaker>JOŽEF (JOŽE) KAVTIČNIK:</speaker>

               <p>Hvala lepa za besedo. Spoštovana ministrica in ministri, spoštovani zbor! Vprašanje
               bom postavil ministru za promet, gospodu Jakobu Presečniku.</p>
               <p>Na redni seji 29.11.2002 je bil sprejet zakon o varnosti na smučiščih, ki je stopil
               v veljavo 3. 1. 2003 in začne veljati 1. 12. 2003. V tem času, torej 6 mesecev je
               rok, da se pripravijo podzakonski akti, končni rok za izpolnitev te zakonodaje
               oziroma te zakonske obveznosti pa je 3. 7. 2003. Torej danes smo 9. 7., zato me
               zanima:</p>
               <p>Ali so ti zakonski akti že sprejeti in kateri niso?</p>
               <p>Zakon tudi določa, da minister pripravi strokovne in tehnične predpise s področja
               ureditve oznak na smučiščih, zaščite prog in ostalo na predlog nacionalne panožne
               športne zveze. Torej, na predlog Smučarske zveze Slovenije, ki ima večino teh
               tehničnih normativov že določenih, polegtega pa so ti normativi skladni z
               mednarodnimi pravili. Smučarska zveza ima za izvajanje teh normativov ustanovljeno
               tudi komisijo za homologacijo smučarskih prog, ki jo vodi komisar FISE. Kot sem
               obveščen, ker mi je Smučarska zveza že od začetka junija 2003 poslala oblikovano
               besedilo pravilnika o vrsti in obliki znakov na smučišču, pravilnik o tehničnih
               pogojih za obratovanje smučišč in zaščitna sredstva ter predlog zapisnika o nesrečah
               na smučišču. Kolikor mi je poznano, ste predlog Smučarske zveze obravnavali le kot
               dobro osnovo za nadaljnje delo, v tem času pa razpisali - torej razpis za
               raziskovalno nalogo Strokovne podlage za vzpostavljanje izvedbenih normativov na
               področju urejanja varnosti na smučiščih.</p>
               <p>Rok za izdajo podzakonskih aktov oziroma predpisov je že zamujen, kot sem že dejal.
               Po mnenju stroke je omenjeni razpis celo nepotreben, zato vas sprašujem: ali menite,
               da Smučarska zveza Slovenije ni pripravila ustreznih strokovnih podlag, čeprav je
               večina teh mednarodno že uveljavljenih? Obenem vas naprošam, da svoja stališča
               konkretizirate in jih argumentirate v skladu s pravili stroke.</p>
               <p>Seveda bom pozorno spremljal vaše nadaljnje aktivnosti, predvsem izdelke navedene
               raziskovalne naloge. Če se bo izkazalo, da bo naloga vsebinsko in strokovno dopolnila
               podlage Smučarske zveze Slovenije in mednarodno veljavne standarde, vam bom hvaležen
               predvsem zaradi izboljšanja varnosti za uporabnike naših smučišč. V nasprotnem
               primeru pa bom razumel to dejanje kot neopravičeno trošenje denarja davkoplačevalcev
               oziroma ponavljanje že znanega in zapisanega. Kajti v državni upravi se pojavljajo
               tudi številne študije, ki se ne opravljajo zaradi potrebe po novih dognanjih, ampak
               bolj zaradi potrebe nekaterih raziskovalcev, da raziskujejo že raziskano.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, gospod minister za promet.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Ja, hvala lepa za vprašanje, gospod Kavtičnik. Torej poskušal bom malo skrajšati
               vprašanje, s tem da moram reči, da je glavna naloga ministrstva za promet, da
               pripravi pravilnik v zvezi s tem zakonom, zakonom o varnosti na smučiščih, da
               pripravi pravilnik o tehničnih pogojih obratovanja smučišča in o označbah na
               smučiščih.</p>
               <p>Res je, da smo od Smučarske zveze Slovenije prejeli strokovne podlage oziroma osnutek
               tega pravilnika dne 12. 6. 2003 in res je, da so naše strokovne službe ugotovile
               točno to, kar ste v svojem vprašanju navedli vi. Razlogi so seveda - ali pa predvsem
               - v tem, da so ta pravila, ki so resnično usklajena s pravili mednarodne smučarske
               zveze pri homologaciji prog, da so prirejena seveda tistim progam, ki so namenjene za
               tekmovalne proge. In v tem primeru jih ne moremo takoj direktno uporabiti za vse
               smučarske, predvsem rekreativne proge za vsa smučišča v Republiki Sloveniji.
               Opozorila dobivamo s posameznih smučišč, iz posameznih smučarskih centrov, da bi
               uveljavitev takšnih pravil za vsa smučišča, za vse proge - torej, da bi jih bilo
               dejansko nemogoče izvajati predvsem ali pa tudi v finančnih pogojih, v katerih se
               nahaja večina smučarskih centrov v Sloveniji.</p>
               <p>Zato bomo seveda s to nalogo pripravili ustrezen pravilnik, ga bomo tudi s Smučarsko
               zvezo še nadalje usklajevali in smučarskim centrom dajali že predhodne informacije,
               tako da zagotavljamo, da ne bo problem tudi z označbami tekom naslednje smučarske
               sezone.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Kolega Kavtičnik, dopolnilno vprašanje, prosim.</p>
            </sp>
            <sp who="SDZ3:KavtičnikJože">

               <speaker>JOŽEF (JOŽE) KAVTIČNIK:</speaker>

               <p>Hvala lepa za odgovor. Torej, prepričan sem, da bi bilo ustrezneje, da bi te vaše
               pomisleke, vaše strokovne službe naslovile na Smučarsko zvezo Slovenije, ki ima
               verificirane strokovnjake in bi lažje in ceneje, govorim ceneje, brezplačno lahko
               opravila to delo, ki ste ga vi razpisali z razpisom. Dvom o upravičenosti razpisa
               ostaja. Predvsem pa bi bilo to, kar sem dejal, precej ceneje za davkoplačevalce.
               Hvala.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Prosim, gospod minister <gap n="..."/></p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Torej, v ministrstvu imamo za to področje dela, mislim, da ustreznega strokovnjaka,
               ki sedi v organizacijskih odborih največjih tekmovanj v Sloveniji. In prepričan sem,
               da se na ta posel tudi spozna. Zato sem prepričan, da bomo seveda pripravili tak
               izdelek, ki bo sprejemljiv zavečino centrov in predvsem pa za varno odvijanje
               rekreativnega smučarskega športa.</p>
            </sp>
            <sp who="SDZ3:PahorBorut">

               <speaker>PREDSEDNIK BORUT PAHOR:</speaker>

               <p>Dobro, to je bilo vse v povezavi z vprašanjem kolega Kavtičnika. Kolega Peče bo
               zastavil vprašanje ministru za finance in generalnemu sekretarju vlade. Prosim.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Spoštovani prisotni! Vlada Republike Slovenije je že v začetku novega mandata
               napovedala zasledovanje cilja omejene inflacije. Na vsak način je napoved vlade
               Republike Slovenije dobrodošla in pohvale vredna, toda po naši oceni, po oceni
               Slovenske nacionalne stranke je samo napovedovanje oziroma zasledovanje cilja brez
               vsebine dokaj brezpredmetno oziroma kratkoročno početje. Moje vprašanje je namenjeno
               ravno temu, da bi dobili državljani Republike Slovenije in Slovenska nacionalna
               stranka odgovor o dolgoročnosti in pa o kredibilnosti odgovoru, s tem da bi se
               izognili tiste tako imenovane hiperinflacije.</p>
               <p>Dejstvo je, da vlada Republike Slovenije dela kontradiktorno: po eni strani
               napoveduje inflacijo v omejenem znesku oziroma procentu, po drugi strani pa vlada
               Republike Slovenije, vsaj iz lanskega leta sodeč, prepoveduje govor o obstoječi
               inflaciji. Možno, da je to en ukrep, ampak na noben način to ni ukrep v kakršnikoli
               demokratični državi. Po drugi strani pa ministrstvo za finance pod vašim vodstvom
               napoveduje oziroma uveljavlja nove davke ali pa nove, višje davčne stopnje. Naj
               navedem nekatere: davek na stanovanjsko varčevanje, davek na namensko varčevanje,
               davek na bančne obresti, nove motorne takse, višje trošarine, uvedba nepremičninskega
               davka in podobne stvari. Seveda gredo zadeve v nasprotni smeri - po eni strani vlada
               Republike Slovenije hoče zajeziti inflacijo oziroma dajati vtis o zajezenosti
               inflacije, po drugi strani pa sprejema ukrepe, ki bodo to državo z realne dvomestne
               inflacije pripeljali, žal, v stanje hiperinflacije. Ob vsem tem je treba opozoriti,
               da tudi ravnokar sprejeti rebalans napoveduje, da vladi Republike Slovenije zaradi
               njene neresnosti glede uveljavitve manjše stopnje inflacije ne bo uspelo - tudi na
               podlagi rebalansa, skozi katerega je poslancem in širši zainteresirani javnosti
               razvidno, da vlada Republike Slovenije z njim odpira nove možnosti zadolževanja in
               novo obliko deficita.</p>
               <p>V Slovenski nacionalni stranki smo prepričani, da, žal, vlada Republike Slovenije ne
               vidi pravilne vloge ekonomske politike in nosilcev ekonomske politike. Zato bi vas
               radi ob tem seznanili s tem, da je tudi vlada Republike Slovenije eden izmed osnovnih
               nosilcev ekonomske politike, ki s svojimi instrumenti lahko vpliva na oblike fiskalne
               politike, monetarne politike ali pa z instrumenti direktne kontrole ter
               institucionalnimi instrumenti, ki pa so se v zadnji fazi skozi privatizacijo žal
               izkazali kot negativni. Kajti dejstvo je, da če država privatizira določen del
               svojega premoženja, najsi bo javnega sektorja, bi bilo pričakovati, da nikakor ne bo
               subvencionirala nadalje tega sektorja, ki ga je ravnokar prodala.</p>
               <p>Moje vprašanje v prvem delu je predvsem konkretno: Katere izmed štirih instrumentov
               oziroma sklopov instrumentov vlada Republike Slovenije načrtuje izvesti in
               realizirati? In glede na to, ker mislim, da gre za najpomembnejše vprašanje, ki se bo
               odvilo v naslednjih dveh ali treh letih, bi vas prosil za konkretne podatke, da se
               bomo lahko v okviru nadaljnje razprave o tem pogovarjali oziroma da se bodo določeni
               subjekti v naši državi znali pripraviti na neukrepanje oziroma ukrepanje vlade
               Republike Slovenije. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Minister za finance dr. Dušan Mramor, izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa za vprašanje. V zvezi s protiinflacijsko politiko sem govoril že ob
               rebalansu proračuna, kjer sem nanizal vrsto ukrepov, če se spomnite, jih razporedil v
               več kategorij in jih tudi med seboj povezal.</p>
               <p>Če gremo zdaj najprej na vprašanje, povezano z davčnim vplivom na inflacijo, sta tu
               dva davčna vpliva, ki letošnje leto definitivno vplivata na inflacijo, in to je
               povečanje stopnje DDV na alkoholne pijače in povečanje trošarin na cigarete. Ta
               povečana stopnja davka na dodano vrednost na alkohol, ki je bila izvedena v začetku
               leta, vpliva na inflacijo 0,07% in je bila že načrtovana v okviru 5,1% inflacije, ki
               je bila za letos predvidena.</p>
               <p>Glede tobačnih izdelkov in povečanja trošarin smo tu zavezani z dvema direktivama
               Evropske unije. Zaenkrat upoštevamo prvo direktivo, po kateri morajo trošarine
               znašati najmanj 57% drobnoprodajne cene najbolje prodajanih cigaret. To ciljno 57%
               trošarino bomo dosegli 1.1.2004 in v letošnjem letu 1. julija. Ob novem letu pa so se
               povišale trošarine, kar je skupni vpliv tega povišanja trošarin - trošarine
               prilagajamo evropski direktivi - v začetku leta in 1. julija in skupaj s povečanjem
               DDV na alkoholne pijače znaša 0,5% inflacije v letošnjem letu. Torej, to celotno
               povečanje je bilo določeno že v zakonih in s tega vidika je bilo tudi upoštevano v
               5,1% inflaciji. To je ta del davkov, ki bo letos vplival na inflacijo.</p>
               <p>Hkrati je pa vlada vodila protiinflacijsko davčno politiko, in sicer s prilagajanjem
               trošarin pri cenah mineralnih olj, se pravi naftnih derivatov. Kot veste, je v
               začetku leta, ko je bil velik skok cen nafte na svetovnem trgu, z zniževanjem
               trošarin nevtralizirala ta vpliv povečevanja cen in če ne bi posegala, bi bilo
               povečanje inflacije za 0,7%; ker je intervenirala v tistem času, ko so se cene
               povečale, je bilo povečanje 0,2%. Zakaj je bilo, zakaj ni mogla še tega
               nevtralizirati? Zaradi tega, ker so tukaj neke omejitve, kolikor so pač lahko po
               evropskih direktivah te trošarine najnižje. Tako smo prišli do minimuma s trošarinami
               in jih nismo mogli bolj znižati. Sedaj pa so se cene zniževale, smo trošarine
               povišali, tako da je skupni vpliv na javne finančne prihodke nevtralen.</p>
               <p>Poleg tega je bila tukaj še cela vrsta drugih ukrepov, ki smo jih že izvedli - o teh
               trošarinskih sem že govoril - ker če tega ne bi naredili v začetku leta, bi bil vpliv
               na inflacijo zaradi rigidnosti cen navzdol precejšen, točen izračun se še dela.
               Izvajali smo še celo vrsto drugih ukrepov: koordinirano povečanje nadzorovanih cen, s
               hkratnimi zahtevami po racionalizaciji poslovanja teh, katerih cene nadziramo,
               koordinirano smo delovali z denarno oblastjo, z Banko Slovenije. To so bili
               neposredni ukrepi. Potem pa vsi ukrepi za zniževanje javnofinančniodhodkov, ki imajo
               cilj odpraviti potrebo po povečevanju davkov, ki potem povečujejo inflacije. To sem
               razložil pri rebalansu in te ukrepe sprejemamo.</p>
               <p>Odpravljanje povečevanja zneskov za preteklo inflacijo, ki so vezani s preteklo
               inflacijo, to je pa ta tako imenovana deindeksacija. Mi smo jo na določenih
               področjih, precej področjih, že izvedli in to tudi nadaljujemo. In pa povečanje
               konkurenčnosti določenih monopolnih sektorjev.</p>
               <p>Glede davčne reforme, bi rekel samo to, da je cilj davčne reforme prestrukturiranje
               davčnih obremenitev in ne povečanje davčnih obremenitev. To sem že večkrat poudaril:
               zmanjšujemo obdavčitev dela in povečujemo obdavčitev premoženja. Tako da od tega
               cilja davčne reforme nikakor ne more biti posledica višja inflacija. O
               hiperinflacijah govoriti, je pa, seveda, mogoče neustrezno.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Peče želite, da minister dopolni odgovor. Izvolite.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Žal, moram ugotoviti, da nam ni lahko ob taki vladi - vladi Republike Slovenije -
               govoriti o tem, da je selektivno obdavčevanje. Po naši oceni oziroma po gospodarskem
               forumu Slovenske nacionalne stranke gre predvsem za obdavčevanje tistega dela oziroma
               sloja ljudi, ki si tega ne bodo mogli privoščiti in ki nimajo velike politične moči,
               da bi vplivali na vaše odločitve.</p>
               <p>Po drugi strani, dejstvo je, da žal, res mi je žal, da inflacija bo napredovala,
               posebej glede na to, da je razvidno iz vašega odgovora bilo sledeče, da inflacijo
               spremljate skozi 365 dni, inflacijo poskušate zajeziti skozi trošarine iz naslova
               tobačnih izdelkov in pa alkohola. Pristop zajezitve inflacije skozi ti dve trošarini
               je po moji oceni dokaj brezpredmetno in pa nesmiselno. Toda žal, izvršno oblast imate
               v tej državi v rokah vi.</p>
               <p>V vašem odgovoru sem na vsak način pričakoval odgovore, ki bi se tudi tikali
               centralne banke, torej monetarnih ukrepov, in pa predvsem direktne kontrole, torej
               povezave centralne banke in pa vlade Republike Slovenije. Po drugi strani pa
               nadaljevanje procesa institucionalnih instrumentov, ki bi zajezili. Dejstvo je, da
               bi, vsaj po naši oceni, vlada Republike Slovenije za konkretno zajezitev inflacije še
               ob normalnem roku vstopa v monetarno unijo, potrebovala vedenje vsaj o obstoju vrste
               inflacije. Žal v Republiki Slovenijiobstoja stroškovna inflacija, ki jo poleg dviga
               cen in pa plač, selektivnega dviga plač, povzroča ravno, po naši oceni, napačna
               vladna politika, predvsem kar se tiče davčne politike na področju prihodkovne strani
               in odhodkovne strani. In pa še ravno najpomembnejše področje, to je neaktivna
               politika vlade Republike Slovenije oziroma ministrstva za finance na področju
               centralne banke v povezavi s koordinacijo. Kajti, dejstvo je, da je centralna banka
               vlade Republike Slovenije, državni zbor in pa zainteresirane skupnosti in z njimi, s
               sindikati in pa zbornico, najpomembnejši element pri kreiranju inflacije. In dejstvo
               je, da smo vsi tu padli. Po drugi strani pa je ravno dejstvo, da je razmik med
               inercijsko inflacijo in neinercijsko inflacijo zelo blizu. In v trenutku, ko bo
               Slovenija prestopila ta rubikon, bo prepozno in takrat o hiperinflaciji več ne bo
               brezpredmetno govoriti, ampak bo dejstvo v naših rokah.</p>
               <p>Moj interes, interes Slovenske nacionalne stranke je izključno en: to so: stabilne
               javne finance. Z veseljem vas bi podpirali v vaših predlogih rebalansov, v načinih za
               zmanjšanje deficita, v kolikor bi <gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Peče, lepo prosim. Čas je.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p><gap n="..."/> bili predlogi vlade Republike Slovenije seveda kvalitetni in pa dolgoročni.
               Bojim se, da bo vlada <gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Peče.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p><gap n="..."/>Republike Slovenije to državo popeljala v zavidljiv položaj. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Čakala sem, da končate misel, ampak to čakanje je zaradi vaših
               govorniških sposobnosti bilo skoraj za minuto prekoračitev, tako da lepo prosim v
               prihodnje, da se držite časa. Gospod minister, želite podati odgovor? Izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Ja, saj moram reči, da je zelo težko podati odgovor. Bi rekel samo dva poudarka:
               večje obdavčenje tistih slojev, ki se najtežje branijo, kot je bil očitek. To ne drži
               zaradi tega, ker pač v novem zakonu o dohodnini, kot ga predvidevamo, predvidevamo
               povišanje splošne olajšave, kar pomeni za tiste z najnižjimi dohodki resno olajšavo,
               se pravi, večji del prebivalstva, ki ne bo obdavčen. Potem mogoče samo še ta poudarek
               v zvezi z neaktivnostjo politike ministrstva za finance glede Banke Slovenije. Banka
               Slovenije je pač neodvisna institucija. Mi se lahko pogovarjamo, poskušamo
               koordinirati, seveda ministrstvo za finance ne more narekovati Banki Slovenije njenih
               odločitev. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Peče, izvolite.</p>
            </sp>
            <sp who="SDZ3:PečeSašo">

               <speaker>SAŠO PEČE:</speaker>

               <p>Glede na to, da je vaš odgovor bil nikakršen, bom še enkrat ponovil, da nam ni lahko
               ob taki vladi. Na podlagi poslovnika državnega zbora apeliram in pa na vas,
               podpredsednica, da daste jutri na glasovanje o razširjeni razpravi, kjer bo vlada
               Republike Slovenije lahko bila na razpolago in pa bila oborožena z vedenjem o
               protiinflacijskem boju in prosim, če to sprejmete kot poslovniško možnost za
               razširjeno razpravo o boju proti inflaciji. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Poslanec sme podati predlog, da državni zbor na naslednji seji opravi
               razpravo o odgovoru ministra za finance, vendar tako, kot je praksa, bo državni zbor
               o tem predlogu odločil na jutrišnjem nadaljevanju seje zbora v okviru točke
               glasovanja. Naslednji bo postavil poslansko vprašanje gospod Franc Sušnik, in sicer
               ministru za informacijsko družbo. Izvolite.</p>
            </sp>
            <sp who="SDZ3:SušnikFranc">

               <speaker>FRANC SUŠNIK:</speaker>

               <p>Hvala lepa, gospa podpredsednica. Spoštovana ministrica, spoštovani ministri. Moje
               vprašanje je namenjeno ministru za informacijsko družbo, gospodu Pavlu Gantarju in se
               nanaša na izvajanje zakona o vračanju vlaganj v javno telekomunikacijsko omrežje.</p>
               <p>Od sprejetja tega zakona v državnem zboru je milo leto dni, zakonske rešitve nas niso
               zadovoljile, zato smo vložili predlog zakona o spremembah in dopolnitvah zakona o
               vračanju vlaganj v javno telekomunikacijsko omrežje, ki je bil na predhodnem
               zakonodajnem referendumu 19. januarja potrjen z veliko večino. Kar 76% in nekaj
               volivcev je podprlo omenjeni zakonski predlog. Tako spremenjen in dopolnjen zakon, ki
               je bil v končni fazi sprejet 28. maja 2003 in pričel veljati 10.6.2003, predvideva
               vračilo za prekomerno vlaganje za pridobitev telefonskega priključka v denarnih
               sredstvih, in kar je bistveno, predvideva vračilo v celoti vseh preveč vloženih
               sredstev, ki so jih naročniki vložili za pridobitev telefonskega priključka.</p>
               <p>Spoštovani gospod minister, glede na to, da je minilo več kot leto dni od
               uveljavitve zakona, sprašujem: Kdaj lahko upravičenci tako fizične osebe kot lokalne
               skupnosti in njihovi pravni nasledniki pričakujemo oziroma pričakujejo vračilo preveč
               vloženega? To vas sprašujem zato, ker je nesporno zavezanec za vračilo Republika
               Slovenija, ki jo predstavlja vlada in minister te vlade.</p>
               <p>Sprašujem: Kako deluje posebna komisija, ki jo je ustanovil svet Agencije Republike
               Slovenije za prestrukturiranje in privatizacijo; če vemo, da je ta agencija praktično
               prenehala delovati, čeprav ni nobenega formalnega akta, iz katerega bi bilo to
               razvidno. Mimogrede, od odhoda gospe direktorice Agencije Republike Slovenije za
               prestrukturiranje in privatizacijo nima niti direktorja.</p>
               <p>Sprašujem: Kdaj boste kot pristojni minister sprejeli tabelo, iz katere bo razvidna
               višina priključnine v posameznih časovnih obdobjih, kot vam nalaga zakon, in območjih
               bivših PTT organizacij, prispevkov samoupravnih interesnih skupnostih in vsega
               ostalega, kar je potrebno in predstavlja zakonsko podlago za ugotavljanje višine
               vračila?</p>
               <p>Nadalje. Sprašujem vas: Kdaj predvidevate, da bo objavljen poziv upravičencev za
               vložitev zahtevka za vračilo? Tega mora objaviti v Uradnem listu Republike Slovenije
               imenovana komisija - sploh, če ste razbrali moje vprašanje, vsebinsko povezano s tem,
               kdaj - in to čimbolj eksaktno lahko navedete - se bo začel in končal postopek
               vračanja po tem zakonu? Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, dr. Pavel Gantar. Izvolite.</p>
            </sp>
            <sp who="SDZ3:GantarPavel">

               <speaker>DR. PAVEL GANTAR:</speaker>

               <p>Hvala lepa, se zahvaljujem za vprašanje. Spoštovane poslanke in poslanci.</p>
               <p>Kot je bilo omenjeno, je bila ta komisija, ki jo je imel svet agencije, že
               ustanovljena, komisija je že sestavila tabelo, ki je pa obravnavala obdobje od
               1.1.1974 do 31.12.1994. Ta tabela je že bila poslana ministru za informacijsko
               družbo, vendar ni bila objavljena iz jasnega razloga, ker so bile vmes sprejete,
               dopolnitve zakona, s katerimi se je rok vračanja podaljšal. Čeprav nekoliko nejasno,
               je napisano notri - na to sem že opozarjal takrat, pa vseeno - na osnovi nedvoumne
               interpretacije pravnikov je ta rok definiran s časovnim mejnikom 13.10.1997, ko je
               bil konstituiran Telekom Slovenije. In do takrat so bili tudi njegovi predniki. In ta
               tabela bo popravljena do tega roka in ta tabela bo seveda tudi takoj objavljana, ko
               bo ta izračun narejen, verjetno razmeroma hitro, se pravi, v nekaj tednih, če že ne
               dneh.</p>
               <p>Kar zadeva pa seveda objavo javnega poziva upravičencev, pa se s tem pozivom, še ne
               mudi, kajti rok za privatizacijo Telekoma, iz katerega se pač oblikuje sklad, seveda
               še ni določen in se v tem mandatu te vlade gotovo ne bo zgodil. Jasno je, da bomo to
               objavo pripravili, vendar je to objavo smiselno dati neko obdobje pred tem, ko se bo
               ta privatizacija zgodila, sicer bomo morali to objaviti še enkrat in še enkrat. Tako
               so vse aktivnosti, ki so z zakonom naložene, pravzaprav potekajo ali pa so bile že
               izvršene. Tisto, kar je pomembno, je samo to, kdaj bo pač izvršena tudi privatizacija
               Telekoma. Ocena moja in seveda tudi vlade je, glede na stanje na telekomunikacijskem
               trgu, pa tudi glede na nekatere izkušnje iz privatizacije Telekomov v vzhodni Evropi,
               da se to ne bo zgodilo v mandatu te vlade. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sušnik, želite, da minister <gap n="..."/></p>
            </sp>
            <sp who="SDZ3:SušnikFranc">

               <speaker>FRANC SUŠNIK:</speaker>

               <p>Na vsak način bi bilo pričakovati bolj definiran odgovor. Nenazadnje je upravičeno
               dvomiti oziroma podvomiti tudi v dejstvo, ki ste ga izrekli, da se privatizacija
               Telekoma ne bo zgodila, da je vzrok temu tudi sprejetje tega zakona, da so se
               postopki privatizacije Telekoma ustavili. S tem se bodo na vsak način verjetno
               nadaljevala izmikanja končne rešitve tega problema, ki smo mu bili prisotni vse od
               leta 1999, od prve odločbe ustavnega sodišča pa vse do sredine leta 2002, ko je bil
               končno po velikih mukah ta zakon, ki rešuje pereče vprašanje vlaganj, ki rešujejo
               nenazadnje tudi vprašanje odnosa aktualne vlade do podeželja, razrešen.</p>
               <p>Moram reči, da je ta odgovor bil sicer pričakovan, sem pa prepričan, da ne
               zadovoljuje vseh oziroma ne zadovoljuje upravičencev. Po vsej verjetnosti bo treba
               nadaljevati z metodo pritiska, ker če bi te metode pritiska ne bilo, bi tudi verjetno
               zakonske rešitve kot take ne bile še danes sprejete. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:GantarPavel">

               <speaker>DR. PAVEL GANTAR:</speaker>

               <p>Seveda moram, spoštovane poslanke in poslanci, spoštovana podpredsednica, jasno
               zanikati kakršnokoli idejo, da vlada ne privatizira Telekoma zato, ker ne želi vrniti
               deležev pač iz teh vlaganj v telekomunikacijsko omrežje. Telekoma ne privatiziramo
               zato, ker preprosto tržne razmere niso takšne, da bi omogočale prodajo ali pa delno
               privatizacijo, ki bi izpolnila cilje naše telekomunikacijske politike, pa tudi
               gospodarske cilje. Hkrati pa moram povsem jasno povedati, da sam nisem pripravljen
               pod ceno prodajati Telekoma in oškodovati državno lastnino samo zato, da bi
               zadovoljil zahteve tistih, ki menijo, da je trebavrniti vlaganja, ki se bodo vrnila.
               Tako je povsem jasno, da smo opravili vse postopke, ki jih sedaj lahko opravimo, da
               bomo opravili še preostale do konca in se bodo vplačila vračala takrat, ko bomo lahko
               prodali, delno prodali, Telekom po primerni ceni,ne da bi oškodovali državno
               lastnino. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ministru za finance in ministru za okolje, prostor in energijo bo
               poslanska vprašanja postavil gospod Vili Trofenik. Izvolite.</p>
            </sp>
            <sp who="SDZ3:TrofenikVili">

               <speaker>VILI TROFENIK:</speaker>

               <p>Spoštovane kolegice in kolegi, spoštovani člani vlade, lepo pozdravljeni! Moje
               vprašanje je najprej namenjeno ministru za finance dr. Dušanu Mramorju.</p>
               <p>Spoštovani gospod minister! 10. marca letošnjega leta sem vas pismeno obvestil o
               problematiki, ki je nastala zaradi tega, ker Durs ni izdal odločb o nadomestilu za
               uporabo stavbnih zemljišč za letošnje leto. 24. marca, ker ste bili odsotni, sem vam
               postavil pismeno vprašanje in vas povprašal po razlogih za tako ravnanje Dursa, za
               odgovornost in kdo bo pokril škodo, ki je nastala zaradi nelikvidnosti v lokalnih
               skupnostih. Ker sem na seji odbora za finance 24. aprila, se pravi, mesec po
               postavljenem vprašanju, ponovno odprl ta problem, je pristojna državna sekretarka,
               gospa Milojka Kolar, izjavila naslednje <stage xml:id="Redna-28-2003-07-09.stage15">(citiram)</stage>: <q>"Mimogrede samo, gospodu Trofeniku
               je bil včeraj poslan odgovor v skladu z roki in poslovnikom in v odgovoru zelo jasno,
               kolikšen del zamude nosi Durs."</q> Ugotavljam, da je ta trditev neresnična, saj sem
               dobil pismeni odgovor vašega ministrstva, datiran s 15. majem, šele 21. maja. Vendar
               le-ta ne odgovarja na postavljeno vprašanje, našteva obilico zakonskih in drugih
               aktov, ki bi naj bili podlaga, ne daje pa odgovora na postavljeno vprašanje oziroma
               napotuje lokalne skupnosti na neke akontacije, ki so brez kakršnihkoli podlag, ker so
               vse lokalne skupnosti pravočasno dostavile v mesecu decembru potrebne podatke Dursu.</p>
               <p>Zato sem vam prisiljen, spoštovani gospod minister, ponovno zastaviti to vprašanje
               oziroma ga razširiti še z naslednjim: Kako je mogoče glede na odločbo ustavnega
               sodišča z dne 10. aprila letošnjega leta, ki je razveljavilo odloke v tistih delih,
               ko gre za nadomestilo za vodne površine energetskih objektov na Dravi, da so bile s
               strani Dursa izdane odločbe nekaterim lokalnim skupnostim pred, se pravi, v mesecu
               marcu, nekaterim po odločbi ustavnega sodišča, ko ni več zakonske podlage, in
               nekaterim sploh ne? To je pripeljalo lokalne skupnosti in tiste, ki niso dobile
               odločb, v nemogočo situacijo, da iz tega vira v letošnjem letu niso prejele niti
               tolarja. Druge, ki so pa prejele za prvih šest mesecev, pa je evidentno, da so
               prejele sredstva brez ustrezne zakonske podlage, vsaj po 10. aprilu letošnjega leta.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Minister za finance, dr. Dušan Mramor, izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa. To vprašanje se navezuje na odločbo ustavnega sodišča, kot je povedal
               gospod Trofenik, s katero so se razveljavile določbe odloka o nadomestilu za uporabo
               stavbnih zemljišč. In če gre, recimo, za reko Dravo, gre za Gorišnico, Ormož, Ptuj in
               Starše, ki so vključevale v odmero nadomestila tudi površino zemljišč pod dovodnim in
               odvodnim kanalom posameznih elektrarn, se pravi, ta vodna zemljišča. Kot določa zakon
               o ustavnem sodišču, razveljavitev učinkuje za naprej, za nazaj pa le za zadeve,
               začete na podlagi razveljavljenih določb, o katerih še ni bilo pravnomočno odločeno.</p>
               <p>Na podlagi odlokov občin Ptuj in Ormož sta bili za leto 2003 že izdani odločbi o
               odmeri nadomestila za uporabo stavbnih zemljišč, ki sta postali pravnomočni pred
               razveljavitvijo spornih določb občinskih odlokov s strani ustavnega sodišča. Teh
               odločb za to ni mogoče razveljaviti in je zavezanec, v tem primeru Dravske
               elektrarne, skladno z davčno zakonodajo dolžan poravnati celotno, v letu 2003
               odmerjeno nadomestilo. Za izogib plačilu dvojne dajatve v letu 2003 je v tem primeru
               rešitev treba poiskati v možnosti, da se zavezancu v takem primeru za leto 2003
               koncesije za uporabo vodnih zemljišč ne zaračuna koncesij ki so nadomestilo za
               stavbno zemljišče.</p>
               <p>Zaradi nepravočasnega posredovanja podatkov, potrebnih za odmero nadomestila za
               uporabo stavbnih zemljišč s strani občine Gorišnica - do datuma uveljavitve odločbe
               ustavnega sodišča odločba o odmeri nadomestila Dravskim elektrarnam v tej občini za
               leto 2003 ni bila izdana. Občina Gorišnica je po objavi odločbe ustavnega sodišča
               kljub temu zahtevala od davčnega organa, da izda odločbo o odmeri nadomestila za
               uporabo stavbnih zemljišč Dravskim elektrarnam tudi za vodna zemljišča za obdobje od
               1.1.2003 do datuma začetka veljavnosti odločb ustavnega sodišča, to je do 1.5.2003,
               kar pa bi bilo v nasprotju z zakonom o ustavnem sodišču, torej nezakonito. Zato
               davčni organ za vodna zemljišča odločbe ne more izdati.</p>
               <p>Res pa so Dravske elektrarne v prvi polovici leta na račun nadomestila za uporabo
               stavbnih zemljišč že nakazale akontacijske zneske, ker plačila nadomestila v letu
               2003 nimajo več pravne podlage, bo treba del akontacijskega zneska zavezancu vrniti,
               del akontacije pa se bo uporabil za poplačilo obveznosti iz naslova nadomestila za
               uporabo stavbnih zemljišč, ki so ga v letu 2003 Dravske elektrarne zavezane plačati
               za površine stavbnih zemljišč v okviru svojih obratov.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi dopolnitev odgovora? Izvolite.</p>
            </sp>
            <sp who="SDZ3:TrofenikVili">

               <speaker>VILI TROFENIK:</speaker>

               <p>Se opravičujem, spoštovani gospod minister, ampak tisti, ki vam strežejo s podatki,
               vam ne dajo vseh podatkov. Zato bi prosil za eksakten in konkretnejši odgovor in ne
               bom izkoriščal poslovniškega določila, da bi predlagal razpravo, ampak res prosim, da
               zahtevate od vaših podrejenih, da vam dajo točne, eksaktne podatke.</p>
               <p>Prosil bi tudi za tisti del odgovora na vprašanje, ki ga še vedno nisem dobil, o
               odgovornosti.</p>
               <p>Obstajajo občine, ki so dobile odločbo po uveljavitvi odločbe ustavnega sodišča, kar
               je nedopustno, vaše tolmačenje, čeprav nisem pravnik, pa je v nasprotju z 9. točko
               odločbe ustavnega sodišča, ki jasno govori, da nadomestilo z uveljavitvijo s tem dnem
               ne pripada in da občine dobijo nadomestni vir iz naslova koncesije oziroma
               koncesijske dajatve. To je pa moje drugo vprašanje ministru za okolje, prostor in
               energetiko, gospodu Kopaču.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister Kopač, izvolite.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala lepa. Kako? <gap n="..."/><stage xml:id="Redna-28-2003-07-09.stage16">/Glas v ozadju./</stage><gap n="..."/> Aja.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Ne, saj vprašanje, če dovolite, bom kar sam <gap n="...."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Kopač, dovolite, dovolite, rahel nesporazum. Seveda ima gospod Trofenik
               pravico v celoti postaviti vprašanje tudi gospodu Kopaču. Mogoče ste nas zavedli s
               tem, ko ste rekli, to sledi. Vendarle dovolite, da najprej dam še besedo gospodu
               ministru za finance, da odgovori na vašo željo, da dopolni svoj odgovor, potem pa
               začnete z drugim vprašanjem. Gospod minister za finance, izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>To bom še enkrat proučil in vam pisno odgovoril.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Trofenik, sedaj pa vprašanje za ministra za okolje, prostor in
               energijo. Izvolite.</p>
            </sp>
            <sp who="SDZ3:TrofenikVili">

               <speaker>VILI TROFENIK:</speaker>

               <p>Hvala. Spoštovani gospod minister, pristojen za energetiko. Ustavno sodišče v točki
               devet obrazložitve svoje odločitve utemeljuje odločitev tudi s tem, da bodo lokalne
               skupnosti dobile nadomestno prihodke glede na suspendirano nadomestilo za uporabo
               stavbnih zemljišč v tistem delu, ki se tiče vodnih površin glede energetskih
               objektov. Tu, seveda, upravičeno citira deseto točko uredbe, ki jo je vlada sprejela
               27. februarja.</p>
               <p>Ni moj namen polemizirati z določbami uredbe in ključi in okvirji za to nadomestilo,
               vendar pa sprašujem: Kdaj bo vlada realizirala tretji odstavek 8. člena uredbe, ki jo
               je sprejela? Ta govori, citiram: <q>"vlada Republike Slovenije upošteva pri sklepanju
               pogodbe mnenje lokalnih skupnosti na območjih, kjer je koncesija podeljena."</q> Razen
               tega, da ste nam, spoštovani gospod minister, posredovali okvirne izračune
               nadomestila, niste vsem prizadetim lokalnim skupnostim posredovali še nobenega
               postopka - vsaj seznanjeni nismo, kako naj bi izgledala ta pogodba, da bi sploh
               povzeli mnenja. Veste, da je problem: občine oziroma lokalne skupnosti ne poznajo
               niti vseh podatkov, da bi lahko preverjale, če tako rečem, zneske, ki ste jih
               posredovali. Morate pa razumeti, da so nekatere v nemogoči finančni situaciji, ne
               prejemajo več 100 milijonov nadomestila, ker ni bila izdana odločba, koncesijskih
               dajatev pa ne prejemajo, vlada je že za letošnje leto odločila, komu pripada finančna
               izravnava. To se pravi, ne pridobivajo niti finančne izravnave. Cel kup je pa takih,
               ki bodo zaradi teh sprememb padle pod sistem finančne izravnave in so v resnih
               likvidnostnih težavah. Prosil bi za konkreten odgovor.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In sedaj ima besedo minister. Magister Janez Kopač, izvolite.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala lepa, gospa podpredsednica. Spoštovani poslanec gospod Trofenik, koncesijska
               pogodba med državo in Dravskimi elektrarnami je pripravljena, medsebojno usklajena s
               podjetjem Dravske elektrarne in je pripravljena za podpis. Sicer pa je pri plačevanju
               koncesnine, o čemer ste spraševali, treba povedati, da je skladno z odločbo ustavnega
               sodišča do 30. aprila letos občinam pripadalo nadomestilo za uporabo stavbnih
               zemljišč, od 1. maja letos dalje pa ustrezen delež koncesijske dajatve. No in
               ministrstvo bo izstavilo, še ni ta hip, ampak bo v naslednjih dneh izstavilo Dravskim
               elektrarnam račune mesečnih akontacij za plačilo koncesije za leto 2003 od 1.5.
               dalje. Tako v delu, ki pripada državi, kot tudi v tistem delu, ki pripada občinam.
               Plačilo se bo izvedlo na vplačilne račune dajatev prek ministrstva za finance in
               računam, da kmalu po izstavitvi računov, ki bodo, kot sem rekel, izstavljeni še v
               juliju 2003. V teh računih bo upoštevana delitev koncesijske dajatve med 19
               upravičenih občin po tistem razrezu, ki ga je pripravilo ministrstvo za okolje,
               prostor in energijo. Gre za akontacije. Če bomo slučajno dobili v naslednjih dneh
               usklajen predlog teh 19 občin o morebitni drugačni delitvi, bomo pri dokončnem
               obračunu upoštevali to morebitno drugačno delitev. Res pa je, da smo vas k
               posredovanju mnenja, tako kot predvideva tretji odstavek 8. člena citirane uredbe,
               pozvali šele v teh dneh. Zato ta formalna procedura, ki ste jo omenili, še ni uspela
               biti zaključena. Računam pa, da bo še tekom meseca julija. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnitev odgovora, izvolite.</p>
            </sp>
            <sp who="SDZ3:TrofenikVili">

               <speaker>VILI TROFENIK:</speaker>

               <p>Hvala za odgovor. Ne zameriti, predlagal bi, da bi znotraj vlade uskladili odgovore,
               ker očitno med ministrstvi niso enotni, kot ugotavljam. To ni zloba, ampak to je
               ugotovitev. Razumel sem vaš odgovor, da ste pripravljeni na spremembo 10. člena
               uredbe, če bi se prizadete lokalne skupnosti tako poenotile. Upam, da je res na poti
               postopek, če tako rečem, v skladu s tretjim odstavkom 8. člena uredbe. Opozoril pa bi
               vlado, da tisti, ki so dobili odločbe, so dobili tudi plačano nadomestilo - jaztrdim,
               nezakonito - za šest mesecev, po podatkih DURS-a, in da bodo zaradi tega nastale
               težave. Seveda so pa vse večje težave pri tistih, ki ničesar ne prejemajo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, želite dopolniti odgovor? Izvolite.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Da bodo težave s temi, po mojem mnenju tudi čudnimi odločbami davčne uprave - se
               strinjam. Tak primer imamo pri hidroelektrarni Vrhovo, ki sledi v enem od kasnejših
               poslanskih vprašanj, zato se mi zdi, da bo ta pisna komunikacija med ministrstvom za
               finance in vami kot poslancem, ki je postavil poslansko vprašanje, upam, razčistila
               te dileme.</p>
               <p>Kar pa se tiče tistih, ki ta hip nimajo nobenega prihodka pa, kot sem rekel, razumemo
               to stisko in se bomo trudili, da bi še v juliju vse te račune izstavili zato, da
               potem ta stvar lahko začne teči tako, kot je v uredbi predvideno.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ministru za šolstvo, znanost in šport bo poslansko vprašanje postavila
               gospa Marija Ana Tisovic. Izvolite.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa, gospa podpredsednica. Spoštovani predstavniki vlade! Spoštovane kolegice
               in kolegi! Moje poslansko vprašanje je bilo naslovljeno na tri ministrstva: na
               ministrstvo za zunanje zadeve, ministrstvo za gospodarstvo in ministrstvo za šolstvo,
               znanost in šport. Menim, da je Slovenija še vedno premalo povezana s številnimi
               Slovenci, ki živijo po svetu. Premik v pozitivni smeri je letošnja že tretja svetovna
               konferenca slovenskih znanstvenikov in gospodarstvenikov iz vsega sveta in domovine.
               Žal pa ta konferenca ni bila organizirana prek vlade, ampak je bila organizirana prek
               civilne družbe. Glede na to, da druge države, kot so Češka, Irska in podobne,
               vzdržujejo zelo tesne stike tako na znanstvenem kot gospodarskem področju s svojimi
               strokovnjaki v tujini ter jih vabijo k sodelovanju, me zanima: S kolikšnim številom
               in na kakšen način naša država sodeluje s Slovenci, ki so že uveljavljeni v tuji?</p>
               <p>Koliko uglednih Slovencev je od osamosvojitve pa do danes predavalo na povabilo
               slovenskih univerze pri nas? Ali imajo naša ministrstva kakršnokoli vizijo, kako bodo
               ta intelektualni potencial, ki se nam ponuja, izkoristili?</p>
               <p>Ker je gospod minister za zunanje zadeve meni prinesel že pismeni odgovor, se mu
               zahvaljujem. Gospe ministrica za gospodarstvo ni, zato pričakujem pismen odgovor od
               nje, gospoda ministra Gabra pa prosim, če svoj del odgovora da.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister dr. Slavko Gaber, izvolite.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Najlepša hvala - spoštovana gospa podpredsednica, gospa poslanka, gospe in gospodje -
               za vprašanje.</p>
               <p>Če odgovorim povsem natančno na vaše vprašanje, potem vam bom moral - in to bo samo
               del mojega odgovora - za začetek povedati, da smo za odgovor na vprašanje, koliko
               naših uveljavljenih profesorjev, profesoric, ki so trenutno po svetu, je predavalo na
               ljubljanski univerzi zaprosili univerzo v Ljubljani oziroma vse univerzitetne
               institucije v Sloveniji in vam bomo na to pisno odgovorili, ker je to v njihovi
               pristojnosti. Mi zgolj omogočamo finančno v nekaterih primerih takšen prihod v
               Slovenijo in opravljanje predavanj, medtem, ko seznama teh predavanj pa ne vodimo.
               Resnici na ljubo ga bodo tudi univerzitetne institucije šele sestavile. Vemo pa, da
               takšna predavanja obstajajo in torej lahko pričakujete ta odgovor v doglednem času.</p>
               <p>Sicer pa v tekočem letu financiramo iz našega ministrstva dva raziskovalna projekta
               slovenskih raziskovalnih institutov iz zamejstva: enega v Trstu, drugega v Celovcu.
               Sofinanciramo tudi mlado raziskovalko, ki raziskuje na enemu od teh institutov, in vi
               ste že omenili znanstvene sestanke, ki potekajo. Prav ta, o katerem ste govorili in
               je bil nedavno tega dokaj odmeven v Sloveniji, je vlada, res da ne organizirala,
               vendar pa sofinancirala. Nameravamo tako ravnati tudi v bodoče in k sodelovanju
               vabimo tako v okviru šestega okvirnega programa, kot tudi drugih aktivnosti Evropske
               unije, v katero vstopamo tudi mi, na ravni teh programskih aktivnosti tudi naše
               rojake, ki so strokovno primerno usposobljeni, po svetu.</p>
               <p>Obstajajo še določene druge točke, prek katerih sodelovanje že teče. Ena je slovensko
               gospodarsko raziskovalno združenje v Bruslju, drugi je slovenski znanstveni institut
               na Dunaju. Skratka, precej razpredena ta mreža že je, mislim pa, da tudi vaše
               današnje vprašanje vodi k temu - spodbuja še dodatno fokusiran pristop k temu
               vprašanju. S tem se naše službe že ukvarjajo in pričakujem, da bomo v doglednem času
               lahko zaokrožili to politiko, ki bo kombinirana s tisto, ki teče na področju
               izobraževanja. Ne vem, morda kaže omeniti, da Slovenija ta trenutek štipendira okrog
               150 študentk iz zamejstva in izseljencev na dodiplomskem študiju v Sloveniji; nudi
               krajše oblike podiplomskega študija, podpira lektorate slovenskega jezika <stage xml:id="Redna-28-2003-07-09.stage17">(40 jih je
               ta trenutek po svetu)</stage>. Zadnji tak primer - zelo ponosni smo na njega - je otvoritev
               lektorata v Buenos Airesu, v Argentini. Sofinanciramo 50 učiteljev dopolnilnega pouka
               v tujini in tako naprej. Kar nekaj se dogaja. Se pa z vami strinjam, da kaže,
               verjetno, k temu še dodati bolj zaokroženo vladno politiko, ki pa, verjamem, da jo
               bomo skupaj z drugimi resorji uspeli dograditi.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnitev odgovora želi gospa Tisovic. Izvolite.</p>
            </sp>
            <sp who="SDZ3:TisovicMarijaAna">

               <speaker>MARIJA ANA TISOVIC:</speaker>

               <p>Hvala lepa za vaš odgovor. Mislim, da ste na enem področju kar dobro povedali, kako
               mi financiramo druge. Vendar bi rada, da bi znali ta potencial, ki ga imamo zunaj,
               tudi noter pritegniti, da bi tudi mi kaj imeli v Sloveniji. V tem smislu sem mislila,
               kakšna vizija je. Saj nekaj ste mi odgovorili, tudi minister za zunanje zadeve mi je
               v tem smislu odgovarjal.</p>
               <p>V glavnem je bil fokus mojega vprašanja usmerjen v to: Kako bomo pritegnili nazaj
               znanje, ki je šlo iz Slovenije? Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Kot ste že sami ugotovili, sem opozoril na oba momenta. Osebno sem prepričan, da tudi
               ko gre za financiranje ali pa sofinanciranje študija naših rojakov v Sloveniji, to
               posredno - ne vem, če je o tem treba na široko razglabljati - pomeni tudi vračanje
               določenega potenciala v Slovenijo, in teh financ ne vidim kot finance, ki bi šle v
               tujino in bi koristile nekomu drugemu.</p>
               <p>Ko govorim o financiranju in sofinanciranju znanstvenega potenciala na inštitutih, ki
               sem jih omenil, ti inštituti ne proučujejo oziroma raziskovalni projekti niso
               usmerjeni v korist neke druge države <stage xml:id="Redna-28-2003-07-09.stage18">(namenoma ne grem v naslove, lahko vam pa dam,
               ker imam to gradivo predseboj, tudi naslove teh nalog)</stage>; pri tem gre za korist te
               države. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Generalnemu sekretarju vlade in ministru za šolstvo, znanost in šport bo
               poslansko vprašanje postavil gospod Jožef Jerovšek. Izvolite</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Lep pozdrav prisotnim ministrom in spoštovanim kolegicam in kolegom!
               Svoje prvo napovedano vprašanje bom postavil ministru za šolstvo, gospodu Gabru.</p>
               <p>Ob dnevu državnosti in istočasnem zaključku šolskega leta je bilo opravljenih nekaj
               poglobljenih analiz o prisotnosti slovenske osamosvojitve v šolah, zlasti pri pouku
               zgodovine. Od 118 operativnih ciljev učne snovi četrtega letnika gimnazije sta
               demokratizaciji Slovenije in njeni osamosvojitvi namenjenale dva. To pomeni na
               praktičnem nivoju, da ima učitelj zgodovine za obravnavanje demokratizacije Slovenije
               in njene osamosvojitve na razpolago le eno učno uro. In to moramo ugotoviti, da je
               katastrofalno. To kaže na popolno ignoriranje demokratizacije in slovenske
               osamosvojitve in zavestno zanemarjanje oblikovanja narodne zavesti in narodne
               identitete skozi učno snov. Enaka slika zapostavljanja se kaže skozi veljavni
               maturitetni katalog za zgodovino. Prenovljen učni načrt za gimnazijo poudarja, da je
               končna raven znanja, h kateri mora učitelj težiti, določena z maturo. Celotna
               maturitetna izpitna snov je razdeljena na 20 tem, od tega osem narodnoslovenskih,
               zadnja slovenska tema, ki se je učijo dijaki, ima naslov Slovenci v prvem desetletju
               po drugi svetovni vojni, kar pomeni, da se učijo slovensko zgodovino samo do leta
               1955. V taki naravnanosti učnih vsebin je razumljivo, da maturitanti srednjih šolo
               osamosvajanju Slovenije ne vedo skoraj nič, na kar kažejo ankete, in jim tudi šola
               zato tudi ne vcepi želenega nacionalnega ponosa in odnosa do lastne zgodovine. Učenci
               in dijaki se skozi učne vsebine in maturitetne programe bistveno več in bolj
               afirmativno seznanjajo z ikonami bivše države Jugoslavije kot z graditvijo odnosa do
               samostojne Slovenije. Da ne govorim o tem, da so pomembni možje za nastanek Slovenije
               praktično zamolčani - kot je, recimo, Maister.</p>
               <p>Zato sprašuje in kdo je odgovoren za takšno sramotno stanje na področju izobraževanja
               mladine? Zakaj je oblikovanje narodne zavesti in identitete v najboljšem slučaju
               stvar osebne zavzetosti učiteljev? Kaj bo ministrstvo naredilo, da se v naslednjem
               šolskem letu preneha z objektivno protislovensko naravnanostjo učnih vsebin? Kdaj bo
               seznanjenje učencev in dijakov s procesom osamosvojitve Slovenije del obveznega
               izobraževanja? Ali ni skrajni čas?</p>
               <p>V anketi, opravljeni med učenci sedmih in osmih razredov in dijaki četrtih razredov
               srednjih šol, se po učnem programu pouk zgodovine po večini konča s koncem druge
               svetovne vojne. To je realna slika podajanja zgodovine Slovenije in samostojne
               slovenske države v naših šolah! Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Minister dr. Slavko Gaber, izvolite.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Hvala, gospa podpredsednica. Spoštovani gospod poslanec, gospe in gospodje. Slika,
               ki jo je spoštovani poslanec Jerovšek naslikal, je seveda slika, ki jo vsaj on slika
               nam.</p>
               <p>Ko smo si mi poskušali pridobiti, kolikor je le mogoče natančen vpogled v to, kako je
               v učnih načrtih zapisana ta tematika, tematika osamosvajanja ali pa še bolje
               izgradnje slovenske nacionalne identitete, se pokaže, da je slika bistveno bolj
               pestra. Če vzamemo zares, tudi tako velike ljudi v naši zgodovini, kot je Maister,
               potem jih najdemo večkrat tekom celotnega učnega procesa na sporedu. V tem, ko gre za
               slovenstvo, najdemo vračanje nazaj v obdobje Karantanije in tako naprej, tekom
               celotne zgodovine. To se dogaja ne samo pri predmetu zgodovina, ampak tudi pri drugih
               predmetih, še posebej pri predmetu slovenski jezik in literatura. Pred seboj imam
               popis zadevnih predmetnih skupin zavoda za šolstvo za predmete, kar bom z veseljem
               tudi predal gospodu poslancu.</p>
               <p>Pri tem bi želel opozoriti samo še na par stvari. Prva je ta, da v tej državi od 90.
               let naprej z gotovostjo politika ne piše več učnih načrtov. O njih razpravlja stroka.
               Tako kot se odločijo zgodovinarke in zgodovinarji ter tisti, ki se ukvarjajo z
               drugimi področji, pri katerih se ta tematika obravnava, tisti presodijo, koliko je
               namenjenih ur čemu. Medtem ko z urami, ki bi bile predpisane v učnih načrtih, že
               dolgo nimamo več opravka. Tako ni mogoče izračunati, tako kot je kolega Jerovšek
               izračunal, iz števila tem, koliko ur se posveti kateri tematiki. Učni načrti so
               narejeni namreč ciljno, treba je osvojiti snov, niso pa več predpisane ure.</p>
               <p>Naj pa povem, da je, na primer, vsako leto ena od tem, ki so na maturi, posvečena
               prav temu področju, in da isto velja tudi v izpitnih polah za področje osnovne šole.
               Sicer pa, da ne bi bilo napačnega razumevanja, se strinjam, da je treba posvetiti
               dodatno pozornost državljanski vzgoji. Posebna skupina za ta namen je bila znotraj
               ministrstva že oblikovana. Pri tem pa se je treba zavedati, da je ob tem, ko je letos
               bila ta populacija mladih posebej povabljena tudi nedavno tega sem pred parlament k
               praznovanju, je treba temu dodati čim večjo stopnjo spoštovanja lastne države in tudi
               političnih institucij s strani populacije v celoti. Šele oboje skupaj, tako
               prizadevanja šole, ki so bile letos dodatno povabljene tudi k temu, da obeležijo ob
               koncu šolskega leta tudi dan državnosti, omogoča napredek na tem področju. Mislim, da
               bomo uspeli skupaj s strokovnjaki, ki jih tudi s tovrstnimi vprašanji dodatno
               opozarjate na ponoven premislek o teh vprašanjih, najti ustrezno mero skrbi tudi za
               nacionalen ponos v tej državi. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dopolnitev odgovora želi gospod Jerovšek. Izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Gospod minister, vaš odgovor o tem, da ministrstvo oziroma politika ni
               odgovorna za oblikovanje narodne zavesti in stanja na tem področju, se mi je zdel
               nekoliko ignorantski. Priznali ste, da se je letos prvič povabilo mlade k praznovanju
               praznika državnosti. In pravite, da je slika pestra. Strinjam se s tem, da je pestra
               v tem, da je dokaj zamegljeno to področje in zamegljenost pa ni preglednost. Sploh se
               ne morem strinjati, da so velikani naše zgodovine, Maister in drugi, Slomšek, dovolj
               prisotni v vsebinah. Mladi ljudje, to sem se prepričal sam, ko jih poberem na štopu,
               nimajo podobe teh ljudi, vemo pa, da nekatere ikone bivših režimov, totalitarnih, so
               pa imeli prvošolčki v svoji glavi. Trdim, da se na področju izobraževanja mladine in
               oblikovanja narodne zavesti vrši praktično permanentna veleizdaja Slovenije. Ko sem
               se pripravljal na to temo, sem govoril tudi z dvema akademikoma. Prebral sem mnoge
               članke, iz katerih sem tudi nekaj črpal, in nisem srečal človeka, ki bi se strinjal
               ali bil zadovoljen s tem, kakšno je stanje duha na tem področju. In za to ni
               odgovorna mladina. Naša mladina je prav tako dobra, patriotična. Vendar ni vzgajana v
               tem duhu za patriotizem. Ne vem zaradi kakšnih ideoloških vzrokov. Ne vem. Recimo za
               Libeliče in bi Libeličanov mladina sploh ne ve, se ne uči. Zato je država lani
               ignorirala 80. obletnico velikega boja,velikih dejanj Libeličanov. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister izvolite.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Hvala. Poglejte, sam sem omenil pravzaprav dva elementa, ki sta pomembna za temo, o
               kateri govorimo.</p>
               <p>Prvič. Znotraj šolskega kurikuluma v tej državi na srečo že kar nekaj časa ne
               gospodari več politika in ne odreja, kaj mora stroka uvrstiti v učni načrt
               posamičnega predmeta. Tako je prav in upam, da bo tako tudi v bodoče. Še posebej sem
               prepričan, da je prav, da je temu tako, ko se z lahkoto tukaj govori o veleizdajah in
               o protislovenstvu in še ne vem čem drugem. Če bi politika začela pisati učne načrte
               namesto zgodovinarjev za zgodovino in namesto slavistov zaslovenščino, in namesto,
               tako po vrsti, za biologijo namesto biologov, bi se vrnili morda v katere čase, ki
               niso bili posebej prijazni. Zato predlagam raje smiselno in strpno strokovno razpravo
               o teh vprašanjih, ki bo šla vzporedno s to skupino, ki se posebej ukvarja z vprašanji
               državljanske vzgoje in državljanske kulture. Težke besede o veleizdajah pa k
               državljanski kulturi ne prispevajo ničesar.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. In sedaj še vprašanje, ki ste ga namenili, gospod Jerovšek, generalnemu
               sekretarju vlade. Proceduralni predlog, izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>V skladu z drugim odstavkom 246. člena predlagam, da se opravi zaradi pomanjkljivega
               odgovora razširjena razprava o tej izredno pomembni točki, oblikovanju narodne
               zavesti, nacionalnega odnosa, patriotizma med mlado generacijo. Jaz upam, da se vlada
               zaveda, da brez privzgojenega nacionalnega ponosa in patriotizma ni dolgoročno možno
               računati na zdravo nacionalno gospodarstvo suverenost, obrambno sposobnost in tako
               naprej. Jaz mislim, da je to ena ključnih tem in upam, da v tem slučaju ne bom dobil
               odgovora, da je tudi to vmešavanje politike na tem področju. Upam, da je taka
               razprava, ki je izredno pomembna, v tukajšnem parlamentu legitimna in potrebna. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. O predlogu poslanca Jožefa Jerovška, da državni zbor na naslednji seji
               opravi razpravo o odgovoru ministra za šolstvo, znanost in šport na njegovo
               poslansko, bo državni zbor odločil na jutrišnjem nadaljevanju seje zbora v okviru
               glasovanj.</p>
               <p>Sedaj vam dajem, gospod Jerovšek, besedo za poslansko vprašanje generalnemu
               sekretarju vlade, izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Zgornji Bistrici v občini Slovenska Bistriva je bila v letu 2001 na podlagi
               veljavnih sklepov komisije za evidentiranje in označevanje grobišč pri vladi
               Republike Slovenije in občinskega sveta izvedena ekshumacija 431 človeških okostij,
               žrtev povojnih pobojev. Izkop trupel oziroma posmrtnih ostankov, ki se nahajajo v
               bivšem zaklonišču bunkarjev v kraju Zgornja Bistrica, je odredil preiskovalni sodnik
               Ivan Novak z odredbo, opravilna številka KPD 495/2001, z dne 30.8.2001. Preiskovalni
               sodnik je tudi odredil, da opravi izvedensko delo Inštitut za sodno medicino iz
               Ljubljane.</p>
               <p>Ker problematika prikritih grobišč po vseh kriterjih spada v državno pristojnost, je
               komisija za evidentiranje in označevanje grobišč Republike Slovenije na 6. redni seji
               19.6.2001 sprejela sklep, da se občini Slovenska Bistrica za izkop in identifikacijo
               žrtev v bunkerju Zgornja Bistrica na podlagi računov nakaže denar iz postavke 6661
               pri ministrstvu za delo. Vlada Republike Slovenije kljub programirani politiki do
               problema grobišč občini Slovenska Bistrica doslej ni refundirala nastalih stroškov,
               povezanih z odkrivanjem grobišč v bunkerjih v Zgornji Bistrici, v višni 32 milijonov,
               s katerimi je občina Slovenska Bistrica začasno financirala izkop. 
                   Vlado sprašujem, zakaj ne plača sprejetih o bveznosti. 
               Zakaj ravna v popolnem nasprotju s sprejeto izjavo Republike Slovenije ob
               sprejemanju zakona o vojnih grobiščih in tudi v nasprotju s sprejetim zakonom?</p>
               <p>Odkrivanje, izkop prikritega grobišča na Zgornji Bistrici je naredil v Sloveniji
               pomemben in velik premik v pietetnem odnosu do pobitih žrtev. Vlada Republike
               Slovenije s svojim ravnanjem očitno temu nasprotuje in z zavračanjem refundiranja
               stroškov kaže, da ne misli resno in iskreno izvajati proklamirane politike.</p>
               <p>Sprašujem konkretno: Kdaj bo vlada povrnila občini Slovenska Bistrica ta sredstva -
               izmišlja namreč si vedno nove izgovore in potem prenesla odgovornost za plačilo na
               državno tožilstvo? Državno tožilstvo je plačalo izvedenska dela, občini Slovenska
               Bistrica pa sredstev ni vrnilo.</p>
               <p>Ali se vlada zaveda kakšno simbolno sporočilo pošilja slovenski javnosti, da se tako
               ignorantsko obnaša ob zadevi, ki razdvaja Slovence in ne želi, da se ta problem reši,
               da se končno začnejo postavljati obeležja? Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Generalni sekretar vlade, gospod Mirko Bandelj, izvolite.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Hvala lepa. Bom poskušal odgovoriti najbolje, kolikor o tem problemu pač vem.</p>
               <p>Dejstvo je, da je občina Ilirska Bistrica začela z izkopavanjem po nekih mojih,
               pardon, Slovenska Bistrica, po mojih informacijah, celo preden so bile izdane
               ustrezne odločbe. Ampak to ni v tem trenutku bistveno. Vlada seveda ne more ravnati
               drugače, kot ji velevajo zakoni o izvrševanju proračuna in sprejeti proračun
               Republike Slovenije. Predvsem seveda ne more pokrivati obveznosti iz leta 2001, če ne
               bodo posebej opredeljene v proračunu na postavkah za leto 2003 oziroma eventualno
               leto 2004. Dejstvo je, da preprosto tega sistema ni bilo vgrajenega v sistem
               proračunskih odhodkov v ta namen. Načeloma sicer velja, da proračunske odhodke plača
               tisti organ, ki jih je povzročil. V tem primeru nesporno so to pravosodni organi
               oziroma tožilstvo. Res je tudi, da je tožilstvo en del tega plačalo. Po mojih
               informacijah je tudi vrhovno sodišče posebej iz proračuna dobilo sredstva v ta namen
               in je izrazilo neko pripravljenost, da bi en del teh sredstev tudi pokrilo. Ne glede
               na to, v vladi iščemo možnosti, da bi en del teh stroškov, ki jih je občina Slovenska
               Bistrica imela v zvezi s tem izkopom, poravnali. Kolikor vem, tudi neki ustrezni
               dogovori v to smer že tečejo, zlasti s pomočjo vladne komisije, ki jo vodi gospod
               Peršin.</p>
               <p>Če se prav spomnim, najbrž boste vi, gospod Jerovšek, to bolje vedeli, ker ste menda
               bili na tam sestanku zraven, je bilo dogovorjeno, da se v vladi pač s strani
               tožilstva predvsem pa s strani te komisije pošlje ponovno priporočilo o
               sofinanciranju oziroma pokritju računa Slovenski Bistrici v višini 11 milijonov. Tega
               priporočila sicer še ni, ampak mi ne čakamo na to priporočilo, seveda bi bilo
               dobrodošlo, neodvisno od tega v vladi med pristojnimi ministrstvi, zlasti ministrstva
               za delo, pravosodje in notranje zadeve iščejo rešitve, kako ob proračunu, kakršen je,
               ob postavkah, ki so v proračunu opredeljene, izvršiti ta del ločila. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, izvolite.</p>
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Z odgovorom seveda ne morem biti zadovoljen. Namreč, S floskulami iščemo, kako dolgo
               boste še iskali?Kako dolgo boste kazali slovenski javnosti to farso, da ste neko
               izjavo podpisali, da ste sprejeli nek zakon, hkrati pa tega zakona ne izvršujete? Ali
               bo tudi za ta zakon veljalo, kot je doktorina ministra Kopača, da v nekaterih zakonov
               ni potrebno izvrševati?</p>
               <p>Ali ni zanimivo in indikativno, da vedno, ko nastane neka obveznost plačila po
               zakonu, ki ni univerzalna za celotno Slovenijo, ampak se nanaša na nek obroben del
               Slovenije, recimo v tem slučaju Slovensko Bistrico ali če bi bilo na Koroškem,
               Prekmurju ali, ne vem, Brkinih, bi bilo to isto, potem vlada tega ne izvršuje, hkrati
               pa ima vedno dovolj denarja, da plača milijardne nagrade, ki so koruptivne, so
               protizakonite. Zakaj pa tistih sredstev ne plasirate v to? Vsa slovenska grobišča bi
               že imela obeležja in slovenski narod bi bil manj sprt. Greste se farso. In prosim, da
               čim prej poravnate svoje obveznosti, in ne več izgovorov na izgovore. Hvala lepa.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Jerovšek, preden dam besedo gospodu Bandlju, prizadeli ste čast
               ministra Janeza Kopača z izjavo, da je doktrina Janeza Kopača taka, ki narekuje, da
               se zakonov ne spoštuje, in pričakujem, da mu izrečete opravičilo.</p>
               <p>Besedo dajem generalnemu sekretarju, da poda odgovor. Izvolite.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>No, saj sem se hotel ravno na ta del izjave navezati. Za vlado dejansko ne velja nič
               drugega kot predpisi in veljavni proračun. In ravno zaradi tega, ker v nobenem
               predpisu ni naložena direktna obveznost vladi ali pa kateremukoli ministrstvu, da
               poravna te stroške izkopa občini Slovenska Bistrica, moramo najti ustrezno rešitev,
               ki bo sistemsko sprejemljiva in ki bo zakonita. In to iščemo. Zato lahko zavrnem tudi
               vse ostale insinuacije v zvezi s tem, da so tudi vsa vprašanja pietete, politizacije
               tega vprašanja in tako naprej - gre za čisto preprosto strokovno finančno vprašanje,
               ki pa ni enostavno v svoji rešitvi. Hvala lepa.</p>
            </sp>
            <sp who="SDZ3:PavliničKrebsIrma">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Če se želite, gospod Jerovšek, opravičiti, prosim.</p> 
            </sp>
            <sp who="SDZ3:JerovšekJožef">

               <speaker>JOŽEF JEROVŠEK:</speaker>

               <p>Ja, če je ministra Kopača to prizadelo, se mu seveda opravičujem. Prosim, da se tudi
               on opraviči tistim, ki jim je rekel na Štajerskem, da v Mariboru ni pametnih ljudi,
               in tistim, ki jim je rekel, da se ta zakon ne bo izvrševal. Takrat je pa ljudi na
               Štajerskem izredno prizadelo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospod Jerovšek, prosim, nihče, ki mu predsedujoči ne da besede, je ne more imeti.
               Tudi gospoda ministra prosim, da spoštuje poslovnik. Gospod Jerovšek se je opravičil.
               Mislim, da je opravičilo imelo svoje mesto in s tem tudi izjava ne more biti sprejeta
               taka, kot jo je podal.</p>
               <p>Zdaj bo ministru za finance in ministru za okolje, prostor in energijo poslansko
               vprašanje postavil gospod Leopold Grošelj. Izvolite.</p>
            </sp>
            <sp who="SDZ3:GrošeljLeopold">

               <speaker>LEOPOLD GROŠELJ:</speaker>

               <p>Gospa podpredsednica, hvala lepa za besedo. Spoštovani ministri, kolegice in kolegi!
               Vprašanje postavljam v zvezi s težkim finančnim problemom v občini Radeče. Iz naslova
               zaračunanega nadomestila za stavbno zemljišče hidroelektrarni Vrhovo mora namreč
               občina vrniti 178 milijonov SIT, kar predstavlja več kot polovico primerne porabe
               občine Radeče v letu 2003. Gre za zadevo, ki se vleče že nekaj časa in jo je sedanje
               občinsko vodstvo nasledilo. Dosedanji razgovori novega vodstva občine na ministrstvu
               za okolje, prostor in energijo ter na ministrstvu za finance pa ne gredo v smeri
               pripravljenosti za iskanje možne skupne rešitve, kar praktično postavlja občino
               Radeče pred finančni zlom.</p>
               <p>V letu 1993 je začela z obratovanjem hidroelektrarna Vrhovo, ki se je gradila od leta
               1986. V letu 1995 je bila ustanovljena nova občina Radeče. Zaradi prevzema dela
               obveznosti iz naslova nedokončanih del in vzdrževanja zgrajenih komunalnih objektov
               kot posledice gradnje hidroelektrarne Vrhovo si je morala zagotoviti tudi stalen vir
               sredstev. Ker se uredba o podelitvi koncesije za hidroelektrarno Vrhovo ni
               uresničevala, je občina sprejela odlok, s katerim je Savske elektrarne Ljubljana
               zavezala za plačevanje prispevka za stavbno zemljišče za celotno zajezitev
               hidroelektrarne Vrhovo. Za leta 1996, 1997 in 1998 je bil prispevek v različnih
               višinah tudi zaračunan. Savske elektrarne Ljubljana so takšnemu načinu nasprotovale
               in s pravnimi sredstvi izpodbijale zaračunane zneske. Država in njene institucije pa
               so ves čas modro stale ob strani, čeprav bi po uredbi morale podeliti koncesijo.
               Sodba ustavnega sodišča iz 28. oktobra 1999 je občino in državo napotila na urejanje
               zadeve s koncesijo in ne z nadomestilom za stavbno zemljišče. Pri tem je ustavno
               sodišče poskušalo zaščititi interes občine Radeče z razveljavitvijo občinskega
               odloka, ki je predpisoval zaračunavanje stavbnega zemljišča in ne za odpravo. Davčna
               uprava pa je pri oblikovanju končne odločbe upoštevala zakon o ustavnem sodišču, ki
               določa, da se pri odločitvi upoštevajo predpisi, ki veljajo na dan dokončne
               odločitve. Zaradi pritožb so se pri dokončni odločitvi upoštevali predpisi iz leta
               2000, ko je občinski odloko plačevanju stavbnega zemljišča že bil razveljavljen s
               sodbo ustavnega sodišča. Zaradi uveljavljenega principa zamudnih obresti se je
               glavnica 92 milijonov SIT navkljub vračilu 26 milijonov SIT povečala na dolg 180
               milijonov SIT, ki jih občina Radeče mora vrniti Savskim elektrarnam Ljubljana.
               Sprašujem ministrstvo za okolje, prostor in energijo in ministrstvo za finance
               naslednje. Zakaj takšen odnos do problema občine Radeče ter kako nameravate pomagati
               razrešiti nastalo situacijo, saj je v veliki meri posledica neuresničevanja sprejetih
               predpisov ministrstva za okolje, prostor in energijo in predvsem ministrstva za
               gospodarstvo? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Najprej dajem besedo za odgovor ministru za okolje, prostor in energijo,
               magistru Janez Kopaču. Izvolite.</p>
            </sp>
            <sp who="SDZ3:KopačJanez">

               <speaker>MAG. JANEZ KOPAČ:</speaker>

               <p>Hvala za besedo. Spoštovana gospa podpredsednica, spoštovani poslanec gospod
               Grošelj. Dejstvo je, da so težave, ki ste jih omenili, posledica dejstva, da so šle
               Savske elektrarne kot podjetje v tožbo in se je zaradi uveljavljenega načela zamudnih
               obresti glavnica 92 milijonov tolarjev, kot ste omenili, povečala na 178 milijonov
               tolarjev. Ni pa točno, da so Savske elektrarne zaradi odločbe ustavnega sodišča
               prenehale plačevati nadomestilo za uporabo stavbnega zemljišča. Savske elektrarne
               plačujejo še vedno nadomestilo za uporabo stavbnega zemljišča, vendar samo za tisti
               del zemljišč, za katere je zaračunavanje takega nadomestila zakonito.Občina Radeče je
               namreč zaračunavala to tudi od vodnih zemljišč oziroma od zemljišč pod akumulacijo
               hidroelektrarne Vrhovo Savske elektrarne so se seveda pritožile na ustavno sodišče.
               Niso tožile občine, ampak so se pritožile na ustavno sodišče. Ustavno sodišče jim je
               dalo prav in zato je pač ta dolg občine posledica odločbe ustavnega sodišča. To pa je
               vplivalo na odločbo davčne uprave, s katero je bilo odmerjeno previsoko nadomestilo.
               Skratka, med Savskimi elektrarnami in občino ni nobenega spora. Gre za dolg občine,
               ki je ugotovljen kot posledica odločbe ustavnega sodišča. Mi smo poskušali ta problem
               razreševati. Organizirali smo sestanek z županom občine Radeče in smo tam tudi
               predlagali oziroma razmišljali o možni rešitvi. Predlagali smo, da se prouči možnost
               obročnega odplačila dolga, ki naj bi se odplačeval v celotnem obdobju plačevanja
               koncesije, to je 50 let, kar bi predstavljalo nižji izpad prihodka za občino
               približno 3 milijone tolarjev na leto. To bi bilo znosno. Ampak, če bi želeli
               reševati situacijo na ta način, bi na to morala pristati davčna uprava. Davčna uprava
               pa, po nam znanih podatkih, mislim, da bo v nadaljevanju povedal to tudi minister za
               finance, na kaj takega ne more pristati. V resnici nima nobenega zakonskega
               pooblastila, da bi ravnala drugače, kot ravna, in to je, da terja občino za ta
               nezakonito zaračunan znesek. Obstoječi predpisi ne omogočajo, da bi s kakršnokoli
               dobro voljo ta problem razrešili na način, da se občini ta dolg zmanjša, odpiše,
               preloži ali kaj tretjega. Če bi želeli karkoli drugega, bi za to potrebovali poseben
               zakon, ki bi ga sprejel parlament samo na temo, dolga občine Radeče. Po našem
               razumevanju je to tako, sicer pa mislim, da bo še nekaj pojasnil dal minister za
               finance.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Predajem besedo ministru za finance, dr. Dušanu Mramorju. Izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa. Saj pravzaprav ni dosti za dodati. Mi smo dejansko poskušali reševati ta
               problem, bili smo tudi pobudnik v lanskem letu sestanka s predstavniki, kot je že
               omenil minister, vlade, občine, savskih elektrarn, in usklajevalnih sestankov. Zadnji
               je bil 27.1. Prišli smo do teh sklepov, ki jih je povedal minister, da enostavno ni
               zakonskih možnosti, da bi davčna uprava dopustila tak način odplačevanja, ker je
               treba davke odplačati v enkratnem znesku. Potem smo iskali tudi še te možnosti v
               okviru zadolževanja občine, da bi se občina zadolžila in potem odplačevala dolg iz
               koncesnine in v enkratnem znesku poplačala. Vendar je tudi tukaj problem, ker je
               tudiomejitev, koliko se lahko zadolžuje občina. Dejansko je edina rešitev ta, ki jo
               je navedel minister za okolje in prostor. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite dopolnitev odgovora. Gospod Grošelj izvolite.</p>
            </sp>
            <sp who="SDZ3:GrošeljLeopold">

               <speaker>LEOPOLD GROŠELJ:</speaker>

               <p>Hvala lepa za besedo. Res je tudi to, da je DURS na pritožbo Savskih elektrarn
               odločbo oziroma pritožbo zavrnil kot neutemeljeno in da jo je šele potem po odločbi
               ustavnega sodišča odpravil z veljavnostjo nazaj. To se pravi, da je že tukaj DURS
               kršil svoje predpise in to je nedvomno.</p>
               <p>Drugo, rad bi tudi omenil, da v letu 2000, ko je državni zbor 23.6.2000 sprejel
               zakon o podelitvi koncesije za izkoriščanje vodnega potenciala na spodnji Savi in s
               temi določbami in zakoni je bil določen trimesečni rok za podelitev koncesije in še
               šestmesečni rok za podpis koncesijske pogodbe in seveda, lahko skupaj ugotovimo, da
               tudi ti roki niso bili spoštovani. Koncesija je bila podeljena Savskim elektrarnam
               Ljubljana v novembru 2000. Se pravi, več kot s štirimesečno zamudo. Koncesijska
               pogodba pa je bila podpisana šele julija 2002, to se pravi dve leti po sprejetju
               zakonov o objektu Vrhovo. K podpisu pa občina Radeče ni bila povabljena, ker so bile
               podpisnice oziroma župani občin Sevnice, Krško in Brežice. Tudi na ta način je bila
               občina Radeče ponovno oškodovana za cca.37 in pol milijonov SIT <gap n="..."/> koncesnine. Tudi
               dokument, ki ga tudi ministrstvo za okolje zelo dobro pozna, se tukaj vidi, da ni
               tukaj sporno, preko <gap n="..."/><stage xml:id="Redna-28-2003-07-09.stage19">/Nerazumljivo./</stage><gap n="..."/> ki nedvomno spada v last občine Brežice.
               Sama hidroelektrarna Vrhovo, ki pa je bila zgrajena, to se pa nedvomno kaže, je bila
               zgrajena na zemljišču Vrhovo. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želi kdo od ministrov mogoče še kaj pojasniti? <stage xml:id="Redna-28-2003-07-09.stage20">(Ne.)</stage> Hvala lepa. Ministru
               za finance bo postavil poslansko vprašanje dr. Andrej Bajuk. Izvolite.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala za besedo. Spoštovani vztrajajoči člani vlade, gospa ministrica in gospodje
               ministri! Spoštovani gospod minister Mramor!</p>
               <p>Še kot profesor ste v študijah, ki ste jih delali za vlado, ugotovili, da SOD in KAD
               nimata ustreznih pravil za opravljanje oziroma poslovanje s kapitalskimi deleži v
               velikosti 20% kapitala nekdanjih družbenih podjetij. Ugotovili ste, da bi morala za
               ti dve kapitalski družbi veljati enaka pravila kot za investicijske sklade. Stanje na
               tem področju je danes, po pol leta, odkar ste kot finančni minister odgovorni med
               drugim tudi zato področje, na žalost še vedno tako, kot je bilo pred vašim prihodom.</p>
               <p>Danes želim,da mi kot finančni minister in član vlade odgovorite na drug vidik
               upravljanja s kapitalskimi deleži SOD-a in KAD-a, in sicer po kakšnih navodilih ali
               pravilih vlade, na primer gospod Lenič ali gospod Kušar ravnata ko se odločita za
               odprodajo skupaj nad 70% lastniškega deleža v tovarni Paloma Sladki vrh.</p>
               <p>Zanima nas, ali sta gospoda Lenič in Kušar dolžna spoštovati pri tem tudi kakšno
               strategijo razvoja papirne in celulozne industrije na Slovenskem, torej za
               gospodarsko dejavnost, za katero je znano, da nam prinaša relativno visoko dodano
               vrednost.</p>
               <p>In drugo vprašanje. Po naših informacijah sta v začetku tega leta KAD in SOD
               naročila cenitev Palome za prodajo pooblaščeni cenilki, ki je tudi predsednica
               nadzornega sveta Paloma.</p>
               <p>Zato bi bil zelo vesel tudi vašega odgovora na podvprašanje: Ali ugotovitev, da
               predsednica nadzornega sveta Palome opravlja tudi vrednotenje tega podjetja, ustreza
               kriterijem odvisnosti povezanih oseb pri tem strokovnem poslu, ki ste ga pri nas v
               veliki meri kot profesor pomagali razviti ravno vi?</p>
               <p>Po drugi strani pa bi delavci v tovarni Paloma bili še bolj veseli odgovora na drugo
               podvprašanje: Koliko zaposlenih v Palomi bi lahko imelo po vašem mnenju plačo po
               individualni pogodbi? 5 ali 10 vodilnih menedžerjev ali morda celo okoli 30? Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala. Minister za finance, dr. Dušan Mramor, izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa za vprašanje. Drži, da smo v tej raziskavi ugotovili, da bi morala SOD in
               KAD biti po enakim nadzorom, kot so drugi udeleženci trga kapitala. V tej smeri se
               tudi pripravlja sedaj preoblikovanje KAD-a. Za SOD seveda so pravila poslovanja in
               tudi cilji, ki jih imajo nekoliko drugačni, ker SOD ima samo en, in ta je temeljni,
               cilj, da iz prodaje tega svojega premoženja pridobi čim večji izplen, ki ga potem
               uporabi za poplačilo obveznosti denacionalizacijskih obveznosti.</p>
               <p>Kako upravljata s svojimi deleži? Imata seveda določeno strukturo nadzora, imata
               tudi svoje politike upravljanja s premoženjem in prodaje. Za SOD velja, da imajo v
               statutu, internih pravilnikih, letnem poslovnem načrtu so opredeljeni ti podrobnejši
               kriteriji poslovanja in upravljanja s premoženjem, s ciljem, da se maksimirajo, kot
               sem rekel, koristi za upravičence do različnih vrst odškodnin, da se iz tega
               obstoječega premoženja, ki ga v 70% še vedno predstavljajo kapitalske naložbe,
               zagotovi čim več teh denarnih sredstev za pokrivanje zakonskih obveznosti. Ti akti,
               interni pravilnik, letni in poslovni načrt, so oblikovani in potem tudi sprejeti na
               njihovih organih upravljanja, to je d.d., je organizirana kot delniška družba,
               organizacija temelji tudi na določilih matičnega zakona in tako naprej. Njihova
               politika upravljanja s premoženjem je določena skozi te njihove organe.</p>
               <p>Za KAD velja podobno. KAD je ravno tako organiziran kot delniška družba, se pravi,
               posluje v skladu z zakonom o gospodarskih družbah, glede na njegove široke
               dejavnosti, ki jih ima, se pravi, ne samo tisto, kar je upravljanje premoženja, ki je
               bilo pridobljeno iz lastninjenja, ampak potem tudi še na podlagi zakona o prvem
               pokojninskem skladu, in premoženje, ki ga je dobil s tem zakonom, ter od leta 2001 še
               sklad obveznega dodatnega pokojninskega zavarovanja in sklad vzajemnega dodatnega
               pokojninskega zavarovanja. Na tem področju se sedaj pripravljajo spremembe, da bi se
               dejansko ločilo tisto, kar je iz lastninjenja teh 10% premoženja podjetij, ki so šla
               v lastninjenje, in tisto, kar se nanaša na upravljanje s skladi, se pravi, s PPS, s
               skladom obveznega dodatnega pokojninskega zavarovanja in vzajemnega dodatnega
               pokojninskega zavarovanja. Ta del bi se upravljal tako, kot se upravlja v skladu z
               zakonom o investicijskih družbah. Tako bo tu do sprememb prišlo. Te aktivnosti
               tečejo. Razdelitev KAD-a v ta dva dela, ki bi bila različno upravljana, bo tudi
               izvedena.</p>
               <p>V zvezi s primerom Paloma moram priznati, da ga ne poznam, ker z njim upravljajo na
               KAD-u, kot ste omenili. Pri tem KAD ne sledi ciljem razvoja te dejavnosti. Tudi KAD
               ima svoje obveznosti - primarno upravlja s premoženjem in širši strateški cilji niso
               njegova osnovna dejavnost. Sicer pa bi lahko pridobili informacije, če želite, za ta
               primer. Tudi ne poznam zadev v zvezi s tem, kdo je cenitev opravil. Če je vaša
               trditev pravilna, seveda ne gre za neodvisno osebo. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dr. Bajuk, želite dopolnitev odgovora? Izvolite.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa, gospod minister, za vaše odgovore. Očitno KAD in SOD nimata od lastnika
               ali tistega, ki dejansko te pravice mora uveljaviti, in to je slovenska vlada, nimata
               nekih konkretnih napotil glede razvoja papirno-predelovalne industrije na Slovenskem.
               To pa je velika skrb, ker se nam lahko na tem področju zgodi to, kar se že dogaja v
               celulozni industriji. Znano je, da tovarna celuloze in papirja v Krškem - tako
               pravijo poznavalci - bo zelo kmalu ugasnila svojo celulozno proizvodnjo, kersedanji
               češki lastniki, niti prvi češki lastniki, namreč ne izpolnjujejo pogodbe, sklenjene z
               vlado ob nakupu te tovarne, ki je zdaj v stečaju. Nimajo interesa, da bi vložili cca
               milijardo evrov v nove celulozne zmogljivosti. Slovenija je pa dežela gozdov 53% naše
               zemlje so gozdovi, pa ne vemo ali naša vlada ne ve, kje bo lahko v bližnji
               prihodnosti predelovala odpadke od čiščenja vseh teh gozdov. Ali se res tega ne
               zavedamo?</p>
               <p>Kaj bi pa mi pričakovali? Pričakovali bi, da bi se vlada v imenu vseh državljank in
               državljanov jasno zavzela in odprla možnost, da bi podjetje Paloma nastopilo na
               organiziranem trgu. Gospod minister, ali se ne strinjate z menoj, da bi lahko prišlo
               do izdaje novih delnic - zakaj pa ne?! - na našem kapitalskem trgu? Seveda je tudi
               možen nek strateški partner, tujec, ki bi se za takšen razvoj resnično zavzel.</p>
               <p>Zakaj slovenska vlada na tem področju, ki je za našo skupno prihodnost tako pomemben,
               nima jasne strategije? Jaz sem prepričan, da če bi Paloma nastopila na slovenski
               borzi, bi gospod Veselinovič bil zelo vesel. Pa ne zato, zaradi njegovega priimka,
               ker končno moramo le na tem delati, da bomo sivi trg odpravili in ni boljšega načina,
               kot je ta. Hvala lepa. Druge poti ne poznam, morda jo vi.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite gospod minister mogoče besedo? Izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Jaz še enkrat poudarjam, da ne poznam tega primera in da v tem primeru bomo pisno
               odgovorili.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Proceduralen predlog, doktor Bajuk, izvolite.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Hvala lepa. Podobno vprašanje sem tudi postavil gospodu predsedniku vlade in nimam
               še odgovora. Odgovorov ni, ker dejansko strategije tudi ni. Zato mislim, da je nujno
               potrebno, da ta državni zbor opravi razpravo o tem vprašanju, tudi o konkretnem
               vprašanju, kaj se dogaja v tako pomembnem podjetju na Slovenskem, kot je Paloma, v
               katerem je slovenska vlada že vložila v letu 2000 skoraj 2 milijardi tolarjev v
               dokapitalizacijo. Mislim, da je nujno potrebno, da se ta razprava v tem državnem
               zboru opravi in to čimprej. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Imamo predlog poslanca, doktorja Andreja Bajuka, da državni zbor na
               naslednji seji opravi razpravo o odgovoru ministra za finance na njegovo poslanske
               vprašanje. Doktor Bajuk, vaše poslansko vprašanje se je nanašalo na upravljanje s
               kapitalskimi deleži kapitalske družbe in slovenske odškodninske družbe, ne pa na
               Palomo.</p>
            </sp>
            <sp who="SDZ3:BajukAndrej">

               <speaker>DR. ANDREJ BAJUK:</speaker>

               <p>Tako je in lahko pregledate magnetogram. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>V zvezi s tem bo državni zbor odločil na jutrišnjem nadaljevanju seje zbora, da bi
               se opravila razprava o odgovoru ministra za finance na vaše zastavljeno poslansko
               vprašanje.</p>
               <p>Ministru za delo, družino in socialne zadeve bo postavil poslansko vprašanje gospod
               Rudolf Petan. Izvolite.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo, gospa podpredsednica. Spoštovani predstavniki vlade in
               predstavnica! Kolegice in kolegi! Pred kratkim smo dobili poročilo varuha človekovih
               pravic in malce zgroženo sem se ustavil pri poglavju otrokove pravice. V tem poglavju
               varuh piše oziroma je zapisano, da je osnovni pristop varuha korist otroka in v
               nadaljevanju pravi, <q>"ob obravnavanju pobud in spremljanju na področju otrokovih
               pravic opažamo nepravilnosti, ki izhajajo tako iz obstoječe prakse, kot tudi iz
               domače zakonodaje, ki je marsikdaj tudi v nasprotju z ustavo. Ustava obravnava otroka
               kot neodvisen in samostojen pravni subjekt, medtem ko naša zakonodaja izhaja iz
               stališča, da je otrok predvsem objekt varstva"</q>.</p>
               <p>In kaj to pomeni v praksi? Konkreten primer. 14 letni otrok je poiskal pomoč pri
               varuhu, pove, da je trenutno v kriznem centru, da pa ga center za socialno delo želi
               strpati v zavod, sam otrok pa želi k rejniški družini. Odgovor centra za socialno
               delo je bil, da pride v poštev le zavod, pa še to le z naslednjim šolskim letom.
               Kljub urgenci, in to večkratni, varuha je ugotovljeno, da so postopki na centru za
               socialno delo zelo počasni. Otrok je povedal, da se počuti kot vreča krompirja, ki jo
               lahko prestavljajo kamorkoli in komurkoli se zljubi. Na vprašanje glede možnosti
               nastanitve v rejniško družino je center za socialno delo, v tem primeru
               Ljubljana-Bežigrad, pojasnil, da ne najdejo ustrezne rejniške družine. Otrok si je
               rejniško družino našel kasneje kar sam. Kljub temu je center za socialno delo ponovno
               zavlačeval postopek rejništva in je bilo ponovno potrebno posredovanje varuha.</p>
               <p>Zato sprašujem: Kako je mogoče, da nek center, ni važno, kje, za socialno delo
               obravnava otroke kot objekt institucije, lahko rečemo, kar lastništvo birokratov?</p>
               <p>To ni osamljen primer v tem poročilu. Takšnih in podobnih primerov je več. Toliko
               lepih besed imamo o pravicah državljanov, še posebej o pravicah otrok, kar je prav.
               Pri pravicah smo še posebej občutljivi do tistih, ki so delali odkrito proti državi
               Republiki Sloveniji - tu mislim na tako imenovane <q>"izbrisane"</q>. Tu pa gre za otroke,
               pa ravnamo tako birokratsko.</p>
               <p>Sprašujem ministra: Kako je mogoče, da imamo, tako kot govorimo, najboljšo
               zakonodajo na tem področju, saj izgleda, da res lahko samo govorimo, imamo pa
               institucije, ki se obnašajo birokratsko in otroke obravnavajo tako, kot je ta otrok
               dejal, kot vreče krompirja? Kako je sploh mogoče, da imamo takšne institucije, ki se
               do otrok obnašajo tako birokratsko?</p>
               <p>Moje vprašanje je konkretno, gospod minister: Kaj boste storili glede takšnih in
               podobnih kršitev človekovih pravic, konkretno pravic otrok? Za odgovor se vam
               zahvaljujem.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Minister dr. Vlado Dimovski, izvolite.</p>
            </sp>
            <sp who="SDZ3:DimovskiVlado">

               <speaker>DR. VLADO DIMOVSKI:</speaker>

               <p>Hvala lepa. Spoštovani poslanec, hvala za vaše vprašanje. Tudi meni je žal, da je do
               takega primera prišlo. V vsakem primeru, če se je tudi otrok tako počutil, mi je
               seveda še bolj žal.</p>
               <p>Dejstvo je, da se to ne bi smelo dogajati. V vsakem primeru je osnovno stališče, ki
               ga zagovarjamo pri vseh zakonskih spremembah, nedvomno v korist otroka. Ne glede na
               to, da se v posameznih primerih lahko to ne dogaja, kot je bilo v primeru, ki ste ga
               tu opisali in kije in bo deležen naše posebne pozornosti.</p>
               <p>Naj na tem mestu povem, da je odgovor na vaše vprašanje lahko večplasten. Po eni
               strani je eno temeljnih vprašanj, na kakšen način v zakonu in zakonsko zaščititi
               pravice otroka. Drugo je, kaj bomo storili na tem in drugih področjih, ki govorijo o
               zaščiti pravic otroka. In tretje je, kako bomo pravzaprav to osnovno pravico zaščite
               otrokovih pravic udejanjili tudi v praksi. Pa naj poskušam ta odgovor na kratko
               strukturirati.</p>
               <p>Prvo, kar se tiče zakonskih opredelitev. Kot sami veste, na področju družinske
               zakonodaje je bilo v zadnjih letih storjenih nekaj korakov. Verjetno ne vsi in ne v
               zadostni meri. Vsekakor je naša zelo pomembna usmeritev, da v zakonu o zakonski zvezi
               in družinskih razmerjih uredimo koristi in odločanje o stikih z otroki. Pri tem je
               pomembno, da izhajamo iz te osnovne paradigme in da pravzaprav to vlogo namesto
               centrov za socialno delo prevzamejo sodišča. Tak zakonski tekst je pripravljen, je v
               medsektorskem usklajevanju in bo zelo kmalu tudi v poslanskih klopeh. Gre torej za
               to, da centri za socialno delo ne odločajo več o teh stikih, ampak da je to preneseno
               na sodišča, kar se nam zdi, da je tudi ustrezna evropska praksa. Centri za socialno
               delo pa prevzamejo bolj funkcijo mediacije in svetovanj, saj se v zadnjem času
               pojavlja čedalje več staršev, ki želijo otroka dobiti na tak ali drugačen način.</p>
               <p>Drugo, kar se tiče zakonske ureditve rejniške dejavnosti. Pred kratkim je ta
               parlament sprejel zakon o rejniški dejavnosti in na nek način postavil osnovo za
               izvajanje te dejavnosti tudi na Slovenskem, ki ima pa sicer zelo dolgo tradicijo. V
               tem konkretnem primeru, kot ste ga navedli, je prišlo do rešitve rejniško družino. To
               je za nas tudi zelo pomembno, ker sicer tudi v Sloveniji okoli 1000 otrok najde
               rešitev pri rejniških družinah in je to instrument, ki je zelo pomemben.</p>
               <p>Drugo, kar bi rad povedal, je, da pripravljamo nacionalni program, o čemer sem že
               prej nekaj govoril, nacionalni program za otroka, ki bo vzpostavil tudi tisto, kar
               varuh človekovih pravic navaja, in sicer je to funkcija zastopanja otrokovih pravic
               in otroka. Velikokrat otrok nima možnosti, da sam neposredno ali pa preko svojega
               zastopnika uveljavi določeno svojo pravico. Moram reči, da tukaj je naše stališče, da
               je otroka potrebno poslušati. Pri tem je velikokrat potrebno, da bi imel tudi neko
               strokovno podporo pri tem. Ravno v tej smeri gredo tudi naša prizadevanja, da bi
               imeli nekoga oziroma da bi razvili to funkcijo zastopanja otroka in otrokovih pravic.</p>
               <p>In tretje, kar se izvajanja tiče, udejanjanje te otrokove pravice in otrokovih
               zagovornikov so tako imenovani izvajalske organizacije, to se pravi centri za
               socialno delo. Centri za socialno delo tudi naredijo napake in napako in zaradi tega
               smo mi že v lanskem letu pristopili k nekemu nadzornemu organu. Ustanovili smo namreč
               nadzorni organ znotraj ministrstva, ki poskuša s pregledom upravnih, strokovnih in
               drugih postopkov ugotoviti nepravilnosti in jih seveda odpravljati. Z novim zakonom
               oziroma s spremembo zakona o socialni varnosti, socialnem varstvu pa želimo iti še
               korak dlje, in sicer ustanoviti socialno inšpekcijo. To je službo, ki bo strokovno in
               upravno nadzirala postopke predvsem v centrih za socialno delo in jih poskušala
               neposredno odpravljati. To je zapisano tudi v nacionalnem programu socialnega varstva
               do leta 2005 in je ena od naših nalog. Jaz upam, da bo z novo spremembo zakona o
               socialnem varstvu prišlo tudi do tega.</p>
               <p>V vsakem primeru je pa pomembno, da tudi na tem mestu še enkrat povem, če se določen
               primer pripeti, je ministrstvo vedno tisto, ki odredi tak ali drugačen nadzor,
               strokovni ali upraven, in potem v zaščito otrokovih pravic poskuša delovati tako, da
               te probleme odpravlja in seveda vzpostavi stanje, ki je za otroka najbolj optimalno.
           </p>
            </sp>
            <sp who="SDZ3:PavliničKrebsIrma">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Želite dopolnitev odgovora? Gospod Petan,
            izvolite. </p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala za besedo. Jaz se zahvaljujem ministru za ta odgovor, če ravno nisem z njim
               zadovoljen. Dejstvo je, da zakonodajo verjetno bo potrebno spremeniti. To se strinjam
               in to podpiram. Da pa nobena zakonodaja ne pomaga, če organi, ki delajo v tem
               sistemu, bodo še kar naprej birokratski in nečloveški, če ne bodo imeli človeškega
               pristopa, če bodo v tem primeru otroka obravnavali kot nek objekt varstva.</p>
               <p>V dokumentu, ki ste mi ga tudi prej izročili, sem na hitro prebral, da tudi
               obravnavate inšpekcijo, kar mislim, da je dobro. Vendar pa, če inšpekcija ne bo tudi
               obravnavala teh primerov, ki jih je konkretno navedel varuh človekovih pravic, in se
               pogovorila z izvajalci in iskala pri njih odgovore in skušala izboljšati njihovega
               dela, potem tudi nova zakonodaja nam vsem skupaj ne bo prav nič pomagala, ker bomo še
               vedno obravnavali otroke kot statistični objekt v delu, ki ga opravljamo.</p>
               <p>Z odgovorom bom zadovoljen takrat, če bo v ravnanju z otroki prišlo do spremembe, če
               bomo v tem ravnanju bolj človeški, da ne bomo birokrati, ampak da bomo ljudje in da
               bomo odgovornost poiskali v institucijah. V tem primeru so to centri za socialno
               delo, ki svojega dela ne opravljajo tako, kot bi ga morali. To, kar je tu opisano, in
               to ne samo v tem primeru, dejansko se ti centri obnašajo kot slon v trgovini s
               porcelanom. Ljudje, še posebej otroci, pa so potrebni drugačnega obravnavanja. To je
               tisti človeški pristop, za katerega se boste, minister, glede na to, da odgovarjate
               za to področje, morali nekako bolj zavzeti in, če ne bo šlo drugače, se s temi ljudmi
               tudi pogovoriti.</p>
               <p>To, kar ste mi povedali, sem sicer zadovoljen, ampak moje zadovoljstvo bo pravo
               takrat, ko bodo ti problemi rešeni. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:PetanRudolf">

               <speaker>RUDOLF PETAN:</speaker>

               <p>Hvala lepa. Tukaj se seveda strinjam s tem, kar ste povedali, da je včasih preveč
               birokratskega dela, premalo pozornosti po ljudi.</p>
               <p>Naj povem samo to, da smo pristopili k programu, ki smo ga predlagali kot enega
               prioritetnih programov tudi do konca mandata, kar se tiče izvajanja dela na centrih
               za socialno delo, in sicer govorimo o modernizaciji centrov za socialno delo s petimi
               zelo konkretnimi točkami. Prva točka tega programa modernizacije centrov za socialno
               delo je postaviti ljudi v središče zanimanja in skrbi centra za socialno delo.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ministru za pravosodje bo poslansko vprašanje postavil gospod Dorijan
               Maršič. Izvolite.</p>
            </sp>
            <sp who="SDZ3:MaršičDorijan">

               <speaker>DORIJAN MARŠIČ:</speaker>

               <p>Hvala za besedo. Spoštovana ministrica, spoštovani ministri.</p>
               <p>Na 12. seji državnega zbora sem 22. januarja lanskega leta ministru za pravosodje
               postavil ustno vprašanje o reševanju problemov, ki jih povzroča dejstvo za približno
               5% površine mestne občine Koper. Zemljiške knjige še vedno ne vodi slovensko
               zemljiškoknjižno sodišče. Gre predvsem za katastrsko občino Pregara. Tako so
               državljanke in državljani obmejnega območja v slovenski Istri prisiljeni svoje
               zemljiškoknjižne zadeve reševati na zemljiškoknjižnem sodišču v drugi državi, in
               sicer v Buzetu v Republiki Hrvaški.</p>
               <p>To dejstvo 12 let po osamosvojitvi Republike Slovenije kaže na škandalozen odnos
               pristojnih organov Republike Slovenije do reševanja tega problema in čudno
               razumevanje izvrševanja suverenih pravic Republike Slovenije.</p>
               <p>Na postavljeno poslansko vprašanje sem sicer dobil formalni odgovor tedaj, za kar sem
               se tudi zahvalil. Kljub dodatnim poizvedovanjem v letu in pol sedim, da se reševanje
               tega problema ni premaknilo z mrtve točke.</p>
               <p>Ministra za pravosodje sprašujem: Zakaj se postopek nastavitve oziroma dopolnitve
               zemljiške knjige za to obmejno območje v slovenski Istri še ni začel in kdo je za to
               odgovoren?</p>
               <p>Kdaj se bo začel postopek nastavitve oziroma dopolnitve zemljiške knjige za to
               območje?</p>
               <p>Kako namerava ministrstvo sodelovati pri izbiranju podatkov v postopku nastavitve
               oziroma dopolnitve?</p>
               <p>Kakšne so pri tem naloge pristojnega zemljiškoknjižnega sodišča v Kopru, kakšni so
               roki za nastavitev oziroma dopolnitev, kako bo ministrstvo pomagalo sodišču pri tem
               postopku in kako ga bo nadziralo?</p>
               <p>Zakaj ministrstvo za pravosodje že nekaj let minimalizira ta problem, češ, saj gre le
               za manjše površine oziroma manjše število nepremičnin?</p>
               <p>Spoštovani minister, imam še dodatno vprašanje od tistega, ki se ga že pismeno
               poslal, in sicer: Kaj ministrstvo za pravosodje meni o številu sodnih zaostankov,
               razvidnih iz osmega rednega letnega poročila varuha človekovih pravic za leto 2002 na
               področju zemljiškoknjižnih zadev, kjer se kljub predpisanemu trimesečnemu roku za
               rešitev od prijema zadeve do odprave sklepa čaka leto dni?</p>
               <p>V okviru tega, pa bi dopolnil vprašanje, in sicer: Kaj ministrstvo za pravosodje meni
               o številu sodnih zaostankov, kjer je potrebno tako na sodiščih splošne pristojnosti
               kot tudi na specializiranih sodiščih še vedno čakati tri, štiri, pet let ali celo več
               let od vložitve tožbe do prvega naroka za glavno obravnavo? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Besedo dajem mag. Ivanu Bizjaku, izvolite.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>Gospa predsedujoča, spoštovane poslanke in poslanci. Najprej mogoče na kratko na to
               vprašanje, dodatno drugo, ki bi seveda zahtevalo verjetno precej dolg odgovor, je pa
               del tega odgovora vsebovan v številnih dokumentih, ki so bili v zadnjem času
               pripravljeni.</p>
               <p>Najprej ocena o stanju na zemljiškoknjižnih sodiščih. S tem stanjem dejansko nismo
               zadovoljni, vendar se izvajajo številne aktivnosti, zlasti projekt vrhovnega sodišča
               za informatizacijo zemljiške knjige, ki je med drugim prinesel tudi v lanskem letu
               prvič po daljšem času upad števila nerešenih zemljiškoknjižnih zadev. Res, da za
               majhen procent, vendar je to po naši oceni prvi znak pričakovanega izboljšanja
               stanja, ko bo zemljiška knjiga v večji meri informatizirana. Stopnja informatizacije
               zemljiške knjige je zdaj že okoli tri četrtine, in na sodiščih, kjer imajo največjo
               to stopnjo, tudi rešujejo veliko več zemljiškoknjižnih zadev, torej storilnost
               referentov se je bistveno povečala.</p>
               <p>O poročilu varuha bomo še razpravljali, tudi o navedbah, ki zadevajo stanje na
               sodiščih. Sam sem, ta del poročila že prebral. Tam je med drugim tudi navedba, da je
               bolj izjema, če se kakšne stvari na sodiščih rešujejo v rokih, določenih s sodnim
               redom. To seveda ne drži. Tukaj mislim, da je ta ocena preveč poslopšena. Položaj na
               sodiščih kaže tudi letna statistika za lansko leto in je takšen, da se stanje na
               področju pomembnejših zadev bistveno izboljšuje. Tudi stanje po členu sodnega reda,
               ki govori o sodnih zaostankih, se izboljšuje s stopnjo okoli 20% na leto. Tako lahko
               opazujemo v zadnjih dveh letih, ko se zaostanki tako vodijo, da je prišlo do
               bistvenega izboljšanja.</p>
               <p>Poseben problem je vprašanje zemljiške knjige, o čemer sem delno že govoril. Resen
               problem je tudi vprašanje izvršb, s katerim se pa tudi ministrstvo in pa tudi
               sodišča, ker je to v njihovi pristojnosti, izrecno ukvarjajo.</p>
               <p>Da mi ne bi zmanjkalo časa glede odgovora na prvo vprašanje, mi dovolite, da ne
               govorim naprej o stanju na sodiščih. Res je, postavili ste to vprašanje v začetku
               lanskega leta. Po preučitvi vprašanja smo ugotovili, da je možno problem odpraviti na
               dva načina, bodisi s prepisom podatkov iz hrvaške zemljiške knjige ali pa z
               nastavitvijo nove. Ministrstvo se je takrat odločilo za prvi postopek torej za
               prepis, ker smo ocenjevali, da bi to bilo hitreje in tudi ceneje. Takšen predlog sem
               izrazil hrvaški ministrici že v začetku marca lanskega leta ob najinem srečanju.
               Predlagal sem, da omogočijo prepis podatkov o nepremičninah iz katastrske občine
               Pregara iz zemljiške knjige, ki se vodi na Hrvaškem. Ta predlog je bil takrat načelno
               sprejet, s tem, da smo se dogovorili, da ga tudi pisno konkretiziramo. Tako sem tudi
               storil. Po daljšem času smo novembra lani dobili odgovor ministrice z načelnim
               zagotovilom, da bo dovoljen prepis podatkov iz hrvaške zemljiške knjige, vendar z
               dodatno zahtevo, da podrobno opredelimo oziroma posredujemo podatke o konkretnih
               zemljiškoknjižnih vložkih, češ, da hrvaško sodišče vodi celotno katastrsko občino v
               enem kosu, del te pa leži v Sloveniji.</p>
               <p>Ministrstvo je v sodelovanju z Okrajnim sodiščem v Kopru pripravilo vse potrebne
               katastrske podatke. Gre za precej obsežno delo. To je bilo v začetku februarja letos
               posredovano hrvaški strani. V tem času do danes smo večkrat ob različnih priložnostih
               urgirali odgovor, stališče hrvaške strani, vendar ga do danes, žal, nismo dobili.
               Tako bo to ena od tem pogovorov na srečanju s hrvaško ministrico, prvem po tistem iz
               marca lani, ki bo v petek ta teden. Hkrati naj še povem, da smo proučili, ali je tak
               problem še kje, in ugotovili, da je nekaj podobnega tudi na območju okrajnega sodišča
               Črnomelj, drugod pa ne. Torej računam, da bo po tem srečanju ta problem razjasnjen
               oziroma da bomo vsaj vedeli, ali lahko gremo po tej poti, če ne, bo edina možnost
               nastavitev nove zemljiške knjige.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Maršič, izvolite.</p>
            </sp>
            <sp who="SDZ3:MaršičDorijan">

               <speaker>DORIJAN MARŠIČ:</speaker>

               <p>Ponovno hvala za besedo. Spoštovani minister, zahvaljujem se vam za odgovor v zvezi z
               zemljiško knjigo, ki sem vam ga postavil kot prvega, vi pa ste odgovorili kot na
               drugo vprašanje. Upam, da boste s tem svojim delom tudi nadaljevali in boste predvsem
               pobudniki v tem, da pride čim prej do rešitve tega problema.</p>
               <p>Kar pa se tiče drugega vprašanja, ki sem ga postavil v zvezi s sodnimi zaostanki, pa
               tudi zato, ker ste sami potrdili, da bi bil verjetno potreben daljši odgovor na to
               temo, in tudi glede na dejstvo, ki ste ga predstavili tudi sami na tiskovni
               konferenci, glede sodne statistike za leto 2002, kjer je še vedno prek pol milijona
               nerešenih zadev, bi predlagal, da državni zbor Republike Slovenije na podlagi 246.
               člena poslovnika državnega zbora sklene, da bo na naslednji seji opravil razpravo o
               odgovoru. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, želite dopolniti svoj odgovor? Izvolite.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>Kot sem že prej rekel, bi o tem veljalo povedati precej stvari. Eno je navedba o
               500.000 nerešenih zadevah. 500.000 je letni pripad, 530, 540.000, več ali manj
               stabilen. Znotraj tega pripada gre za stvari, ki se tekoče rešujejo. Znotraj vseh
               slovenskih sodišč - gre za številna sodišča, vse več je takih, ki tekoče rešujejo
               zadeve - je nekaj brez dvoma takšnih, ki imajo probleme. Prej sem že omenil nekaj
               vrst zadev, pri katerih opažamo izrazite probleme, in tudi nekaj ukrepov, ki jih
               izvajamo v to smer. Skratka, gre za vprašanje, ki ga je treba razčlenjeno
               obravnavati. Gre tudi za dejstvo, prvič, da slovenska sodišča tekoči pripad
               obvladujejo; da je tam, kjer prihaja do večjih zaostankov, to posledica slabega
               stanja v preteklosti. Drugič, gre za očitno situacijo, da se stanje iz leta v leto
               vendarle izboljšuje, čeprav - to tudi tukaj povem, da ne bo kdo rekel, da povem samo
               eno plat - s sedanjim stanjem v celoti na vseh sodiščih še ne moremo biti zadovoljni.
               Torej je še veliko razlogov, da nadaljujemo vsa prizadevanja in jih celo
               intenziviramo. To je na kratko rečeno tista slika stanja v sodstvu. Skratka, stanje
               se izboljšuje, ni pa še tako, da bi bili lahko popolnoma zadovoljni, to lahko v tem
               okviru zdajle pač povem.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. O predlogu poslanca Dorijana Maršiča, da državni zbor na naslednji seji
               opravi razpravo o odgovoru ministra za pravosodje na njegovo poslansko vprašanje, bo
               državni zbor odločili na jutrišnjem nadaljevanju seje zbora v okviru glasovanj.</p>
               <p>Ministru za zdravje in ministru za finance bo poslansko vprašanje postavil mag.
               Janez Drobnič. Izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Hvala lepa za besedo. Lepo pozdravljeni, predstavniki, člani vlade, kolegice in
               kolegi! Državljani Slovenije smo dolgo let zbirali sredstva za onkološki inštitut. To
               je bilo na način: namesto venca na grob, namesto cvetja ali voščila ob nekih drugih
               priložnostih; skratka, namenjalo se je 20 ali 30 let za te namene denar in tudi
               zbiralo.</p>
               <p>Zanima me: Kje je sedaj ta denar, na katerem računu? Kam je poniknil, kdo ga je
               <q>"pobasal"</q>? Pred, enim mesecem približno smo obravnavali zakon o poroštvu za izgradnjo
               inštituta, zato ker pač na razpolago v proračunu, tako izjavljate, ni potrebnega
               denarja. Država gradi torej na kredit. Nenazadnje pa je tudi pri tistem referendumu o
               železnicah v obrazložitvi bilo zapisano, da bomo s privarčevanimi sredstvi na
               taračun, če ne bo referendum uspel, zgradili, ne vem, tri onkološke inštitute - ali
               šest celo, mi kolega pravi - pediatrično kliniko in še kaj. Prosim za odgovor: Kje je
               ta denar? Za kaj se porablja? Kdo ga ima, ali je morda v kakšni skrinjici, pa se je
               ključ izgubil? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Minister za zdravje, doktor Dušan Keber, izvolite.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Spoštovani gospod poslanec. Ko sem bil seznanjen z vašim vprašanjem, sem si seveda
               pridobil podatke za čas svojega mandata. Treba je povedati, da sredstva za onkološki
               inštitut, ki jih darujejo fizične in pravne osebe, se darujejo neposredno onkološkemu
               inštitutu kot pravni osebi. Ne nabirajo se na nobeni odpostavk vlade, ministrstva za
               zdravje in nobena od teh dveh institucij ne razpolaga in ne razporeja ta sredstva.
               Pridobili smo si pa zaradi občutka, koliko je teh sredstev v zadnjih dveh, treh
               letih, podatke, koliko je bilo tega denarja zbranega - seveda neposredno od
               onkološkega inštituta. V letu 2001: 9 milijonov, zaokrožujem, v letu 2002: 9
               milijonov, v letošnjem letu, v dosedanjem poteku 10 milijonov. To je bil nenamenski
               denar, ki se lahko uporabi za različne namene. Namenske donacije v tem času: v letu
               2001 1 milijon in pol, v letu 2002 15 milijonov, v letu 2003 10 milijonov. Ob tem je
               treba pa še dodati donacijo podjetja Mercator za zahtevno opremo v višini 84
               milijonov. Zbranima sredstva onkološki inštitut ves ta čas, v desetletju odlaganja,
               načrtovanja in tudi nekaj adaptacij, vključuje v obseg sredstev, ki jih tudi sicer
               ima za obnavljanje opreme, v delu, ki jih sam financira iz amortizacije. Drugih
               podatkov o tem denarju nimamo. Mi smo prepričani, da je v smislu skrbnega gospodarja
               onkološki inštitut ta denar uporabljal za obnovo iztrošene opreme, seveda pa lahko
               onkološki inštitut sam posreduje poročilo še za vsa leta. Vi ste omenili obdobje
               tridesetih let prejšnje države. Prav gotovo je tudi to poročilo možno dobiti in če
               želite, ga lahko tudi mi pridobimo.</p>
               <p>Vsekakor obsega vašega vprašanja v tej fazi nismo razumeli, da boste posegli na vse
               obdobje.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Ravno to sem želel dobiti, ker je to obdobje zelo dolgo in v tistem prejšnjem je
               bilo za izgradnjo novega onkološkega inštituta. To je pač resnica.</p>
               <p>Drugi del vprašanja pa se pravzaprav nanaša na to: Zakaj država svojih obveznosti iz
               proračuna ni zagotovila v primerni meri, zato da bi se ta sredstva, ki so jih
               podarili državljani, namenila za tisto, kar so podarjali? Ampak se je očitno
               pokrivalo tekoče stroške poslovanja, kar seveda hvala bogu, da je inštitut tekel,
               ampak na tak način se pačne da delati. To pomeni, da se je država pravzaprav umaknila
               z manjšim deležem, seveda na račun teh dajatev odnosno daril državljanov.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:KeberDušan">

               <speaker>DR. DUŠAN KEBER:</speaker>

               <p>Na kratko bi komentiral. Skoraj ne poznam države, ki zlasti v zdravstvenem sistemu
               ne potrebuje dodatnih virov iz znanih razlogov, o katerih velikokrat razpravljamo in
               o katerih bomo razpravljali tudi pri pripravljanju bodoče zakonodaje, in ne bi
               zbirala tudi donacij ustanov in posameznikov, ki s to namensko odločitvijo hočejo
               podeliti mimo državnih sredstev svoj denar za namen zdravja. Mi bi celo - bom rekel
               ozko, resorsko - bi bilo celo veseli, če bi država bolj radodarno upoštevala to pri
               davčnih olajšavah, da bi na ta način dopustila, da posamezne ustanove izvajajo,
               uporabljajo svojo voljo, za kaj želijo porabiti viške denarja. Vendar, to je področje
               drugih, ki ga urejajo.</p>
               <p>Želim samo povedati, da donacija ne pomeni, da se država umika. Mi bomo imeli še
               veliko razprav o tem, v kakšnem obsegu država zmore, in želimo, da bi država in javni
               sistem zmogel več, pa kljub vsemu bo vselej ostalo na področju zdravja še nekaj, za
               kar bodo državljani in ustanove in želeli si bomo - prispevale tudi posebej. Hvala
               lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Drugo vprašanje ste namenili ministru za finance. Izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Ja, drugo vprašanje zastavljam ministru za finance dr. Mramorju. Gotovo gospod
               minister poznate slad obrtnikov, v katerem si obrtniki zagotavljajo svoje pokojninsko
               zavarovanje že od leta 1956. Sklad je deloval do leta 1090 v okviru enotnega
               pokojninskega sistema na dokladni način. Torej, kot dober gospodar je ta sklad v letu
               1990 ugotovil, da na dolgi rok ne daje zavarovalnicam zadosti varnosti. Zato je že v
               okviru tedanjega sistema začel s prehodom na naložbeni sistem in v tem kontekstu tudi
               zagotovil potrebno oziroma določeno višino rezervacij, ki so potrebne tudi v skladu z
               zakonodajo.</p>
               <p>Problem sklada obrtnikov je bil v letu 1999 pravno razrešen z novelo zakona o
               pokojninskem in invalidskem zavarovanju. Tako je država prevzela obveznosti do tega
               sklada pred letom 1983. No, pričakovanja sklada so se izjalovila, kajti država od
               takrat, ko je bil sprejet zakon, potrebnih sredstev ni zagotovila. To pomeni, to
               seveda vodi do tega, da sklad ne more tvoriti zadostne višine potrebnih rezervacij. S
               tem pa se podaja lahko tudi v rizik sklada in njegovih zavarovancev.</p>
               <p>Po informacijah, ki sem jih dobil, proračun Republike Slovenije v teh letih ni
               izplačal nobenega denarja. Te obveznosti pa znašajo zagotovo več ko 2 milijardi.</p>
               <p>Sprašujem vas, gospod minister: Zakaj niste izpolnili teh obveznosti do sklada
               obrtnikov? To namreč ne povzroča samo finančne škode, ne samo izpada dohodkov, pač pa
               tudi zmanjšanje zaupanja zavarovancev in potencialnih zavarovancev. Zakaj ne
               izplačujete mesečnih akontacij? Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Minister dr. Dušan Mramor, izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa za vprašanje. V zvezi s SOP-om, se pravi skladom obrtnikom, smo opravili
               skrbni pregled poslovanja, ki je pokazal, da je poglavitni problem sklada v tem, da
               nima ustreznih matematičnih rezervacij, da bi lahko pridobil dovoljenje za
               opravljanje dodatnega pokojninskega zavarovanja.</p>
               <p>Kar se tiče plačila obveznosti države, obstoji nesoglasje med skladom ter
               ministrstvom za finance in ministrstvom za delo, družino in socialne zadeve glede
               višine teh obveznosti. Po mnenju obeh ministrstev je obveznost države za polovico
               nižja od zneska, ki ga zahteva sklad. Ugotovljeno je bilo, da je finančna situacija
               sklada takšna, da tudi v primeru, če država izplača obveznost, ki jo ima po zakonu,
               in sicer tudi, če bi jo izplačala v višini, ki jo zahteva sklad, ne bi zadoščalo za
               aktuarsko potrditev pokojninskega načrta, kar je pogoj za opravljanje dodatnega
               pokojninskega zavarovanja, zato se postavlja vprašanje smiselnosti takšne rešitve.</p>
               <p>Za normalno delovanje sklada bi bila potrebna njegova celovita sanacija, kar bi po
               naši oceni bilo mogoče le v okviru predloga, ki ga je pripravila Kapitalska družba,
               ki predvideva, da se sklad obrtnikov statusno preoblikuje v vzajemni pokojninski
               sklad, ki bi deloval pod okriljem Kapitalske družbe, upravljala bi ga zavarovalnica,
               katere ustanoviteljica bi bila Kapitalska družba. Takšno odločitev bi morali sprejeti
               organi sklada, ki pa so to možnost zavrnili; država pa na njih nima vpliva, ker je
               sklad subjekt zasebnega prava.</p>
               <p>V okviru ministrstva za finance so potekali tudi razgovori glede drugačnih rešitev -
               možnost prenosa upokojenih zavarovancev, tistih, na katere se nanaša obveznost
               države, na Kapitalsko družbo. Vendar tudi glede te možnosti predstavniki sklada niso
               pokazali ustrezne pripravljenosti za dogovor oziroma njihove zahteve presegajo
               zakonsko jim dane pravice do te določene višine sredstev. Želel bi poudariti, da je
               vlada želela zagotoviti celovito rešitev te situacije, za to pa je predpogoj polno
               sodelovanje sklada obrtnikov in podjetnikov, kar pa, kot je že bilo povedano, doslej
               to ni bil primer. Če pripravljenosti za sodelovanje s strani SOP-a še naprej ne bo,
               vlada ne bo imela druge možnosti, seveda ker nimamo vpliva v SOP-u, kot da se s SOP
               pogovarja samo o višini sredstev, ki so predmet zakona o pokojninskem in invalidskem
               zavarovanju, in v okviru sodnega postopka, ki je v teku.</p>
               <p>Iz povedanega sledi, da v tem primeru problem SOP-a zaradi problema aktuarske
               potrditve pokojninskega načrta, zaradi teh nezadostnih matematičnih rezervacij pač ne
               bo rešen. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Drobnič, izvolite.</p>
            </sp>
            <sp who="SDZ3:DrobničJanez">

               <speaker>MAG. JANEZ DROBNIČ:</speaker>

               <p>Gospod minister, vaša izjava glede polnega sodelovanja pri tem je v bistvu cinična.
               Vi zahtevate neko polno sodelovanje, država je pa obvezana za praktično skoraj 3
               milijarde. Izpolnite zakonske obveznosti, pa se bo ta rizičnost zmanjšala - veste, to
               je obveznost države -, potem se pa vi pogovarjajte še o drugih rečeh. Sicer pa imamo
               institucije za nadzor obveznosti, ki jih mora takšen sklad izpolnjevati, zato da
               lahko zagotavlja varnost naložb oziroma zavarovanja. Država ima iz tega obveznosti,
               in to v zakonu jasno piše. Tudi odločeno je bilo, da so obveznosti nesporne; v enem
               delu so tudi določene, katere so nesporne, zato ker je država pač zavlačevala in s
               spori, ki jih je umetno vlagala, zavlačevala z izplačili. Torej, obveznost je
               nesporna - izplačajte in s tem boste najbolj zmanjšali rizik tega sklada, ki je
               deloval v prejšnjem sistemu socializma, kjer so bili obrtniki izrinjeni iz običajnih
               sistemov zavarovanja. O tem govori razprava, veste. Ne pa govoriti, da niso
               pripravljeni. Ta izjava pač ni cinična.</p>
               <p>Vam pa lahko še povem, citiram izjavo dr. Drnovška pred enim letom. To vprašanje je
               bilo pred enim letom postavljeno. Vlada se s to problematiko intenzivno ukvarja in
               pred kratkim je tudi sprejela kompleksno shemo za rešitev tega vprašanja. Obveznosti
               sklada obrtnikov je prevzel Kapitalski sklad in država je zagotovila ustrezno
               premoženje kot protiutež kapitalskemu skladu za prevzem te obveznosti. Tako da je to
               vprašanje po naši oceni razrešeno." <gap n="..."/><stage xml:id="Redna-28-2003-07-09.stage21">/Opozorilni znak za konec razprave./</stage><gap n="..."/> Figa,
               ni razrešeno! To je tako razrešeno kot Kebrova reforma, on virtualno nekaj napiše, pa
               nekaj v javnost ne da, pa misli, da je problem zdravstva v Sloveniji razrešen. Ni! Če
               papir napišete, še ni razrešeno; obveznost je treba plačati.</p>
            </sp>
            <sp who="SDZ3:PavliničKrebsIrma">
               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Gospod minister, želite kaj dodati? Ne. Hvala lepa.
            Ministrici za kulturo in generalnemu sekretarju vlade bo poslansko vprašanje postavil
            gospod Jože Tanko. Izvolite.</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>Hvala lepa za besedo, gospa podpredsednica. Jaz se odpovedujem vprašanju ministrici
               za kulturo, ker ni prisotna in bom pač postavil na prihodnji seji. Bi pa dal
               vprašanje gospodu Bandlju.</p>
               <p>Leta 1997 je bil sprejet zakon o javnih naročilih, ki je vsem upravljalcem javnih
               sredstev določil, na kakšen način lahko uporabljajo investicijska oziroma razvojna
               sredstva. Računsko sodišče, ki je vrhovna revizijska ustanova te države, vsako leto
               po službeni dolžnosti pregledal državni proračun kot celoto in proračune vseh
               ministrstev. Pri večini izvedenih revizij je ugotovilo zelo velike nepravilnosti pri
               porabi javnih sredstev v postopkih oddaje naročil. Za precej revizij je bilo izdano
               negativno mnenje. So pa tudi primeri, ko mnenja ni bilo niti mogoče izdati. Nedavno
               je bilo izdano negativno mnenje celo na odzivna poročila. Ker se javna sredstva
               porabljajo in izplačujejo mimo zakon o javnih naročilih in drugih predpisov in
               pravil, je utemeljeno razmišljanje, da gre pri takem poslovanju lahko tudi za
               koruptivna dejanja.</p>
               <p>Kljub slabim revizijskim mnenjem v posameznih ministrstvih in vladnih uradih in
               službah, ni zaznati nikakršnih omembe vrednih ukrepov niti ministrov, niti vlade,
               niti njenega urada za preprečevanje korupcije, niti urada za javna naročila, niti
               urada za varstvo konkurence, neodločno pa je bilo tudi računsko sodišče. Verjetno se
               še vedno držite načela, da če se postopka ne sproži, problem ne obstaja.</p>
               <p>Zanima me: Zakaj vlada kljub poraznim ugotovitvam računskega sodišča do sedaj ni
               ukrepala v skladu z zakonodajo in pooblastili, ki jih ima, ter terjala politično in
               strokovno, subjektivno in objektivno odgovornost? Zakaj vlada ni ukrepala niti v
               primeru, ko je računsko sodišče jasno zapisalo, da revidiranec ni mogel predložiti
               verodostojnih listin in ni moglo mnenja niti izreči? Zakaj vlada niukrepala niti v
               primeru, ko je računsko sodišče izreklo negativno mnenje na odzivno poročilo
               revidiranca, ker je revidiranec navedel neverodstojne oziroma lahko rečemo lažne
               podatke? Zakaj niso ukrepali niti urad za preprečevanje korupcije, niti urad za javna
               naročila, niti drugi preventivni in represivni organi te države?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Generalni sekretar vlade, gospod Mirko Bandelj, izvolite.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Ja, hvala lepa za to vprašanje. Bom poskušal odgovoriti, kolikor lahko seveda iz
               svoje pristojnosti odgovorim.</p>
               <p>Dejstvo je, da imamo v Sloveniji zakon o javnih naročilih, za katerega vsi, tudi
               opozicijski poslanci, ugotavljamo, da ni najboljši. Konec koncev imamo novelo zakona
               tudi sedaj v parlamentarnem postopku in tudi ob tem že vemo, da bo potrebno ta zakon
               še v kratkem celoviteje prenoviti. Tudi v skladu z evropskimi predpisi. Ta zakon je
               pač nastajal relativno hitro. Za to državo je predstavljal takrat precejšnjo novost
               in seveda z vidika njegovega izvajanja nastajajo v praksi veliki problemi, še zlasti
               to velja pri nedefiniranosti področij naročanja male vrednosti. Vendar moram reči, da
               se ne strinjam z vašo oceno, da prihaja na tem področju do zelo velikih
               nepravilnosti. Računsko sodišče seveda ugotavlja te nepravilnosti, jih je precej.
               Nesporno je treba vsako tako nepravilnost kritično presoditi, ne pomeni pa vsaka
               nepravilnost v postopkih javnega naročanja že tudi kaznivega dejanja, korupcije ali
               kaj podobnega, ali celo ne pomeni že samo po sebi to tudi suma, da je kdo namerno
               kršil pravila javnega naročanja, zato da bi sebi ali komu drugemu pridobil
               neupravičeno premoženjsko korist.</p>
               <p>Tudi sicer poročila računskega sodišča niso sama po sebi namenjena pregonu, če temu
               tako rečem, so namenjena predvsem revidiranju računovodskih izkazov, so namenjena
               uveljavljanju pravil, izboljševanju načina poslovanja in tudi v primerih, ko prihaja,
               in to se pogosto dogaja, do nepravilnosti z vidika postopkov, računsko sodišče samo
               ugotovi, da je sicer ponudnik izbral najugodnejšega, najcenejšega izvajalca,
               najcenejše naročilo, da pa je kršil ta in ta pravilnik oziroma takšen in drugačen
               akt. Tudi v tem primeru bi težko govorili, tudi ko računsko sodišče sicer ugotovi
               dimenzijo napake, bi težko govorili, da gre vedno za oškodovanje ali pa za
               negospodarno ravnanje s proračunskimi sredstvi.</p>
               <p>Seveda moram tudi to povedati, da vlada in tudi vsa ministrstva zelo resno
               obravnavajo ugotovitve računskega sodišča, da je bilo veliko ukrepov storjenih za to,
               da se praksa izboljša, tudi veliko ukrepov, da pride do izboljšanja normativne
               dejavnosti na tem področju. Tako so bolj ali manj danes že vsi proračunski uporabniki
               opremljeni tudi z internimi pravilniki, ki velevajo način ravnanja tudi na tistih
               segmentih, kjer je včasih zakonodaja preohlapna, in veliko je bilo storjeno tudi na
               področju ugotavljanja in preprečevanja tovrstnih kršitev. Zlasti to velja za
               proračunsko kontrolo, oziroma kontrolo proračunske inšpekcije s finančnega
               ministrstva. Po zakonu pa zadnji dve leti že izvajamo tudi tako imenovano notranjo
               revizijsko kontrolo in seveda izsledke teh kontrol tudi izvajamo v prakso. Zaenkrat,
               vsaj jaz ne poznam primera, ni bil sprožen še noben kazenski postopek. Vem pa, da
               računsko sodišče, pa tudi posamezni proračunski porabniki podajajo ustrezna poročila
               organom pregona, kjer se seveda postopek pač pelje naprej, kajti za to so pristojni
               drugi organi in ne organi, ki ta naročila izvajajo oziroma predstojniki teh organov.
               Ampakkot rečeno, v veliki večini primerov gre preprosto za strokovne napake v
               relativno zapletenem in nedodelanem sistemu javnega naročanja.</p>
               <p>Omenili ste tudi konkreten primer, ponarejanje listine ali nekaj takega, če kaj
               takega obstoji, bomo seveda to zelo resno pogledali in tudi v tem primeru našli
               oziroma poskušali ugotoviti in tudi sankcionirati kršitelje, v kolikor je seveda
               prišlo dejansko do subjektivne odgovornosti in krivde za storjene napake. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala generalnemu sekretarju. Kolega Tanko, želite še dopolnilno vprašanje?</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>Poglejte, te vaše izjave, mislim, da nimajo nobene realne podlage v dokumentih, ki so
               nam na razpolago. Pred seboj imam poročilo o delu računskega sodišča za leto 2002, to
               je čisto nov dokument, izdan 16. aprila tega leta, stran 38 in 39. Samo prečital bom
               nekatere pomembnejše kršitve: javni razpis ni bil objavljen v Uradnem listu;
               nespoštovanje sklepa državne revizijske komisije, s katerim je bil razpis v celoti
               ali delno razveljavljen; niso bili izpolnjeni zakonski pogoji za oddajo javnega
               naročila brez razpisa; uporabnik ni imel za namen pravne podlage, prevzel je
               odgovornost, ki ni bila načrtovana v proračunu; proračunska sredstva je uporabil za
               plačilo blaga ki sploh ni bilo dobavljeno. To se pravi, piše v oklepaju <q>"fiktivne
               obveznosti"</q>. Nepravilne cene, nepravilni popusti, nepravilno obračunane količine,
               nepravilni seštevki in zmnožki, neverodostojne listine. Skratka, same konkretne
               nezakonitosti.</p>
               <p>Neupoštevanje zakona o javnih naročilih je odločitev posameznika, kajti velik del
               proračunskih uporabnikov ta zakon o javnih naročilih upošteva v velikih in malih
               vrednostih. Tu pa imamo celo primere, ko zaposleni dobijo veliko naročilo za velike
               vrednosti. Če vlada in premier ne ukrepata in ne predlagata zamenjave niti ministra
               ali sekretarja ali drugega pomembnega strokovnega deleža, je dan pomemben signal
               državni upravi in vsem organom, represivnim in preventivnim, kako naj ravnajo. In
               jasen signal državljanom, da naj od teh organov ne pričakujejo ničesar. Simboli pomen
               pa ima tudi preimenovanje urada za preprečevanja korupcije v komisijo za etiko in
               integriteto, po domače v častno razsodišče, za katerega bodo verjetno pravila
               napisali najuspešnejši beli ovratniki. Mislim, da teh simbolnih organov <gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Prosim, če končate.</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>zadev verjetno v tej državi ne potrebujemo. Potrebujemo pa konkretne aktivnosti,
               konkretne akcije in pa tudi konkretno izpeljavo postopkov v primerih, ki jih je
               navedlo računsko sodišče. Ti dokumenti, ki jih da računsko sodišče, niso <gap n="..."/></p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Kolega Tanko, čas <gap n="..."/></p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p><gap n="..."/>za deponiranje, ampak podlaga za ukrepanje. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. Gospod generalni sekretar vlade.</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Še stavek dva, saj težko odgovarjam na očitke, ki niso konkretizirani. Zato tudi ne
               morem zanje vedeti in mogoče so celo posredna ministrstva v zvezi z njimi kakšne<gap n="..."/>
               <stage xml:id="Redna-28-2003-07-09.stage22">/Oglašanje iz klopi./</stage> Mi lahko daste besedo, prosim?</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Gospod Bajuk, prosim!</p>
            </sp>
            <sp who="SDZ3:BandeljMirko">

               <speaker>MIRKO BANDELJ:</speaker>

               <p>Skratka, zelo težko komentiram očitke, ki niso pripisane osebam, in pravim, mogoče je
               okrog tega celo bil kakšen tovrsten postopek, kot ga vi, gospod Tanko, zahtevate,
               sprožen, ampak jaz zanj, se opravičujem, ne vem. Lahko vam obljubim, da bom posebej
               prebral strani, ki ste jih omenili, in tudi poskušal ugotoviti, na katere se
               nanašajo. Kljub vsemu pa moram reči, da zavračam tezo, da je vsaka napaka posledica
               zavestne odločitve nekoga, da bo nekaj izvedel mimo predpisa. Gre preprosto za
               presojo ocene, strokovno presojo, kjer prihaja tudi do napak v teh strokovnih
               presojah, preprosto zaradi dejstva, da so predpisi na tem področju nedodelani. Zato
               se mi zdi a priori pripisovati za vsako napako tudi objektivno oziroma subjektivno
               kazensko odgovornost ali politično odgovornost nekaj, kar je v nasprotju s samim
               principom revidiranja, nekaj, kar je v nasprotju s samim sistemom računske kontrole.
               In še enkrat rečem, vlada in ministrstva prav gotovo ukrepajo na tovrstna poročila
               računskega sodišča, sprejemajo ukrepe, ki izboljšujejo standarde, izboljšujejo
               postopke in tudi spreminjajo kadrovsko strukturo ljudi, ki odločajo o javnih
               naročilih. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala vam za odgovor. Naslednje vprašanje bo ministrici<gap n="..."/> Proceduralno? Prosim.</p>
            </sp>
            <sp who="SDZ3:TankoJože">

               <speaker>JOŽE TANKO:</speaker>

               <p>S tem odgovorom nikakor ne morem biti zadovoljen. Mnenja računskega sodišča so
               dokončna, sklepi so dokončni, ni pritožbe. To se pravi, da iz teh sledi verjetno
               določena naloga organom, ki so za to zadolženi - in vlada je eden tistih, ki bi
               morali te zadeve peljati naprej. Zato predlagam, v skladu s poslovnikom <stage xml:id="Redna-28-2003-07-09.stage23">(mislim, da
               je drugi odstavek 246. člena)</stage>, da se o odgovoru generalnega sekretarja opravi
               razprava. Hvala.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala. O tem proceduralnem predlogu bomo odločali jutri v okviru glasovanja.</p>
               <p>Sedaj prehajamo na naslednjega poslanca, ki bo postavil poslansko vprašanje
               ministrici za regionalni razvoj, gospe Zdenki Kovač. Gospod Janez Podobnik,
               izvolite.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala, podpredsednik. Gospa Kovačeva celo popoldne zelo vztrajno tu sedi in nas
               posluša. Edino jaz sem tisti, ki sem se odločil, da ji bom postavil poslansko
               vprašanje, ki je povezano s financiranjem slovenskih razvojih in drugih projektov iz
               evropskih skladov.</p>
               <p>V skladu z navedbami rednega poročila komisije o napredku v Sloveniji za leto 2002
               so priprave za izvajanje strukturnega in kohezijskega sklada v polnem teku. Pred
               seboj imam tudi poročilo, ki ga je pripravila gospa ministrica oziroma koordinirala,
               imenuje se Poročilo o regionalnem razvoju 2003. To poročilo bo v kratkem obravnavala
               vlada, nato bo prišlo v državni zbor, in imam pač ta privilegij, da sem ga kot vladni
               poslanec že videl. V tem poročilu navajate, da se ob implementaciji, na primer Phare
               programov, Slovenija letošnje leto ukvarja tudi z nadaljnjo institucionalno izgradnjo
               za izvajanje strukturnih skladov.</p>
               <p>Zelo pomembno je, da je pri oblikah pristopne pomoči predhodno domišljena celovita
               priprava projektov. Treba je imeti projekte, predali morajo biti polni projektov. V
               tem svojem poročilu omenjate, da je črpanje razpoložljivih sredstev med drugim
               odvisno tudi od absorbcijske sposobnosti koristnikov pomoči. Slovenija je morala za
               črpanje sredstev evropskih strukturnih skladov pripraviti enotni programski dokument
               2004-2006, ki bo po uskladitvi z evropsko komisijo, če imam točen podatek, gospa
               ministrica, pridobil status mednarodne pogodbe in bo torej zavezujoč. Usklajevanje,
               del tega dokumenta, naj bi se zaključilo koncem leta, v vročem juliju se bo podajanje
               pričelo.</p>
               <p>Torej, katere projekte je oziroma bo vlada predlagala za sofinanciranje v tem
               obdobju? Na kakšen način bodo potencialni uporabniki povabljeni in tukaj sodelujejo?
               Kako so bile določene prioritete? Ali je te prioritete obravnaval tudi državni zbor?
               Kako poteka izobraževanja kadrov? Kajti, znano je, da za kvalitetno pripravljene
               projekte, pa naj bo to komunalno področje, potem gospodarsko, regionalnega razvoja,
               tehnološkega razvoja, je zelo pomembna kvalitetna priprava teh projektov. Pridobitev
               sredstev s strani Evropske unije je torej le prvi korak. Kajti, tako pridobljena
               sredstva morajo biti porabljena tako, da bo cilj projekta z njihovo pomočjo dosežen.</p>
               <p>Gospa ministrica, prepričan sem, da boste podprli pričakovanje državnega zbora, da
               bi bil detajlno seznanjen tudi z vsebino tega enotnega programskega dokumenta, ki je
               za naslednja tri leta določil vključno štiri prioritete, na podlagi katerih bo
               Slovenija črpala denar iz evropskih skladov. Hvala lepa.</p>
            </sp>
            <sp who="SDZ3:PohorecValentin">

               <speaker>PODPREDSEDNIK VALENTIN POHOREC:</speaker>

               <p>Hvala za podano vprašanje. Dajem besedo ministrici Zdenki Kovač. Prosim.</p>
            </sp>
            <sp who="SDZ3:KovačZdenka">

               <speaker>MAG. ZDENKA KOVAČ:</speaker>

               <p>Spoštovani gospod podpredsednik, spoštovani gospod poslanec in seveda vsi ostali
               poslanci in kolegi. Hvala za to vprašanje.</p>
               <p>Dejstvo je, da smo res v polnem teku priprav na črpanje evropske strukturne politike
               in to tako v programskem smislu kot tudi v smislu institucionalne postavitve načina
               izvajanja teh programov.</p>
               <p>Najprej naj povem, da je Slovenija, slovenska vlada v skladu z mednarodnimi pravili,
               ki veljajo v Evropski uniji, podala osnutek enotnega programskega dokumenta evropski
               komisiji v mesecu marcu. Kajti, ta dokument nastane resnično v smislu mednarodne
               zaveze, vendar seveda na podlagi pogajanj med evropsko komisijo in posamezno državo
               prejemnico. Slovenija je dobila zeleno luč za pričetek pogajanj, kar pomeni, da je
               evropska komisija ocenila ta dokument kot zrel za začetek pogajanj in 25.7.2003
               uradno pričnemo s pogajanjem s prihodom predsednikov evropske komisije v Ljubljano.
               Hkrati seveda s tem, ko smo oddali enotni programski dokument se samo nadaljevanje
               priprave ni ustavilo, kajti, programski dokument predstavlja samo prvi korak. Drugi
               korak pa je priprava tako imenovanega programskega dopolnila, kjer se podrobneje
               obdelajo načini implementiranja oziroma katere stroške, katere investicije bodo
               podprte znotraj razvojnih prioritet in seveda kakšni bodo pričakovani rezultati teh
               investicij.</p>
               <p>To programsko dopolnilo je prav sedaj v zadnji fazi medresorskega usklajevanja in bo
               pravzaprav pripravljeno še pred 25.7.2003, tako da bomo imeli že naslednjo fazo
               praktično obdelano do takrat, ko pridejo pogajalci za začetek pogajanj z enotnim
               programskih dokumentom. Seveda, v kolikor bi prišlo v okviru pogajanj do kakršnikoli
               bistvenih sprememb, kar pa ne pričakujemo glede na prve odzive komisije, potem bi
               morali seveda posledično tudi programsko dopolnilo deloma dopolniti.</p>
               <p>Sedaj pa, kaj pravzaprav ta enotni programski dokument predvideva.? Predvideva, da
               bodo evropska strukturna sredstva namenjena za sofinanciranje treh prioritet:
               spodbujanje konkurenčnosti in podjetništva, spodbujanje razvoja človeških virov in
               zaposlovanja in razvoj ekonomske infrastrukture. Pri tem smo izhajali iz prioritet
               državnega razvojnega programa in iz prioritet sprejetih regionalnih razvojnih
               programov in seveda iz ugotovljenih največjih manjkov, ki, bom rekla, kažejo
               mednarodne primerjave o poziciji Slovenije. Te seveda predvsem govorijo o tem, da smo
               relativno visoko oziroma vsaj v povprečju na področju socialnega razvoja, da pa
               bistveno zaostajamo na področju konkurenčnosti gospodarstva in seveda z vsemi
               povezanimi dejavnostmi, ki omogočajo to konkurenčnost. Med drugim naj seveda poudarim
               izredno nizek odstotek vključenih odraslih v izobražvanja, kar nam, recimo, tudi kazi
               našo sliko. Vse prioritete zasledujejo isti cilj: to je dvig dodane vrednosti oziroma
               povečanje konkurenčnosti gospodarstva in pa ustvarjanje novih delovnih mest. Skupno
               bo namenjenih za investicije v tem triletnem obdobju, govorim o evropskih in domačih
               sredstvih, 90 milijard nepovratnih sredstev in okoli 20 milijard uvoznih povratnih
               sredstev, ki jih bomo seveda implementirali v sodelovanju z mednarodnimi razvojnimi
               bankami, predvsem v sodelovanju z Evropsko investicijsko banko, tudi kot pomoč tistim
               nosilcem, ki bodo prijavili svoje projekte podjetja in bodo morali, seveda, dodati
               tudi svoj delež k financiranju.</p>
               <p>Na podlagi treh prioritet, ki smo jih postavili, je teklo kar težko usklajevanje o
               tem, kaj so pa sedaj tisti ukrepi, kamor bomo šli, ker je bilo zaradi relativno
               vendarle skromnega obsega sredstev potrebno te ukrepe zelo zožiti. Na koncu smo
               pristali pri treh skopih projektov oziroma ukrepov.</p>
               <p>Najprej v okviru prve prioritete. Gre za spodbujanje podjetniškega sektorja
               konkurenčnosti. Gre za podporo projektom, ki bodo krepili inovativno okolje. Tukaj
               gre pravzaprav za, bom rekla, projekte, ki so nadaljevanje tega, kar je že v
               Sloveniji sprejeta industrijska politika in že rojeva prve rezultate tako, da se
               tukaj tudi ni bati, da ne bi bilo dovolj projektov na razpolago, hkrati pa najbolj
               aktivno vpliva na povečanje gospodarstva. Jaz se opravičujem, minuto bom podaljšala.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Gospa ministrica na razpolago boste imeli še dve minuti, ker bo gospod Podobnik
               želel dodatno pojasnilo - vam bomo dali nov čas. Gospod Podobnik, izvolite.</p>
            </sp>
            <sp who="SDZ3:PodobnikJanez">

               <speaker>JANEZ PODOBNIK:</speaker>

               <p>Hvala, gospa podpredsednica. Gospa ministrica, hvala vam za odgovor. Vprašanje je
               oziroma to področje je res zelo kompleksno in v 5 minutah je težko tehnično veliko o
               tej stvari povedati.</p>
               <p>Zato bi se dotaknil v svojem dopolnilnem vprašanju ene teme, ki sem jo omenil in je
               tipično naša, parlamentarna. Namreč, vlada je močna takrat, kadar ima v pogajanjih
               mandat parlamenta. In kadar je težko, se mora vlada nasloniti na parlament, sicer ima
               težave v politiki. To je zlato pravilo.</p>
               <p>Ko smo se pogajali za vstop v Evropsko unijo, smo v Sloveniji oblikovali odličen
               model stalnega preverjanja in dajanja mandata našim pogajalcem prek odbora za zunanjo
               politiko. In v vse te teme pa so bili vključeni drugi odbor in komisije državnega
               zbora. Pri pripravi tako pomembnega dokumenta, kot je enotni programski dokument,
               danes sem slišal še nekaj novega, da se sedaj pripravljajo tudi programska dopolnila,
               pa je bil parlament nekako izključen oziroma mi nismo o tem tukaj govorili, v naši
               proceduri. In če je moja interpretacija točna, da bo status tega dokumenta v bistvu
               status mednarodne pogodbe, bo zavezujoč, potem se mi zdi, da je vlada naredila napako
               in mora priti v parlament. To ne bo klasična mednarodna pogodba, kajti če bi bila, bi
               morali imeti že v prvi potezi mandat odbora za zunanjo politiko. Jaz bi prosil, gospa
               ministrica, če preverite: Kakšen bo res realni status tega dokumenta? In da najdemo
               skupaj načine, da pridemo s to vsebino v državni zbor. Kajti, zožili ste prioritete,
               ker ste jih morali. Zakaj smo jih zožili? Ker je premalo denarja, predvsem. Ampak,
               kadar ožiš, nekomu vzameš.</p>
               <p>Ne vem, jaz imam vtis, da poslanski kolegi in kolegice to področje dokaj slabo
               poznamo in poznate. Prioritete so zožane, zato bodo nekateri prizadeti, in bo to
               politična razprava o tej temi.</p>
               <p>Torej, dajem pobudo, da se poskuša najti način, da vlada pride v parlament s to temo.
               Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospa ministrica izvolite.</p>
            </sp>
            <sp who="SDZ3:KovačZdenka">

               <speaker>MAG. ZDENKA KOVAČ:</speaker>

               <p>Hvala lepa. Tako kot ste rekli, zelo težko je pravzaprav to široko paleto vsega, kar
               se bo podpiralo, predstaviti v petih minutah. Vendar se bom sedaj skoncentrirala
               resnično na tisto, kar je bilo vprašanje.</p>
               <p>Res je, da nismo prišli formalno v obravnavo v parlament. Res pa je tudi, da smo
               programski dokument v tisti prvi zasnovi, ki pa ni dokončna zasnova, ker bo stvar
               pogajanj z evropsko komisijo, predstavili tudi nekaterim poslanskim skupinam,
               predvsem poslanskim skupinam iz koalicije, in tam dobili kar nekaj sugestij, sugestij
               na to, zakaj in kako naprej.</p>
               <p>Drugo, kar je; mi smo imeli širom Slovenije v skladu s pravili, ki veljajo na
               področju uvajanja enotnega programskega dokumenta, v vseh slovenskih regijah široke
               predstavitve, kamor so bili povabljeni tudi vsi predstavniki državnega zbora. Imeli
               smo kratko predstavitev tudi na državnem svetu in imeli smo predstavitve pri vseh
               tistih partnerjih, ki bodo aktivni partnerji pri uresničevanju, to so pa predvsem
               partnerji iz gospodarstva. Predstavili smo jo tudi predstavnikom občin oziroma
               skupnosti občin, tako da razprava o tem dokumentu je bila že do sedaj zelo široka.
               Sedaj sepripravlja programsko dopolnilo in programsko dopolnilo bo tisto, ki bo bolj
               opredelilo, kaj pravzaprav s tem dokumentom kako naprej. Seveda, je povsem možno, da
               v začetku jeseni, takoj potem ko bo to programsko dopolnilo tudi dobilo celotno
               obliko, to predstavimo tudi v posameznih odborih v parlamentu.</p>
               <p>Kolikor je pa to zavezujoče, res je, da pravnoformalno to ne bo pogodba, ki bi to
               zapisala, vendar v teh pravilih implementacije strukturne politike velja, da je
               dokument dogovor med komisijo in posamezno državo, kako bosta uresničevali razvojne
               cilje v posamezni državi. In to, kar je tam zapisano, bo seveda potrebno dosledno
               uresničiti, spremljevalno telo, ki bo pa spremljalo uresničevaje, je pa tako
               imenovani <q>"monitoring committee"</q> oziroma nadzorni organ, ki ga sestavljajo tako
               predstavniki domače vlade in nevladnih organizacij in seveda tudi predstavniki
               evropske komisije. To telo bo pravzaprav tisto, ki bo potem na letni osnovi,
               ustanovljeno bo letos jeseni, to telo bo potem na letni osnovi spremljalo
               uresničevaje tega dokumenta. In tudi dovoljevalo ali pa nedovoljevalo eventualne
               spremembe med posameznimi, manj prioritetami, bolj med posameznimi ukrepi. Vse ostalo
               pa bo moralo biti dosledno izvedeno, tako kot je bilo zapisano, in seveda tudi
               rezultati, kibodo zapisani, pričakovani rezultati, bodo merjeni prav skozi ta
               dokument, tako da je seveda to zelo, zelo težka zaveza.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ministru za zunanje zadeve in ministrici za gospodarstvo bi želel
               postaviti poslansko vprašanje doktor Jožef Bernik, izvolite.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Hvala lepa, gospa predsedujoča. Gospodje in gospe iz vlade, kolegice in kolegi. Ne
               vidim ne ministrice ne ministra, katerima bi hotel zastaviti vprašanje, vendar bom
               povedal tole, da mi je doktor Rupel na moje vprašanje, ki se je glasilo,
               poenostavljam: Zakaj na nekaterih slovenskih veleposlaništvih ne sledijo
               tradicionalnemu običaju, da se na državnih slovesnostih, oziroma sprejemih vrši
               oziroma zapoje slovenska himna in pa kratek nagovor veleposlanika? On mi sicer v
               odgovoru pravi, da to ni v praksi v Evropi, ampak to ni moja izkušnja, vendar bom to
               še preveril.</p>
               <p>Drugo vprašanje je bilo namenjeno ministrici za gospodarstvo, in sicer je naslednje.
               Evropsko sodišče je namreč 15. maja letos odločilo, da vlade držav Evropske unije po
               privatizaciji podjetij nimajo pristojnosti za kontrolo nad takimi podjetji, denimo
               prek posebnih zakonov, zapletenih členov v statutih podjetja ali paz zlatimi
               delnicami. Teh vem, da pri nas ni. In pravi - to sodišče je opozorilo, da nekatere
               države, kot Španija, Velika Britanija, Francija, Italija, imajo te probleme in jih
               bodo morale rešiti.</p>
               <p>Moje vprašanje pa je: Kaj namerava storiti slovenska država, ker mi imamo tudi precej
               takih situacij prek skladov in tako dalje in tako dalje? Na kakšen način se bo to
               uredilo in kdaj? Trenutno to sodišče, evropsko sodišče, ne vključuje držav kandidatk,
               vendar lahko računamo, da bo to kmalu prišlo, ko bomo v Evropski zvezi. Hvala lepa.
               In prosim, da se mi odgovori <gap n="..."/></p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. V skladu s poslovnikom, doktor Bernik, je ministrica za gospodarske
               dejavnosti, ki se je vnaprej opravičila za današnji dan, dolžna podati pisni odgovor,
               vi pa lahko, v kolikor želite, da vam poda odgovor na seji državnega zbora, izjavite,
               da želite na naslednji seji, da vam poda javni odgovor. Če ste pa zadovoljni s
               pisnim, vam ga je dolžna posredovati.</p>
            </sp>
            <sp who="SDZ3:BernikJožef">

               <speaker>DR. JOŽEF BERNIK:</speaker>

               <p>Rajši bi imel odgovor tukaj. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Potem izjavljate, da želite, da ministrica za gospodarske dejavnosti na naslednji
               seji odgovori javno na vaše poslansko vprašanje, ki ste ga postavili danes. Hvala
               lepa.</p>
               <p>Ministru za pravosodje in ministru za šolstvu znanost in šport bo poslansko
               vprašanje postavil gospod Alojz Sok. Izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Spoštovana podpredsednica, spoštovani ministri, kolegice poslanke in pa poslanci.
               Želel bi postaviti vprašanji, in sicer najprej ministru za pravosodje.</p>
               <p>Poglejte, pred kakšnim dobrim mesecem je ob veliki publiciteti v slovenski javnosti
               slovenska javnost lahko izvedela, da je sodišče v Gornji Radgoni pogojno obsodilo
               radgonskega dekana, ker je enemu izmed učencev pri uri verouka primazal klofuto. Ta
               zadeva je bila v javnosti zelo odmevna. Ni trajalo dober mesec in zgodil se je, lahko
               bi rekel, ta gnusni umor v Šoštanju. Če je vsaj pol tistega, kar so mediji napisali,
               gre za delikt brez primere in udeležene so bile štiri mladoletne osebe, da ne omenjam
               tiste afere, ki se je zgodila pred časom na Gorenjskem, ko so mladoletniki,
               šoloobvezni otroci, mučili domače živali.</p>
               <p>Torej zanima me: Kakšno je stališče celotne vlade in vas kot resornega ministra? Ali
               se ne daje s takimi in podobnimi razsodbami oziroma obsodbami v imenu ljudstva
               nekakšne vrste potuha tem mladim vandalom, ki jih je vse več in ki dejansko
               povzročajo vse več težav?</p>
               <p>Torej, jaz razumem, da je ta razsodba na sodišču v Gornji Radgoni, vi boste sicer
               povedali, da so sodišča samostojna in res so, da je bilo bistvo dana klofuta - ne
               samemu dekanu, nekateri so bili seveda navdušeni ob tej razsodbi sodišča, ampak
               dejansko klofutavsem tistim, ki se ukvarjajo v tej naši državi z vzgojo.</p>
               <p>V skladu s tem bi sedaj še nadaljeval in postavil še vprašanje ministru za šolstvo.
               Poglejte - nekaj je o tem že kolega Jerovšek danes govoril -, odnosi v naših osnovnih
               šolah in v srednjih šolah so vse slabši. Vse več šol si mora za umirjanje teh
               določenih šolskih malih razgrajačev dejansko najemati varnostnike, ki potem za
               državni denar, za denar davkoplačevalcev nekako vzdržujejo red in pa mir. Če spet
               povežem s tistim; pač, ti otroci danes vedo na teh šolah samo, kaj so njihove
               pravice, zelo malo pa se zavedajo, kaj so njihove dolžnosti. Mogoče mi boste tudi
               zamerili, ampak mislim, da je tak šolski sistem pravzaprav vaše ministrstvo vseskozi
               pomagalo izgrajevati.</p>
               <p>Danes se je seveda postavilo vprašanje in jaz vam postavljam vprašanje: Kaj boste
               naredili, da se te zadeve v naših osnovnih in srednjih šolah nekako obrnejo? Namreč,
               rezultat te neobvladljivosti določenih mladoletnikov je, da mnogi perspektivni kadri
               šole zapuščajo, da predvsem osnovnošolski kolektivi postajajo ženski kolektivi, da se
               moški iz procesa vzgoje umikajo, to nekako prepuščajo ženskam. Če pa že so na šoli,
               pa postanejo bolj ali manj ravnatelji in se bolj kot za šolo zanimajo za lokalno
               politiko - vsaj na območju, s iz katerega izhajam, je ta trend zaznati na takšen
               način.</p>
               <p>Torej, gospod minister Gaber: Kako zajeziti to naraščajoče nasilništvo v naših
               osnovnih in srednjih šolah? Ali vlada razmišlja o tem? Kaj boste kot resorni minister
               predlagali, da se postori na tem področju? Problem je naraščujoč, iz dneva v dan
               večji. To kažejo tudi negativni pojavi, ki se pojavljajo v naši družbi. Hvala lepa.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Po vrstnem redu postavljenih vprašanj. Najprej dajem besedo ministru za
               pravosodje mag. Ivanu Bizjaku.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>Spoštovana gospa podpredsednica! Gospe poslanke, gospodje poslanci! Omenili ste v
               svojem vprašanju dva dogodka. Eno je gnusen umor v Šoštanju pred kratkim. Gre
               vsekakor za dejanje, ki je obsojanja vredno, vsega obsojanja vredno. Težko je najti
               dovolj trde besedo za to, zato jih ne bom iskal tukaj, naj bo to dovolj.</p>
               <p>Drugo je sodba sodišča v Gornji Radgoni, ki še ni pravnomočna. Pravilno domnevate,
               ne bom je komentiral najmanj iz dveh razlogov. Prvi je ta, ker zadeve ne poznam na
               način, da bi imel možnost pogledati v spis. Drugi, pomembnejši pa je ta, da seveda
               kot predstavnik izvršilne veje oblasti ne želim, vsaj ne v tej svoji vlogi,
               komentirati odločb sodne veje oblasti.</p>
               <p>Kar je problem oziroma česar ne razumem, je neposredna medsebojna povezava med tema
               dvema dogodkoma. Jaz je, žal, ne vidim. Mislim, da sodstvo z odločbami o kaznivih
               dejanjih, ki so kot takšna določena v našem kazenskem zakoniku, v nobenem primeru ne
               podpira kakšnega huliganstva. Morda bi kaj takega lahko sodili, kadar bi prišlo do
               morebiti vprašljive oprostilne sodbe. Tako ne vidim, da bi sodstvo s katerokoli
               odločbo podpiralo oziroma spodbujalo dejanja, do kakršnega je, recimo, prišlo v
               Šoštanju. In če se komu takšen vtis vzpostavlja, mislim, da je pač zmoten. Toliko bi
               lahko povedal v zvezi s tem vprašanjem. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite, da minister dopolni odgovor, gospod Sok? Ne. Bolje je, da po
               vrsti, da sedaj, če želite, da minister Bizjak dopolni odgovor - dajmo dokončati prvo
               vprašanje. Izvolite, gospod Sok.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Hvala lepa. Jaz sem ta vaš odgovor pričakoval v tej smeri, zdelo pa se mi je prav,
               da na to zadevo nekdo v tem državnem zboru opozori. Vi pravite, da ne vidite
               neposredne povezave. Neposredne povezave res ni, vendar če je vzgojitelj, kdorkoli,
               na sodišču, sicer še ni pravnomočno, ampak obsojen zaradi grobega ravnanja in
               zanemarjanja mladoletne osebe, zato ker je ošvrknil učenca, ki je nagajal, ja potem
               je takšna razsodba, ki jo nato tudi mediji na veliko publicirajo, dejansko potuha,
               gospod minister, za takšno ravnanje. Potem ti mali vandali vedo, da jim nihče nič ne
               more in da se lahko v nedogled tako obnašajo, lahko storijo, kar hočejo. Dejansko
               tudi sam ne vidim - mogoče se motim - neposredne povezave, ampak je negativno
               sporočilo prek javnosti. Saj niste samo vi za to odgovorni, celotna vlada bo na tem
               morala nekaj storiti. Kajti nasilje v naših osnovnih šolah, srednjih šolah, na ulicah
               narašča in bomo morali to nasilje na nek način zaustaviti. To je bila poanta mojega
               vprašanja, mojega predloga, mojega sporočila. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>No, rekel sem, da ne vidim logične zveze med tema dvema primeroma, in tudi to
               dopolnilno vprašanje dokazuje to dejstvo. Namreč mislim, da je jasno - ne da bi
               komentiral konkreten primer -, da nasilje tudi v vzgoji ni rešitev in da je nasilju
               treba reči ne, tudi na tem področju. Ne da bi posegal v resor svojega kolega, je to
               moje trdno prepričanje. Zaradi tega ravno ne vidim logične zveze med dogodkoma, ki ju
               omenjate.</p>
               <p>Še enkrat pa samo rečem, da ne bo nobenega dvoma: dejanje v Šoštanju, ta zločin, je
               pa vsega obsojanja vreden. Od tu naprej, da bi zdaj iskali povezave, bi bilo pa že
               manj vprašanje dejstev, bolj vprašanje filozofskih in drugih razmišljanj, zato bi tu
               končal.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Za odgovor na drugo vprašanje prosim ministra za šolstvo, znanost in
               šport dr. Slavka Gabra. Izvolite.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Hvala, gospa podpredsednica. Spoštovani gospod poslanec, gospe in gospodje! Kolega
               Sok je odprl vprašanje, ki je relevantno vprašanje. To je vprašanje nasilja, upal bi
               si reči, ne samo v prostorih šole, sam je celo navajal najbolj zaskrbljujoč primer
               nasilja, ki se je zgodil zunaj šole; zgodil se je, če rečem z vašimi besedami, na
               ulici oziroma na nek način na javnem mestu. To je vprašanje, o katerem je vredno
               skupaj razmišljati, in pri tem si bomo morali skupaj prizadevati za to, da bi ga
               zmanjšali. In najslabšo uslugo si bomo naredili, če bomo kakorkoli zagovarjali
               kakršnokoli obliko nasilja. Tudi klici po nasilnih reakcijah znotraj
               vzgojnegaprocesa, ki se začnejo pri prvi klofuti, končajo pa ne vem kje, niso, po
               mojem prepričanju - in tu delim prepričanje kolega Bizjaka - rešitev. Ker niso
               rešitev, je problem toliko večji. Na ministrstvu v okviru mešane skupine ravnateljev,
               ekspertov za ta vprašanja in ljudi z našega ministrstva pripravljamo nov šolski red -
               če povem v jeziku, ki je nam vsem razumljiv. V okviru tega šolskega reda smo imeli
               nedavno tega, v prejšnjem tednu, večurno razpravo, v kateri sem tudi sam sodeloval,
               in v njej smo iskalipredvsem načine, ki bi pomagali v kombinaciji z drugimi
               pravilniki, v kombinaciji z zagotavljanjem pogojev za delo v šolskem sistemu povečati
               interes mladih za ta temeljni proces oblikovanja človekove osebnosti, omike, najbolj
               na kratko rečeno, in pridobivanja znanja.</p>
               <p>Ta problem čutimo v šolskem sistemu - kako to integrativno moč sistema povečati; kako
               snov narediti zadosti zanimivo, kako vzpostaviti klimo znotraj razreda, ki bo tisti
               manjšini - ker verjetno se oba strinjava, da gre za manjšino -, ki na obrobju dela
               velike težave in tudi moti proces sam, preprečila, dala vedeti, da to ne sodi v
               šolske prostore. Šola se s tem vprašanjem že nekaj časa ukvarja in se bo očitno
               ukvarjala tudi naprej. Vendar naj ne bo zmote: šola sama rešitve tega problema ne
               zmore. Otroci namreč ne prihajajo iz šole domov, ampak so najprej naši, vsakogar od
               nas, in od tu pretežno odhajajo v šolo. In tisti najbolj problematični, pravi vsa
               stroka, niso najbolj problematični predvsem zaradi tega, ker je šola naredila njih za
               problematične, ampak zaradi tega, ker smo odpovedali mi, ker nismo zmogli skrbeti za
               svojega otroka tako, da bi teh stvari ne počel v šoli. Priznam, da šola dostikrat
               tega problema ne zna rešiti, ampak poudarjam, sama ga tudi ne bo.</p>
               <p>Zato je strpna razprava o tem - takšna kot je v tem parlamentu tekla, nekateri se
               boste spomnili, ni pa nas bilo zelo dosti takrat tukaj, ko so bili tu mladi iz cele
               Slovenije, ki so o tem razpravljali -, takšna razprava, kup teh razprav, strpen
               pristop, popravljanje pravilnikov, od šolskega reda do tistega o ocenjevanju do, ne
               vem, izboljševanja pogojev, tudi dvigovanja zavesti o strpnosti, državljanski in
               drugi pripadnosti, vse to daje nekaj upanja, da bo tovrstnih težav manj; odpravili
               jih doslej nikjer niso in tudi mi bi stavili previsoko, če bi si delali te iluzije.
           </p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Sok, izvolite.</p>
            </sp>
            <sp who="SDZ3:SokAlojz">

               <speaker>ALOJZ SOK:</speaker>

               <p>Jaz se povsem strinjam z vami, gospod minister. Treba bo dati velik poudarek vzgoji
               za vrednote. In to je seveda odgovornost vseh nas v tej državi. Najprej so seveda za
               vzgojo svojih otrok odgovorni starši, potem pa seveda tudi institucije, katerim
               starši prepuščajo svoje otroke. Torej, samo to bi želel reči, da ne bo nesporazuma.
               Da ne bi kdo mislil, da Nova Slovenija zagovarja klofutanje v šolah. Nikakor ne. Ne
               morem pa se strinjati s tem, da bi klofuta pomenila grobo nasilje in pa zanemarjanje
               mladoletne osebe. To pa je seveda zadeva, ki gre v drugo skrajnost in o tem bo
               potrebno razmisliti, kako od tu naprej. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:GaberSlavko">

               <speaker>DR. SLAVKO GABER:</speaker>

               <p>Hvala. Poglejte, jaz kvalifikacij klofute, kar zadeva polje pravosodja, ne bi
               tematiziral, ni moje področje. O tem ne vem dosti. Vem pa, da nasilje kliče po
               nasilju. In da nasilje ne prinese kaj dobrega in sam sem ga pripravljen samo v eni
               točki zagovarjati. Takrat, ko gre za to, da nekdo streže po življenju drugega, takrat
               ko resno ogroža entiteto, človekovo eksistenco, takrat je kdo dolžan se postaviti
               proti temu, tudi tako, da to prepreči. To je neka, mislim da nek smiseln pristop. Z
               vami pa se strinjam. Mi se moramo ukvarjati z vrednotami, s tem, koliko vrednot,
               kakšne vrednote proizvede znotraj šolskega sistema celoten učni proces. Vendar
               prosim, če poskušamo razumeti dvoje. Obstaja par načinov, na katere se to dosega. Eno
               je splošna klima v šoli, drugo je zgled učitelja in tretje, kar ponavadi pozabljamo,
               je snov sama. Snov vrvi od vrednot. Če ji damo čas, če ustvarimo mirno, razumno
               vzdušje v šoli, če se v ta proces ne vmešavamo pretirano od zunaj, potem dobimo
               klimo, v katero se lažje vključijo starši, če prevzamejo svoj del odgovornosti, in
               potem dobimo, in dosti šol je takšnih, zelo dobro vzdušje in takšno vzdušje, ki
               večino pelje naprej, po pravi poti. Jaz trdim, da je tako tudi v našem sistemu. Kako
               poskrbeti za robove, pa je in ostaja veliko vprašanje.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Ministru za delo, družino in socialne zadeve ter ministru za finance bo
               poslansko vprašanje postavil gospod Franc Pukšič. Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa, gospa podpredsednica. Gospodje ministri, kolegice in kolegi! V tej pozni
               uri nas je pravzaprav malo in če bi nadaljeval tam, kjer je minister Gaber končal, da
               za obrobja bo treba skrbeti. To, o čemer govorim v tem parlamentu že sedmo leto, pa
               niso obrobja, ampak je približno 60% Republike Slovenije in na teh območjih živi
               približno 50% prebivalcev. Mogoče bi bilo bolj prav, da bi svoje poslansko vprašanje,
               ki ga namenjam ministru za delo, družino in socialne zadeve, pravzaprav naslovil na
               celotno vlado, na predsednika vlade ali pa vsaj na del ministrov. Zato bo tudi ta del
               iz tega naslova namenjen ministru za finance, čeprav bom njemu posebej postavil
               vprašanje v zvezi s financiranjem občin, pa vendarle.</p>
               <p>Evropska regionalna politika temelji na finančni solidarnosti. Slovenija regionalne
               politike po mojem nima; nima je pa zato, ker se razlike povečujejo. Več kot 35%
               proračunskih sredstev Evropske unije je namenjenih pomoči manj razvitim regijam. Tak
               pristop, kot ga ima Evropska unija, je ugoden tudi za prejemnike pomoči in koristen
               za tiste, ki prispevajo, saj imajo podjetja na teh območjih dobiček, s tem pa
               Evropska unija postaja vse bolj konkurenčna v svetu. Prvi cilj bi moral biti
               opredeljen teritorialno, tako kot je v Evropski uniji, ker se več kot dve tretjini
               sredstev strukturnih skladov namenjata zmanjševanju razlik, podčrtano debelo in z
               velikimi črkami napisano - zmanjševanju razlik med razvitimi in nerazvitimi! Glavni
               indikatorji takšnih nerazvitih regij so: nizka stopnja investicij <stage xml:id="Redna-28-2003-07-09.stage24">(kar je pri nas
               tudi)</stage>, visoka stopnja nezaposlenosti <stage xml:id="Redna-28-2003-07-09.stage25">(kar je pri nas tudi)</stage> in seveda slaba
               infrastruktura. Drugi cilj je tudi opredeljen teritorialno. Njegov osnovni namen je
               revitalizacija območij, ki so soočena s strukturnimi težavami na industrijskem,
               podeželskem ali pa na urbanih področjih. Značilnost za takšna območja je tudi velika
               brezposelnost. Velika stopnja nezaposlenosti je v prvi vrsti značilna za regije, ki
               naj bi jim pomagali dosedanji - torej, predvsem prva dva cilja, o katerih sem
               govoril. Zato vas, gospod minister, sprašujem:</p>
               <p>Kdaj boste v vladi predlagali širšo razpravo o regionalizaciji politike zaposlovanja,
               ki ne bo slonela na javnih delih, ampak bo slonela predvsem na prvem in drugem cilju,
               ki sem ju predstavil?</p>
               <p>Spoštovani gospod minister, za podlago te razprave predlagam, da vzamete predlog
               zakona, katerega sopodpisnik sem sam, od 7. septembra 2000, o zagotavljanju sredstev
               za spodbujanje skladnega regionalnega razvoja na območjih s posebnimi razvojnimi
               problemi, na območju Haloz, Dravskega in Ptujskega polja ter Slovenskih goric.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Dr. Vlado Dimovski, izvolite.</p>
            </sp>
            <sp who="SDZ3:DimovskiVlado">

               <speaker>DR. VLADO DIMOVSKI:</speaker>

               <p>Spoštovani gospod poslanec! Na vaše zelo široko zastavljeno vprašanje, ki zadeva
               precej več, kot samo tisto, kar je - in to ste tudi sami rekli, da je pravzaprav to
               vprašanje verjetno namenjeno celotni vladi ali pa vsaj delu ministrstev. Poskušal pa
               bom vseeno odgovoriti na nekaj tistih vprašanj, na katera, menim, da lahko v tem
               kratkem času podam odgovore.</p>
               <p>Pod ena, strinjam se z vami, da je eden izmed pomembnih, če ne najpomembnejših
               ciljev, ko govorimo o gospodarski oziroma razvojni politiki, zmanjševanje razlik med
               regijami. Vsekakor so analize pri tem pokazale, da imamo nekatere neposredne, pa tudi
               posredne instrumente. Med posrednimi instrumenti, kjer je po ocenah inštituta za
               ekonomska raziskovanja v obsegu nekje 80 milijard za preteklo leto, je največji del
               namenjen pravzaprav ravno temu področju, ki ga pokriva ministrstvo za delo, to je
               vprašanju zaposlovanja, in to v višini 34 celih in nekaj milijard, se pravi, skoraj
               35 milijard od teh sredstev je namenjenih pravzaprav za to vsebino. To so tako
               imenovane posredne pomoči oziroma posredni instrumenti za regionalni razvoj.</p>
               <p>Drugo, kar bi rad rekel, da je vsekakor eden izmed pomembnih, za mene verjetno
               najpomembnejši cilj, je zagotovo zmanjševanje stopnje brezposelnosti. Ni pa
               enostavno, ko imamo visoko stopnjo recesije oziroma kar visoko stopnjo vprašanj, ki
               so vezana na gospodarski razvoj predvsem v Evropi in predvsem v državah izvoznicah,
               kar seveda vpliva tudi na gospodarsko dinamiko pri nas. Kot veste, je stopnja
               gospodarske rasti po zadnjih ocenah UMAR-ja, to se pravi urada za makroekonomske
               analize in razvoj, 3,1%, kar je manj, kot smo pričakovali. To ima neposreden vpliv
               tudi na investicije in na kreiranje delovnih mest. Posebej so prizadeta tista
               področja, ki tudi sicer nimajo razvite infrastrukture. Naša zveza je, da sledimo tako
               imenovanim zaposlitvenim ciljem, ki smo si jih zastavili tudi s programom aktivne
               politike zaposlovanja, ki temelji na nacionalnem programu zaposlovanja do leta 2006.
               Kljub zaostrenim razmeram, da tako rečem, kljub nizki stopnji gospodarske rasti, ki
               je glavni generator novih delovnih mest, vseeno uspevamo zadrževati stopnjo
               brezposelnosti nekje okoli 11%, 11%, ko govorimo o registrirani stopnji
               brezposelnosti.</p>
               <p>Še poseben pomen pri instrumentih aktivne politike zaposlovanja je seveda namenjen
               tistim regijam, ki imajo visoko stopnjo brezposelnosti. Ocena sredstev, ki gredo
               preko različnih instrumentov, ko govorimo o ministrstvu za delo, družino in socialne
               zadeve, je skorajda 60-70%, različno na različne instrumente, namenjenih predelu
               severo-vzhodnega dela Slovenije, ki je po stopnji registrirane stopnje brezposelnosti
               najbolj prizadet. Naj vseeno povem, da se je splošna stopnja brezposelnosti, če
               gledamo neko določeno zgodovinsko obdobje, od 1997 pa do 2001, od 14,4% zmanjšala na
               okoli 11%. To se pravi, da je v določenem obdobju le bil narejen nek napredek,
               morebiti ne tak, kakršnega bi si želeli, in morebiti ne v taki stopnji, kot bi seveda
               pomenilo zniževanje stopnje brezposelnosti do ravni, ki bi bila seveda ustreznejša,
               kot je sedaj.</p>
               <p>Konkretni instrumenti, ki so namenjeni regijam z nadpovprečno stopnjo brezposelnosti,
               glede na povprečje v Sloveniji, pa so za te regije zelo specifični, predvsem za
               mlade. Recimo nadomestitev plače za prve iskalce zaposlitve, je konkreten instrument,
               ki je konkreten za regije oziroma namenjen predvsem za regije, ki imajo nadpovprečno
               stopnjo brezposelnosti. In teh mladih, ki na ta način pridobivajo,v tem momentu, je
               okoli 500. Drugo so instrumenti, ki jih želimo, da jih pravzaprav tudi mladi iskalci,
               brezposelni iskalci na nek način uporabijo. In v tem smislu je cela vrsta
               instrumentov, ki po mojem mnenju imajo, seveda, direkten in pa posreden vpliv na
               zmanjševanje stopnje brezposelnosti.</p>
               <p>Kar se pa tiče vašega predloga, smo pa v fazi priprave nekega, bi rekel še dodatnega
               programa, ki bo še posebej opredelil dodatne instrumente za zmanjševanje stopnje
               brezposelnosti mladih, saj menimo, da so ravno ti tisti, tista ciljna skupina, ki
               potrebuje še dodatno spodbudo, da se vključi v delovno razmerje. Pri tem naj povem,
               da smo že za leto 2004 opredelili tudi ustrezno postavko v proračunu, ki je
               definirana kot programi zmanjševanja brezposelnosti za mlade.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite, da minister dopolni odgovor? Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Hvala lepa. Jaz upam, da je bilo dovolj razumljivo, da s tem vprašanjem resnično
               želim spodbuditi vlado, da bi začela o tej problematiki nekoliko bolj resno
               razpravljati. Vlada sama priznava, da se razlike povečujejo. Sama vlada je začutila,
               da na takšen način regionalnega razvoja, kjer se razlike povečujejo, ne moremo
               peljati. Eno so regionalni razvojni programi, drugo pa je seveda usposobiti tista
               področja, ki strahovito zaostajajo za državnim povprečjem, da jih pripeljemo do nekih
               primerljivih, ne samo podatkov, ampak nekih primerljivih rezultatov na vseh
               področjih. In seveda ko bodo ukrepi takšni, kot so, pa ni potrebno izmišljati nekaj
               novega, tako kot so se tega lotili tudi v nekaterih drugih evropskih državah, da bodo
               spodbujali investitorje za investicije tudi na teh področjih, da bo država vendarle
               poskrbela za tisto osnovno infrastrukturo na teh demografsko ogroženih področjih.
               Potem se seveda lahko nadejamo tega, da bodo tam ljudje začeli loviti ribo, torej
               ustvarjati novo vrednost, vendar za to je potrebno narediti pogoje. Da pa bodo takšni
               pogoji, pa je odgovorna vlada. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>
               <p>Hvala lepa. Gospod minister želite mogoče dodatno? Ne. Hvala lepa. Sedaj pa
               vprašanje, ki je namenjeno ministru za finance. Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Seveda nekateri kasneje komentirajo, da je v tem državnem zboru nekaj takšnih
               poslancev, ki skrbijo za velike državotvorne teme, da pa je nekaj poslancev, ki
               skrbijo za lokalne probleme. Jaz upam, da ko govorim o regionalnem razvoju, da ne
               skrbim za lokalne teme, čeprav seveda primer velikokrat povem iz okolja, iz katerega
               prihajam, ker se tega tudi zavedam.</p>
               <p>V tem primeru, ko postavljam ministru za finance poslansko vprašanje, je tema, ki se
               tiče 165 občin, je tema, ki se tiče milijona dvesto prebivalcev ali 65% prebivalcev v
               tej državi. Gospod minister, saj niste krivi, ker niste takrat bili zraven, ko se je
               sprejemal zakon o financiranju občin. V poglavju financiranje nalog občin je med
               drugim zapisano, v 26. členu, da obseg dodatnih sredstev, ki jih prejme občina, lahko
               predstavlja največ 70% sredstev od predvidenega obsega ukrepa ali investicije. Glede
               na to, da zopet prihajam iz takšnih območij in seveda teh 70 procentov je razdeljeno
               glede na delež dohodnine v občini na prebivalca glede na dohodnino, delež v državi na
               prebivalca. Ne poznam, minister ne poznam razpisov, ki bi jih dala ministrstva pod
               takšnimi pogoji, da bi bila tudi tako nastavljena. Čeprav je s posebno uredbo s
               številko 59 in 60 vlada zavezala ministrstva <gap n="..."/><stage xml:id="Redna-28-2003-07-09.stage26">/Nerazumljivo/</stage><gap n="..."/>, da pri
               dodeljevanju razvojnih spodbud upoštevajo lokacijo projektov, tako da lahko v večji
               meri pridejo do razvojnih spodbud občine in regije, ki najbolj zaostajajo v razvoju.</p>
               <p>Takšnih razpisov, minister, ni, kvečjemu so prav v nasprotni smeri, in sicer v takšni
               smeri, da se lahko na razpise prijavljajo tiste občine - in to je tistih, v glavnem
               samo 28 občin, ki ima približno 800 tisoč prebivalcev in razpolaga s 36-imi
               milijardami čez primerno porabo. Vseh ostalih 165 občin je pa podkapitaliziranih
               oziroma dobijo finančno izravnavo, tako imenovano finančno izravnavo do primerne
               porabe.</p>
               <p>Minister, po vseh obveznostih, ki nam jih zakonodaja nalaga, rekli boste, saj si
               zraven, ne ostaja pravzaprav nič več za izvajanje občinskih programov. Zato vas
               sprašujem:</p>
               <p>Kaj boste naredili, da bo, torej, prišlo do upoštevanja in spoštovanja 26. člena
               zakona o financiranju občin? In seveda, kaj pripravljate za rebalans proračuna za
               leto 2004?</p>
               <p>Moje priporočilo je, da je občinam s finančno izravnavo potrebno na tem področju
               nekaj spremeniti in nameniti neka sredstva za investicije. Se opravičujem za
               podaljšek. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Doktor Dušan Mramor, izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala lepa. Primerna poraba občin. Sedaj na podlagi sprememb zakona o financiranju
               občin, o katerih ste, pač ki ste jih omenili, je primerna poraba občine določena kot
               tisti obseg sredstev, s katerim občina lahko zagotovi izvajanje ustavnih in zakonskih
               nalog. Viri za financiranje primerne porabe so lahko lastni prihodki občine tisti, ki
               se upoštevajo pri izračunu primerne porabe, in finančna izravnava. Te prihodke občine
               prejemajo mesečno in ob idealni realizaciji je lahko recimo v prvi polovici leta
               največ 50-odstotna. V obsegu primerne porabe so zajeti tako tekoči odhodki kot tudi
               del investicijskih odhodkov občine. Razmerje med tekočimi in investicijskimi odhodki
               občine se je pri določitvi, tako je bilo meni razloženo, zneska primerne porabe na
               prebivalca, ki ga določa državni zbor, ob sprejemu državnega proračuna za vsako
               posamezno proračunsko leto, upoštevalo že ob prehodu na nov sistem financiranja
               občin. Tako lahko občine s sredstvi primerne porabe, se pravi z lastnimi prihodki za
               izračun primerne porabe in finančne izravnave in ostalimi prihodki občine, ki se ne
               štejejo v obseg primerne porabe za izračun finančne izravnave, ter dodatnimi
               sredstvi, ki so za posamezen ukrep oziroma investicijo opredeljeni v državnem
               proračunu, financirajo tudi investicijske odhodke. Praksa kaže, da se sredstva
               primerne porabe v določenem številu občin dejansko ne namenjajo za financiranje
               osnovnih nalog, ki jih nalaga ustava in zakoni na posameznih področjih financiranja
               lokalnih javnih zadev, na primer, primere poznam, za financiranje javnih zavodov,
               temveč se namenjajo predvsem za druge naloge, vključno za financiranje investicij. To
               je razvidno tudi iz podatkov dejanske realizacije občinskih proračunov. Mi
               pripravljamo analizo, iz te se to tudi kaže, financiranja občin v obdobju od leta 99
               do 2002, iz katere bo natačno razvidno, v kakšnem obsegu in za katere namene občine
               namenjajo prihodke za financiranje primerne porabe oziroma druge prihodke, ki se ne
               štejejo med lastne prihodke občin za izračun te primerne porabe.</p>
               <p>Za reševanje specifične problematike na posameznih področjih državni zbor na predlog
               vlade za posamezno proračunsko leto sprejme povečan obseg primerne porabe na
               prebivalca. Rezultat tega povečanja je povečan izračun primerne porabe za posamezno
               občino in vse občine v Republiki Sloveniji in posledično nakazilo večjih zneskov
               finančne izravnave tistim občinam, ki so do teh zneskov upravičene, tem, ki ste jih
               vi omenili. Vlada Republike Slovenije ugotavlja, da kljub dodatnemu povečanju
               sredstev primerne porabe, na primer v letu 2002 za področje kulture, komunalnih
               dejavnosti in stanovanjskega gospodarstva, pardon za leto 2003, občine ne namenjajo
               teh sredstev za te namene, ampak, ker so po veljavni zakonodaji pri razporejanju
               svojih prihodkov avtonomne, za druge namene. Znesek primerne porabe na prebivalca za
               leti 2003 in 2004 je seveda z zakonom o izvrševanju državnega proračuna določen. Zato
               vlada Republike Slovenije v teh letih ne predvideva nobenih posebnih sprememb na tem
               področju. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Pukšič, izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Gospod minister, saj vas razumem, ampak jaz mislim, da ni to tako velika znanost. Če
               36 milijard porazdelite na 800.000 prebivalcev približno, nekaj manj kot 50, ne vem,
               40.000, nekaj takšnega bo prišlo več na tega prebivalca v občini. V tistih 28
               občinah, ki skupaj imajo 36 milijard čez primerno porabo. Mislim, si predstavljate,
               kaj pomeni v občini imeti na prebivalca približno 40.000 več ali pa tega ne imeti.
               Imeti to v glavnem v tistih občinah, ki so<gap n="..."/> zakaj imajo tudi toliko? Zato, ker
               imajo lastnih sredstev toliko. Zakaj pa imajo? Zato, ker imajo, glavni vir
               financiranja občin je 35% dohodnine. Veste kakšna je bila razlika na prebivalca ko
               smo spreminjali s 30 na 35% dohodnine. V občini v Slovenskih goricah je to
               pomenilo500 tolarjev na prebivalca. V eni izmed drugih občin bi to pomenilo 5.000
               tolarjev. Faktor je bil 10-krat. O tem, minister, govorim.</p>
               <p>Nujno je za naslednje leto, pri pripravi proračuna za 2004, to upoštevati in nekaj v
               tej smeri narediti. Jaz bi vas prosil, v kolikor je pač možno, da se tudi pri tej
               zadevi poskusite pač enkrat usesti še s kom iz opozicije s področij, takšnih
               področjih, s katerih prihajamo, da se vsebinsko pogovorimo in da nekaj naredimo za to
               področje. Takšen način financiranja občin je generator povečevanja razlik, in če ne
               boste imeli nobene spremembe, potem boste sokrivi za povečevanje teh razlik, vlada se
               pa opredelila, da jih bo zmanjševala. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Želite besedo, gospod minister? Izvolite.</p>
            </sp>
            <sp who="SDZ3:MramorDušan">

               <speaker>DR. DUŠAN MRAMOR:</speaker>

               <p>Hvala. Samo odgovor. Od kar sem postal minister, je to vprašanje financiranja občin
               eno izmed zelo vročih vprašanj in se mi stalno zastavlja.</p>
               <p>Kot sem obljubil, pač ta zakon imamo sedaj praktično pripravljen in ga bomo potem
               tudi posredovali v razpravo, nov zakon o financiranju občin. Seveda moram povedati,
               da je izjemno težko doseči na tem področju določen konsenz, ker so tukaj velike
               občine, majhne občine, take, ki so bogate, take, ki imajo manj dohodkov. Mi smo pač
               pripravili predlog in ga bomo poskušali na ta način to reševati, ampak verjetno bo
               zelo veliko razprave o tem, ni pa tega možno reševati znotraj proračuna. Treba je res
               nov sistemski zakon narediti, da bo to financiranje bolj ustrezno.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Proceduralni predlog. Izvolite.</p>
            </sp>
            <sp who="SDZ3:PukšičFranc">

               <speaker>FRANC PUKŠIČ:</speaker>

               <p>Seveda bom glede na to, da je problematika resnično aktualna, ker ta problematika, ki
               se pač dogaja povečuje te razlike, o katerih govorim.</p>
               <p>Predlagal bi, da v zvezi z odgovorom, ki ga je dal gospod minister, napravimo, v
               skladu s poslovnikom, širšo razpravo. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. O predlogu poslanca Franca Pukšiča, da državni zbor na naslednji seji
               opravi razpravo o odgovorih ministra za finance na njegovo poslansko vprašanje, bo
               državni zbor odločil na jutrišnjem nadaljevanju seje zbora v okviru glasovanj.</p>
               <p>Ministru za pravosodje in ministru za promet bo poslanski vprašanji postavil gospod
               Jaša Zlobec Lukič. Izvolite.</p>
            </sp>
            <sp who="SDZ3:ZlobecLukičJaša">

               <speaker>JAŠA ZLOBEC LUKIČ:</speaker>

               <p>Hvala lepa. Ministri, predsedujoča, poslanke in poslanci! Najprej naj čestitam
               opoziciji, da je s TV prenosi naših sej segla v vsak slovenski dom, kjer nas po mojem
               vsi gledajo in se čudijo, kako pametne poslance imamo.</p>
               <p>Prvo poslansko vprašanje je namenjeno ministru za promet Jakobu Presečniku. Najbrž bo
               moje poslansko vprašanje delovalo naivno in neuresničljivo, vendar pa je na državni
               cesti Šentvid-Medvode promet tako gost, in to vsak dan, da temu sploh ni mogoče reči
               promet. Za 12 kilometrov od Ljubljane do Medvod popoldne ljudje potrebujejo celo uro,
               kar je v vsakem primeru nevzdržno za 12 kilometrov. Leta in leta modrijani načrtujejo
               najrazličnejše trase, rezultat pa je en sam. Promet je vedno bolj počasen. Veliko je
               elegantnih rešitev, veliko je pametnih ljudi, spreminja se pa ne nič. Več, kot je
               genialnih domislic, bolj bentijo tisoči, ki po polžje polzijo zjutraj in enako
               popoldne v drugo smer. Tisoč im voznikom in sopotnikom ne preostane drugega, kot da
               se upravičeno razburjajo. Medvode so poslale en sam prometni zamašek. Vsi mojstri in
               eksperti imajo na zalogi rešitve, ki pa so si večkrat navzkriž. Hvala za odgovor na
               vprašanje in pričakujem konkretne in takojšne ukrepe. Samo z idejami si ne more nihče
               nič pomagati. To je za ministra Presečnika:</p>
               <p>Kdaj bo ta tako rekoč prometni krog pekla razrešen?</p>
               <p>Ali bi zdaj najprej vi odgovarjali?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Tako je. Gospod Jakob Presečnik, izvolite.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Hvala lepa. Ta odgovor bi razdelil v dva dela. Torej dejstvo je, da je ta prometni
               sistem ali pa prometni zamašek na tem severozahodnem delu Ljubljane izredno velik in
               mislim, da trenutno najbolj pereč v Republiki Sloveniji. Razrešuje se<gap n="..."/> <stage xml:id="Redna-28-2003-07-09.stage27">/Nemir v
               dvorani./</stage> Prosim?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Lepo prosim za mir v dvorani. Nič v zvezi z vami, gospod minister. Izvolite.</p>
            </sp>
            <sp who="SDZ3:PresečnikJakob">

               <speaker>JAKOB PRESEČNIK:</speaker>

               <p>Dobro. Če sem kakšen lapsus naredil, se opravičujem. Torej, razrešuje se na dva
               načina. Prvič, ker imamo priključek gorenjske avtoceste na ljubljanski obroč oziroma
               na ostalo avtocestno omrežje v Sloveniji in intenzivno potekajo pripravljalni
               postopki oziroma že razpisi za izvedbo priključkov oziroma predora z vsemi deli, ki
               so potrebni na odseku Šentvid-Koseze. Z razrešitvijo problema priključka gorenjske
               avtoceste bo v naslednjih letih razrešen taizredno velik problem. Istočasno je pa
               prometna študija, ki je bila izdelana v letu 2000 za odsek, ki ste ga v svojem
               vprašanju omenili, to je Vižmarje-Medvode ali obratno, torej ta prometna študija je
               pokazala, da je treba tudi ta odsek spremeniti iz dvopasovnega v štiripasovnega in da
               je treba nekatere ukrepe urediti tudi v Medvodah. Ministrstvo za promet je v skladu z
               ustrezno zakonodajo že dalo pobudo za pripravo državnega lokacijskega načrta za
               rekonstrukcijo te ceste, torej za rekonstrukcijo iz dvopasovnice v štiripasovnico.
               Istočasno pa tudi v Medvodah poteka pomembna investicija za razrešitev tega problema
               na vrhu klanca, to je izgradnja rondoja v Medvodah. Tako da bo v naslednjih letih
               območje Šentvida, območje priključevanja obeh cest in rekonstrukcij ter medsebojnih
               povezav eno veliko gradbišče. Zato je poseben problem tudi vodenje prometa v tem
               vmesnem času, v času, ko bo gradbišče. Tako da mislim, da je nastopil tisti trenutek,
               ko se bodo začele razmere urejati tudi na terenu. Hvala lepa.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Zlobec, ali ste zadovoljni ali želite dopolniti?</p>
            </sp>
            <sp who="SDZ3:ZlobecLukičJaša">

               <speaker>JAŠA ZLOBEC LUKIČ:</speaker>

               <p>Zadovoljen sem v mejah možnosti.</p>
               <p>Drugo vprašanje je pa namenjeno ministru Bizjaku. Minister Bizjak je bil dolga leta
               tudi sam varuh človekovih pravic, in dobro veste, kako hud prestopek je kratenje teh
               pravic.</p>
               <p>V četrtek 12. junija je bila Slovenija uvrščena v poročilo Foruma 18. Gre za
               ustanovo s sedežem v Oslu, ki skrbi za uresničevanje 18. člena - od tod tudi ime -
               splošne deklaracije o človekovih pravicah, posebno svobode veroizpovedi. Forum 18 se
               osredotoča predvsem na kršitve in nepriznavanje svobode v posameznih državah. V
               poročilu te ustanove se je Slovenija znašla v družbi s Turkmenistanom, Belorusijo,
               Gruzijo in Uzbekistanom.</p>
               <p>Zakaj tako?</p>
               <p>Ko je bila direktorica vladnega urada za verske skupnosti gospa Nina Čoš, verske
               skupnosti na Slovenskem niso imele nikakršnih težav ali pomislekov glede
               registracije. Pred tremi leti je postal direktor tega vladnega urada doktor Drago
               Čepar. V treh letih svojega dela na čelu urada ni registriral ene same nove verske
               skupnosti, njegov odgovor je bil več kot sprenevedav. Čepar, če pa namreč pravi, da
               je urad v času njegovega vodenja prejel devet vlog za pridobitev naslova pravne osebe
               na osnovi zakona o pravnem položaju verskih skupnosti. Za to se je zanimalo vsaj 15
               do 20 skupin. Nobeni od teh skupin država tega ni odrekla niti priznala. Tako Čepar.
               Kljub intervenciji ministra Bizjaka se celotna zadeva ni premaknila niti za las. Še
               slabše. Na uradu je Čepar neomajen. Niti na misel mu ni prišlo, da bi vsem verskim
               skupnostim podelil status, za katerega prosijo, jim pa svetuje, naj si verske
               skupnosti na podlagi registracije pridobijo status pravne osebe. In da bo zadeva še
               bolj neprijetna, je treba povedati, da je Čepar prostodušno priznal, da njegov urad
               nikoli ni deloval v skladu z zakonom o upravnem postopku. Podobno odgovarja tudi na
               očitek, da merila, po katerih urad šestim verskim skupnostim povrne 42 odstotkov
               prispevkov delodajalca, za pokojninsko varstvo, niso nikjer zapisana. In vendar je
               urad približno 300 milijonov tolarjev na leto razdelil tudi pod njegovim vodstvom.
               Nauk je zelo preprost. Pred desetletji je tedanja oblast nagajala rimokatoliški
               cerkvi in jivenomer metala polena pod noge. Ali je sedaj rimokatoliška cerkev
               pozabila na svoje slabe čase in se je zazibala v lovorikah edine prave slovenske
               cerkve?</p>
               <p>In še za konec, direktor Čepar se je odločil, da se obrne na Lovra Šturma, ki si ga
               je izbral brez razpisa. Glede na dosedanje nagajanje je lahko brez posebne
               bistroumnosti ugotoviti, katera verska skupnost bo po modrih ugotovitvah Lovra Šturma
               zasedla mesto v prvi vrsti. Sicer pa bo Šturmova ekspertiza stala davkoplačevalce
               približno milijon tolarjev. Hvala.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Magister Ivan Bizjak, izvolite.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>Gospa podpredsednica, na to vprašanje lahko odgovarjam seveda le kot predsednik
               vladne komisije za reševanje odprtih vprašanj verskih skupnosti, ker to področje ni v
               pristojnosti mojega ministrstva, niti nisem tako ali drugače predstojnik omenjenemu
               direktorju, doktorju Čeparju. Glede vprašanja priglasitve ustanovitve verskih
               skupnosti je komisija, ki jo vodim, razpravljala 4. junija in ob tem so se prisotni
               člani, namestniki članov komisije opredelili zelo jasno, da kljub temu, da je zakon,
               ki ureja vprašanje, torej zakon o pravnem položaju verskih skupnosti iz leta, mislim
               da 1977, da kljub temu, da ta zakon ni ravno ustrezen sedanjemu času, da je potrebno
               obravnavati prispele priglasitve na uradu in seveda ustrezno ukrepati, torej
               dokončati to obravnavo, ker preprosto še tako pomembno čakanje na nov zakon, ki bo
               bolje uredil to področje, ne more biti izgovor ali dejanski razlog za to, da se v tem
               času ne bi nič dogajalo. Torej to stališče je bilo zelo jasno. Danes smo slučajno
               imeli ponovno sejo te komisije in smo ob obravnavi pač zapisnika prejšnje seje o tem
               tudi govorili in to isto stališče seveda sem tudi sam izrecno ponovil. To je tisto,
               kar je mogoče reči z mojega mesta.</p>
               <p>V vsakem primeru, seveda, podpiramo, komisija namreč, tudi čimprejšnjo pripravo
               novega zakona oziroma normativne ureditve, ki je za to potrebna, bodisi v posebnem
               zakonu bodisi v področnih zakonih, ustreznejšo ureditev nekaterih vprašanj, na katere
               ste deloma tudi opozorili, in s tem v zvezi je urad, kot je tudi obvestil komisijo,
               angažiral zunanjo institucijo, institut, ki ga omenjate za pripravo osnutka takšnega
               zakona oziroma normativne ureditve. To je toliko, kolikor lahko rečem. Kot rečeno, pa
               tudi komisija nima neke niti nadzorstvene niti predstojniške pristojnosti do
               omenjenega urada.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod Zlobec, želite besedo?</p>
            </sp>
            <sp who="SDZ3:ZlobecLukičJaša">

               <speaker>JAŠA ZLOBEC LUKIČ:</speaker>

               <p>Samo vprašal bi:</p>
               <p>Ali je to urad, ki nima nikogar nad seboj, ki lebdi na nebu, ta urad za verske
               skupnosti?</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Gospod minister, izvolite.</p>
            </sp>
            <sp who="SDZ3:BizjakIvan">

               <speaker>MAG. IVAN BIZJAK:</speaker>

               <p>To je vladni urad.</p>
            </sp>
            <sp who="SDZ3:PavliničKrebsIrma">

               <speaker>PODPREDSEDNICA IRMA PAVLINIČ KREBS:</speaker>

               <p>Hvala lepa. Spoštovane poslanke in poslanci, spoštovana ministra, sodelavci in
               sodelavke, predsednikU vlade in ministrom se zahvaljujem za podane odgovore.</p>
               <p>S tem zaključujem to točko dnevnega reda. Prekinjam sejo zbora, ki jo bomo
               nadaljevali jutri ob 10.00 uri. Vsem najlepša hvala in lahko noč. <stage type="time">(SEJA JE BILA
                  PREKINJENA 9. JULIJA 2003 OB 20.31 URI.)</stage>
               </p>
            </sp>
         </div>
      </body>
   </text>
</TEI>