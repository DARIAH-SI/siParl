<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZPTZČPIEM-Redna-016-2006-06-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">E3E2419EEEFCDF54C1257178003E732A</idno>
               <idno type="custom" subtype="day">EEC4EB30594129B0C125718E003D7C47</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=EEC4EB30594129B0C125718E003D7C47</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Redna-016-2006-06-14.KZPTZČPIEM" n="016">
               <name>Redna</name>
               <date when="2006-06-14"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Redna-016-2006-06-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Redna-016-2006-06-14.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE  ZA PETICIJE TER ZA ČLOVEKOVE PRAVICE IN ENAKE  MOŽNOSTI </stage>
            <stage type="session">16. seja</stage>
            <stage type="date">(14. junij 2006)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je začela ob 14.03 uri. </stage>


            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Lep pozdrav! Pričenjam 16. sejo Komisije Državnega zbora Republike Slovenije za
               peticije ter za človekove pravice in enake možnosti. Obveščam vas, da je svojo
               zadržanost napovedal poslanec dr. Slavko Gaber, odsotnost je najavila tudi
               podpredsednica komisije poslanka Marjetka Uhan, ki jo bo nadomeščal s pooblastilom
               poslanec Martin Mikolič. Smo sklepčni, zato lahko pričnemo delo. Obveščam vas, da smo
               na sejo povabili k 2. točki dnevnega reda ministrstvo za zdravje, ministrstvo za
               delo, družino in socialne zadeve, Inšpektorata Republike Slovenije za delo, institut
               za medicino dela, prometa in športa in Zvezo svobodnih sindikatov Slovenije, k 3.
               točki dnevnega reda ministrstvo za okolje in prostor, Inšpektorat Republike Slovenije
               za kmetijstvo, gozdarstvo in prehrano in ministrstvo za kmetijstvo, gozdarstvo in
               prehrano, k 4. točki dnevnega reda zakonodajno-pravno službo in urad za verske
               skupnosti, k 5. točki dnevnega reda pa Agencijo za radioaktivne odpadke Republike
               Slovenije. Kot običajno na naši seji pozdravljam tudi novinarje in strokovne
               sodelavcev komisije za peticije ter za človekove pravice in enake možnosti.</p>
               <p>Prehajam na določitev dnevnega reda. S sklicem seje ste prejeli predlog dnevnega
               reda. Do včeraj do 12. ure, tako kot veleva poslovnik, nisem dobila nobenega predloga
               za razširitev dnevnega reda ali za umik katere od predlaganih točk dnevnega reda,
               torej je dnevni red določen kot je bil predlagan s sklicem. In sicer, 1. potrditev
               zapisnika 15. redne seje, 2. problematika odkrivanja in registriranja poklicnih
               bolezni, 3. problematika emisij, ki jih v bivalnem okolju povzročajo perutninske, to
               je puranje farme, 4. predlog zakona o verski svobodi, točko obravnavamo kot
               zainteresirano delovno telo, 5. problematika umeščanja odlagališča radioaktivnih
               odpadkov v Republiki Sloveniji in 6. razno.</p>
               <p>Prehajamo na <title>1. TOČKO DNEVNEGA REDA - POTRDITEV ZAPISNIKA 15. SEJE KOMISIJE.</title> Osnutek zapisnika je na vpogled v računalniški mreži Lotus Notes. Ali želi kdo
               o tej točki razpravljati? Če ni pripomb, štejem, da je zapisnik 15. seje komisije za
               peticije ter za človekove pravice in enake možnosti sprejet.</p>
               <p>In prehajamo na <title>2. TOČKO DNEVNEGA REDA - PROBLEMATIKA ODKRIVANJA IN
                  REGISTRIRANJA POKLICNIH BOLEZNI.</title> S sklicem seje ste prejeli povzetek
               problematike odkrivanja in registriranja poklicnih bolezni v Sloveniji, ki ga je
               pripravil klinični institut za medicino dela, prometa in športe iz Ljubljane, oceno
               stanja na tem področju, ki jo je pripravil Inšpektorat Republike Slovenije za delo in
               gradivo, ki ga je pripravila Zveza svobodnih sindikatov Slovenije. Uvrstitev te točke
               na dnevni red naše komisije je posledica več vlog, ki se nanašajo na invalidsko
               upokojevanje ali bolezen kot posledico poklicne bolezni. Pokazalo se je namreč, da v
               Sloveniji ne odkrivamo in ne prijavljamo poklicnih bolezni. Namen današnje obravnave
                   je predvsem spodbuditi
               pristojne, da se to področje uredi. Z odkrivanjem poklicne bolezni se ugotovit tudi
               vzrok zanjo. Z odpravljanjem vzrokov za poklicne bolezni pa bo preprečeno obolevanje
               še zdravih delavcev. In po tem čisto kratkem uvodu, saj bo čas za razpravo po uvodnih
               besedah na sejo vabljenih še. Prosim najprej predstavnico instituta za delo, poklicne
               bolezni in športa gospod doktorico Metodo Dodič Fikfak, da nas na kratko seznani s to
               problematiko. Izvolite.</p>
            </sp>
            <sp who="SDT4:DodičFikfakMetoda">

               <speaker>DR. METODA DODIČ FIKFAK:</speaker>

               <p>Dober dan vsem skupaj. Problem odkrivanja poklicnih bolezni je, kot mogoče veste, v
               Sloveniji že zelo dolg. V času pred letom 1990 so se poklicne bolezni po veljavni
               konvenciji redno odkrivale. Poklicne bolezni so, mogoče, da bo lažje razumljivo,
               tiste bolezni, ki jih povzroča delo. V času Jugoslavije je bil ta spisek bolezni, ki
               jih povzroča delo zelo ozek, vseboval je samo 46 poklicnih bolezni, medtem ko z
               vstopom v Evropsko unijo smo ta spisek morali razširiti, to pomeni, da je 92 skupin
               bolezni ali drugače preprosteje povedano približno 200 diagnoz, ki so lahko priznane
               kot poklicne bolezni. Tega v Sloveniji, se pravi poklicnih bolezni, ne odkrivamo.
               Kateri so ti vzroki? Zelo na kratko. Vzrokov je več. Prvi vzrok je ta, da preprosto
               je zakonodaja trenutno napisana tako, da je za zdravje in varnost pri delu, kar je
               pravilno odgovoren delodajalec, vendar v primeru, ko obstaja sum, da je neki delavec
               bolan bi ga ta isti delodajalec moral poslati na pregled k zdravniku, ki bi mu odkril
               poklicno bolezen. Pregled bi moral plačati delodajalec sam, pa tudi vse posledice,
               kar je hud konflikt interesov in se za to to ne dogaja. To pomeni, ker je to pri nas
               edina pot, da bi delodajalec moral sebi pljuvati v skledo, to pomeni, da bi delavca
               za katerega sumi, da je bolan poslal na pregled, plačal pregled, zdravnik bi ugotovil
               poklicno bolezen, potem bi pa delodajalec, ta isti delodajalec moral delavcu plačati
               odškodnino, to je grozen konflikt interesov, to preprosto ne gre. Tudi v državah z
               dolgo demokracijo kot je recimo Nemčija ta način ne gre, ampak samo 2% vseh poklicnih
               bolezni dejansko plačujejo neposredno oziroma pošljejo na pregled delodajalci, vse
               drugo mora poslati zdravnik. To je prvi vzrok, se pravi delodajalec bi moral sam
               odkrivati poklicne bolezni, to ne gre.</p>
               <p>Drugi temeljni vzrok zakaj se poklicne bolezni  ne odkrivajo je dejstvo, da je specialist medicine
               dela, ki je dolžan po svoji funkciji, da odkriva poklicne bolezni v neposredni
               pogodbi z delodajalci, to pomeni, da ga za svoje storitve neposredno plačuje, gre za
               dogovor, tržni dogovor kaj boš naredil, kaj ti jaz vrnem. Jasno je, da v takšnem
               odnosu delodajalec noče slišati, da ima poklicno bolne ljudi in specialist medicine
               dela tudi bolezni ne more odkriti. Tudi če bi bolezen odkril in rekel to je poklicno,
               mu delodajalec ima pravico, da v trenutku prekine pogodbo z njim, to se nam je
               zgodilo, to ne govorim na pamet. Se pravi, v trenutku, ko je kolega zdravnik
               specialist medicine dela poklicno bolezen delodajalcu odkril, mu je rekel,
               delodajalec tvojega mnenja ne priznam, zato pogodbo prekinjam in to je legalno, to je
               možno. To je drugi hud vzrok. Se pravi, zdravnik, ki je plačan ne more delati proti
               plačniku. V svetu se ta konflikt prizna oziroma obravnava kot problem dvojne
               lojalnosti. Lojalnost delodajalcu za katero si plačan se ne more enotiti ali enačiti
               z etično lojalnostjo, to preprosto ne gre, ker prevladuje vedno plačljiva lojalnost,
               ne pa etična lojalnost. To je drugi velik vzrok.</p>
               <p>Tretja zadeva, ki je strahotno boleča je pa ta, da teh 20.000 prizadetih delavcev,
               ki jih pričakujemo, da jih imamo od leta 1990 naprej v Sloveniji večina sploh ne ve,
               da so poklicno bolni, še hujše od tega je pa to, da se na ta način novi invalidi
               oziroma novi poklicno bolni proizvajajo. To pomeni, če poklicne bolezni ne odkriješ
               delovnega mesta ne zdraviš in ker ne zdraviš delovnega mesta se proizvaja še drugi,
               tretji in četrti invalid. Naj vam kot ilustracijo povem, da skandinavske dežele v
               trenutku, ko odkrijejo dve poklicni bolezni na enem delovnem mestu tisto delovno
               mesto ali oddelek zaprejo, ker če se ne da popraviti delovnega mesta ga raje zaprejo,
               to pomeni ga prenesejo na žalost na vzhod, ampak to je praksa. To pomeni, da se
               preprosto proizvajanje invalidov tudi finančno, da ne govorim o etičnosti, ne splača.</p>
               <p>In nenazadnje mogoče samo še to, ker drugo smo pravzaprav vse napisali je dejstvo,
               da gre za veliko neenakost delavcev pri tem. Kot veste azbestne bolezni lahko
               odkrivamo, tudi odškodnine se izplačujejo, azbestne bolezni so samo štiri, ostalih
               196 poklicnih bolezni pa nima niti približno takšnih pravic kot imajo azbestne
               bolezni.</p>
               <p>Na institutu za medicino dela smo tudi vsakodnevno deležni strahotnih  stisk ljudi, ki si preprosto ne
               morejo pomagati. Kljub temu, da imajo poklicno bolezen, nimajo nobenih pravic, ker
               postopki, edini postopek za odškodnino traja neskončno dolgo, delavec sam pa je
               običajno tako zelo prizadet, da v tožbo ne gre. Še to vam povem za lažjo ilustracijo,
               da je bilo lani leto, recimo temu, boja proti hrupu in da v Sloveniji nismo imeli,
               edina država v Evropi niti ene poklicne naglušnosti. Hvala lepa za enkrat.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam, dr. Metoda Dodič Fikfak. Zdaj bi pa prosila predstavnika Inšpektorata
               za delo Republike Slovenije, gospoda Boruta Brezovarja, če bi nam predstavil svoj
               zorni kot na to problematiko. Hvala.</p>
            </sp>
            <sp who="SDT4:BrezovarBorut">

               <speaker>BORUT BREZOVAR:</speaker>

               <p>Hvala lepa za priložnost in možnost. Torej na žalost, kaj posebej ne morem dodati k
               temu, kar je dr. Dodičeva povedala o tem, kakšno je stanje pri nas. S tem seveda, da
               Inšpektorat Republike Slovenije za delo je po zakonu tudi tista točka, kjer naj bi se
               podatki na to temo zbirali in bi tudi v njih morali pravzaprav nekaj vedeti. Torej v
               zadnjih 10-ih letih je samo posamičen primer bil, da je nek delodajalec, po zakonu bi
               moral pa vsak, pri katerem se poklicna bolezen pač pojavi, že sum, ne samo dejstvo,
               da je nastala, prijaviti takšen dogodek Inšpektoratu Republike Slovenije za delo in
               teh prijav praktično ni. Res je zelo ilustrativen ta primer iz lanskega leta, ko je
               šlo za leto, v katerem naj bi posebno pozornost posvečali prekomernemu hrupu, kot
               enemu od zelo pogostih, v bistvu najmočnejših virov poklicne bolezni v Evropi, mi
               nimamo nobenega primera in pri nas se to ne dogaja. In imeli smo prav komične
               primere, ko smo eno posebno akcijo, da bi odkrili, kakšno je stanje na terenu,
               vodili, znano je, da se to pogosto dogaja pri vulkanizerjih na primer, kjer so
               posamični zelo močni poki, in so inšpektorji prišli iz takšnega pregleda in so prav z
               ironijo razlagali, kako so morali nosilcu te dejavnosti trikrat povedati, po kaj so
               prišli, ker sploh ni slišal. Potem je pa povedal, da te teme on ne pozna, da ni
               nobene težave pri njem</p>
               <p>Torej, gre dejansko za situacijo, ki je prikrita, ki je gotovo problematična. Ne gre
               za to, da delavci niso zdravljeni, ker so zdravljeni, smo so zdravljeni po poti, ki
               je pač enaka, kot če bi imeli gripo ali pa kakšno popoldansko bolezen, da temu tako
               rečem. Prizadeti so pri tem, ker je bolniško nadomestilo drugačno pri taki bolezni,
               kot je pri poklicni, kjer je 100%. Tako kot pa pri nas še dodatno, bom rekel, vidimo
               problem, pravzaprav ni toliko v te, kako bi delodajalcu naložili, da bi te stvari
               plačal, ker to se tudi nikjer po Evropi se ne dogaja, pač pa je nekoliko drugačen
               sistem zavarovanja, ki je podlaga temu, da gredo stvari v pravi smeri. Pri nas seveda
               zdravstveno zavarovanje v enem delu teoretično tudi pridobiva del sredstev
               delodajalcev za to zavarovanje, vendar ta sredstva gredo potem v isto vrečo z vsemi
               ostalimi sredstvi iz zdravstvenega zavarovanja in se potem trošijo za vse drugo,
               razen za preventivo v zvezi s poklicnimi boleznimi in mislim, da odgovor bi moral pač
               v tej smeri iskati, gotovo ni možno neko dodatno obremenjevanje gospodarstva z nekimi
               dodatnimi viri ali pa načini, ampak verjetno organizacija zavarovanja, kjer bi morali pač del sredstev
               usmeriti v te namene in potem bi verjetno tudi viri se našli za praktično vse, kar je
               tukaj potrebno. Je pa zadeva seveda na več področjih in zato tudi menim, da se že
               celo vrsto ne premakne, ker vsak na svojem področju skuša, kar se le da dobro
               narediti, vendar to je stvar, ki presega posamezni resor ali pa še celo kaj več od
               tega. Torej, čisto na državnem okviru je treba kakšne korake narediti.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Na začetku sem omenila, da smo dobili na komisijo za peticije ter za
               človekove pravice več posamičnih prijav. Poleg te posamične, pa smo v državnem zboru
               Republike Slovenije sprejeli delegacijo svobodnih sindikatov ob dnevu človekovih
               pravic, ko so se na nas obrnili posebej, ravno s problematiko, o kateri danes
               razpravljamo v okviru 2. točke dnevnega reda. Zato zdaj vabim k besedi še
               predstavnico Zveze svobodnih sindikatov, gospo Lučko Boehm, ki je hkrati tretja, ki
               je pripravila tudi gradivo za to našo točko dnevnega reda. Izvolite, gospa Boehm.</p>
            </sp>
            <sp who="SDT4:BöhmLučka">

               <speaker>LUČKA BOEHM:</speaker>

               <p>Hvala lepa. Saj mislim, da sta dr. Dodičeva in gospod Brezovar že povedala marsikaj o
               tej temi. Jaz lahko dodam samo še kakšen detajl, tudi na nas sindikate se obračajo
               delavci, ki sumijo, da so poklicno zboleli, dr. Dodičeva je rekla, da je v Sloveniji
               na tisoče delavcev, ki so bolni, ki ne vedo, da so poklicno bolni, vedo samo, da so
               pošteno bolni, ne vedo pa, da gre vzroke za njihovo bolezen iskati ali pa nihče jim
               ni priznal, da gre vzroke njihove bolezni iskati v delovnih razmerjih, v kateri so
               delali. Kadar stvari postajajo neznosne in ko ljudje pravzaprav že začenjajo umirati,
               se začne njihova križeva pot, ko iščejo načine, da dokažejo, da je vse skupaj
               povezano z njihovim delom in takrat se pokaže perfidnost, jaz bom uporabila ta izraz
               naših predpisov, ki na videz, predpisi, ki so bili objavljeni v Uradnem listu, se
               pravice zagotavljajo, jih je pa praktično nemogoče ali pa izredno težko, z veliko
               trmo uveljaviti v resnici. Zaradi tega, ker te predpisi niso dodelani, dogaja, da
               nihče ne ve, kdo v tej državi sme priznati, da ima človek poklicno bolezen, ali je to
               njegov osebni zdravnik ali je to pooblaščeni zdravnik pri delodajalcu, ali je to
               invalidska komisija na zavodu pokojninsko in invalidsko zavarovanje ali je to morda
               ta komisija za pritožbe na rezultate preventivnih zdravstvenih pregledov, ki deluje
               pri kliničnem institutu za medicino dela, prometa in športa. Torej, jaz sem imela v
               rokah že kar takšne papirje na katerih so različne institucije priznavale poklicne
               bolezni, pa tistega dokumenta ni priznalo zdravstveno zavarovanje ali pa ni priznalo
               pokojninsko zavarovanje, se pravi, tam, kjer naj bi delavec uveljavljal pravice na
               podlagi statusa poklicne bolezni. Kot rečeno, delodajalec naj bi bil formalno tisti,
               ki bi financiral zdravstveni preglede na podlagi katerega bi se verificirala poklicna
               bolezen.  Delodajalec tega noče
               storiti, kdo bo zdaj plača ta zdravstveni pregled. Običajno se konča tako, da naj bi
               plačal kar delavec sam, kajti drugače ne pride nikamor. Ti zdravstveni pregledi znajo
               biti presneto dragi za delavski žep. Če je, na primer, možno uporabiti že kakšne
               rezultate raznih pregledov pri splošnem zdravniku, je to v veliko pomoč, ampak po
               malem je nek tak pregled čez 100 tisoč tolarjev. Tako da se je naš sindikat odločil,
               da pač, kadar se ljudje obrnejo na nas, smo jim mi pripravljeni plačati solidarnostno
               takšen zdravstveni pregled. Seveda se s tem, vsaj videti je tako, včasih zgodba ne
               konča. Še celo takrat, ko klinični inštitut za medicino dela izda nek dokument, da je
               človek prav gotovo poklicno zbolel, s tem dokumentom se neka dolga pot uveljavljanja
               na zdravstvenem zavarovanju, na pokojninskem in invalidskem zavarovanju komaj
               začenja. To je mogoče en detajl, da si lahko v živo predstavljamo, kako zgleda
               življenje tistih, ki so poklicno zboleli. Ko smo se pri nas na našem predsedstvu
               pogovarjali o poklicnih boleznih, smo sedeli takole okrog mize, kakor je tale, in so
               eden za drugim prisotni pripovedovali, na koliko pogrebih so že bili kakšnemu
               sodelavcu, ki je, na primer, v začetku meseca pomagal gasiti nek požar, pa se je
               nadihal strupenih plinov, začel bolehati in čez dva meseca so ga pokopali. Ali pa
               kmetje, delavci v kmetijskem podjetju, ki škropijo z raznimi pršili po poljih, pa jim
               potem govoriš na pogrebu.</p>
               <p>Tako da je poklicnih bolezni verjetno v Sloveniji kar precej, samo odkriti jih ne
               znamo. In če mi dovolite, bi samo še za konec povedala zanimivo številko, ki ji jaz
               rečem ocena; koliko drži, si bo pač vsak sam mislil. V začetku maja so bili
               objavljeni uradni statistični podatki za 25 držav Evropske unije o tem, koliko
               delavcev umre na leto zaradi vzrokov, povezanih z delom. Veste, da je konec aprila,
               28. aprila je svetovni dan žalovanja za delavci, ki so umrli zaradi vzrokov,
               povezanih z delom, ali smrtne poškodbe pri delu ali pa poklicne bolezni oziroma
               bolezni, povezane z delom. No, po teh uradnih podatkih je v 25 državah Evropske unije
               192 milijonov ljudi zaposlenih in v enem letu jih 151.300 umre zaradi razlogov, ki so
               povezani z delom. Od tega 8.900 zaradi smrtnih poškodb pri delu in 142.400 zaradi
               bolezni, povezanih z delom. Jaz sem pač naredila tak majhen izračun, kaj te številke
               pomenijo za Slovenijo. Glede na to, da je v lanskem letu v Sloveniji 17 delavcev
               izgubilo življenje zaradi smrtne poškodbe, sem naredila tak preprost izračun in
               ugotovila, da je v lanskem letu 272 ljudi umrlo, ne zbolelo, ampak umrlo zaradi
               bolezni, povezanih z delom. In mi nimamo pojma o tem! Vsi ti ljudje, skriti doma,
               daleč od oči, počasi umirajo 
               in mi si umijemo roke nad njimi.</p>
               <p>Še enkrat ponavljam, odkriti poklicno bolezen je še kako važno, prvič zaradi
               človeka, ki je zbolel, drugič pa zato, da bomo preprečili, da ne bi jutri še eden, ki
               je danes še zdrav. Začeti je treba s tem, da se popravi pravilnik o poklicnih
               boleznih, ki je sicer v marsičem dober, ampak tam, kjer je pa treba postopke
               določati, financerje in tako naprej, za ugotavljanje poklicnih bolezni, pa ni dober.
               Moram reči, da smo dali tudi pobudo na svet vlade za varnost in zdravje pri delu, ki
               je to lanskega novembra obravnaval, svetoval vladi, da naj popravi te predpise. Pred
               kakšnimi štirinajstimi dnevi je bila spet seja tega sveta. Ko smo skušali ugotoviti,
               kaj se je zgodilo s tem priporočilom, smo ugotovili, da še nič. Tako da je nekaj
               ljudem popustilo potrpljenje in so rekli, da ne bodo več hodili na seje, če se tam
               zapravlja njihov čas.</p>
               <p>V glavnem, ni politične volje, da bi se stvari popravile. In vsi smo veseli, da je
               vse lepo pometeno pod preprogo, kajti če človek v tej državi zboli, se mu prizna
               bolezen izven dela, pa imamo nekako pomirjeno vest, da vsaj zdravi se ga, če se mu že
               ne prizna poklicne bolezni. Ampak mi mislimo, da gre za grdo packo na Sloveniji, ki
               jo je treba čim prej popraviti.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Sprašujem gospoda državnega sekretarja z ministrstva za zdravje, dr.
               Dorjana Marušiča, ali želi besedo? Izvolite.</p>
            </sp>
            <sp who="SDT4:MarušičDorijan">

               <speaker>DORJAN MARUŠIČ:</speaker>

               <p>Hvala, predsedujoča. Cenjene poslanke in poslanci, kolegice in kolegi, predstavniki
               sindikatov! Morda sem koga izpustil, se opravičujem. Pozdravljamo razpravo, ki je
               bila začeta na tem odboru, tudi umirjenost posameznih razpravljavcev pred menoj. In
               morda se bom v tem uvodnem delu dotaknil po moje dveh točk, ki sem ju zaznal iz
               razprave, ki se ju je izpostavilo kot ključni, da sistem naj ne bi učinkovito
               deloval. Ena od teh je sistem financiranja, drugi pa obstoječi pravilnik, ki naj bi
               onemogočal učinkovito delovanje na področju preventive in samega odkrivanja poklicnih
               bolezni.</p>
               <p>Poudaril bi, da Slovenija je prevzela evropski pravni red na tem področju. Ta enotno
               ureja področje varnosti in zdravja pri delu in zavezuje naše delodajalce v enaki meri
               kot sicer v Evropski uniji, da spoštujejo vsa pravila na tem področju. Ta so
               naravnana večinoma v preprečevanje bolezni, povezanih z delom, poškodbami in
               poklicnimi boleznimi. Naše mnenje je, da pravilnik, ki je sprejet, omogoča tak
               pristop, v smislu zgodnjega odkrivanja poklicnih bolezni, vendar se pridružujem in
               morda v sami razpravi bomo povzeli nekatere pobude, verjetno je potreben določenih
               nadgradenj. Po sprejemu leta 2003 bo treba določene spremembe vpeljati, predvsem v
               smislu, da bo treba bolj natančno opredeliti vsebino in cilje preventivnih pregledov.
               Morda se tu nekoliko razhajamo z dosedanjimi razpravljavci. Na ministrstvu za zdravje
               smo prepričani, da bi s pravo vsebino preventivnih pregledov naravnani k iskanju
               problemov tudi lažje odkrivali poklicne bolezni. Pa ne bom zahajal v posamezne
               primere, kajti prepričan sem, da argumente posameznih primerov ne moremo uporabljati
               za sistemske rešitve. Vemo pa sami, vsaj vsi zaposleni, kaj je večinoma vsebina teh
               preventivnih pregledov in nekako ni naravnana na osnovni problem iskanja poklicnih
               bolezni.</p>
               <p>Drugi del, ki je bil izpostavljen, je zagotavljanje plačila. Morda bi se v tistem
               delu pridružil ali pa lahko sprejmemo,  da morda pride do neenakosti obravnavanih bolnikov,
               obolelih, torej že obolelih, v smislu nadomeščanja ali pa nadomestil bolniškega
               staleža, to je razlika. In morda je tu reakcijski čas ali pa odzivnost specialistov v
               medicini dela, prometa in športa, ki bi morali diferencirati poklicne bolezni od
               ostalih, neustrezna. Vendar naj poudarim, da je prav vlada Republike Slovenije že
               leta 2002 in 2003 namenila dodatna sredstva, in to sredstva iz obveznega
               zdravstvenega zavarovanja. Torej, gre iz sredstev, ki jih solidarnostno zbiramo. Res,
               da gre morda za vas za zanemarljivo vsoto 100 milijonov, ki so se potem od 2003 dalje
               namenjali za dejavnost inštituta, vendar to gre primerljivo nekako z 10 specialisti
               medicine dela, prometa in športa, ki so bili argumentirani za vpeljavo v celoten
               sistem, kar je lahko celo nekako v razkoraku, ko gre za samo organizacijo medicine
               dela, prometa in športa v slovenskem prostoru. Skratka, iz sredstev obveznega
               zdravstvenega zavarovanja financiramo ustrezno število specialistov, ki naj bi
               nadgradili delo pravzaprav na sekundarnem in terciarnem nivoju, da bi se pospešilo
               usklajevanje vseh standardov in normativov v skladu z Evropsko unijo. Menimo, da je
               ta način financiranja tisti, ki vodi v usmeritev prave in ekspertne vloge inštituta
               za medicino prometa in športa v Sloveniji, po zgledu nekaterih najbolj učinkovitih
               držav na tem področju, da bi lahko na področju varovanja zdravja delavcev pripravil
               take strokovne smernice in pripravil tak pristop, da bi bilo zaznavanje teh poklicnih
               bolezni hitrejše. Prepričani smo, da je sedanji način plačevanja, ko je ta začetni
               del v skrbi delodajalca, pravilen. Da je drugi del, ko se bolnik pojavi in vstopa v
               zdravstveni sistem v smislu diagnostike in zdravljenja, rehabilitacije v zdravstvenem
               sistemu. Ta prehod v skupino poklicnih bolezni, ki je po številkah zanesljivo
               podcenjena, pa bi bil hitrejši, če bi tudi strokovne smernice in sam način dela bil
               bolj učinkovit in bi na ta način povečeval, ustrezno razmejil število med obolelimi v
               smislu večjega deleža teh, ki imajo poklicne bolezni.</p>
               <p>Kasneje se bom sam vključil tudi v razpravo oziroma sodelavki z ministrstva in bomo
               z veseljem dodali še kakšne argumente. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Gospod državni sekretar, če je vaša nejevolja povezana s tem, da
               niste bili prvi pozvani k besedi, bi vas želela informirati, da je narava dela v naši
               komisiji taka, da dobijo naprej besedo tisti, ki so na problem opozorili in
               pripravili gradivo. Meni se je zdelo, da je treba ta nesporazum odpraviti, ker sem po
               takem zaporedju tudi napovedovala vabljene na sejo oziroma jih vabila k besedi. Upam,
               da to ne bo vplivalo na naše delo.</p>
               <p>Sicer pa smo na pobudo strokovnih sodelavcev komisije pripravili predloge sklepov.
               Upam, da ste jih medtem že dobili na mizo in da se boste izrekli, ko boste
               razpravljali, spoštovane poslanke in poslanci, tudi o predlogu sklepov. Hkrati pa
               pričakujem, da boste tudi, gospod državni sekretar, vi povedali kaj o teh predlaganih
               sklepih. Zdaj pa želite replicirati, izvolite.</p>
            </sp>
            <sp who="SDT4:MarušičDorijan">

               <speaker>DORJAN MARUŠIČ:</speaker>

               <p>Ja, spoštovana predsednica, jaz se težko opravičim, ker moj namen ni bil tak, da bi
               izražal svojo užaljenost, daleč od tega.  Celotno popoldne sem si rezerviral za sodelovanje na
               odboru. Menim, da je problematika potrebna razprave, podkrepil sem se tudi s
               strokovnimi osebami. Tako da ocenjujem, da gre bolj za vašo osebno percepcijo mojega
               nastopa. Daleč od tega, da bi bil užaljen, kajti poznam delo odbora in vem, da je
               ministrstvo za zdravje bilo vabljeno k razpravi po uvodnih besedah. Tako da upam, da
               je bilo to samo napačna percepcija z vaše strani. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Replike na repliko ni, tako da se bom vzdržala komentarja. Zdaj pa sprašujem
               poslanke in poslance, kdo želi razpravljati? Izvoli, Majda Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Težko karkoli še dodam, kar je bilo izrečeno. Zato naj že na začetku povem,
               spoštovana predsedujoča, da predlog sklepov, ki ste jih pripravili, vsekakor
               nameravam podpreti. Še posebej ob dejstvu, s katerim, priznam, sem šele v zadnjem
               času na tekočem, pravzaprav ob odpiranju vprašanja azbestnih bolnikov, da je
               Slovenija edina država pristopnica, ki poklicnih bolezni še nima urejenih in da se
               tega tudi zaveda, konec koncev, današnji razgovor je tudi priča tega. Hkrati pa, kot
               vidim, se je tudi socialno-ekonomski svet ukvarjal že s temi vprašanji. Vendar
               mislim, da mogoče današnji razgovor bo preprečil, da bi se samo ukvarjal, imel na
               dnevnem redu, ne pa tudi naredil drugih korakov. Kajti, kot razumem, nekih rešitev,
               ki bi dale normativno podlago za ureditev tega vprašanja, očitno še ni na mizi.</p>
               <p>Tako da po nastopu državnega sekretarja ga izzivam še enkrat k odgovoru, kaj
               pravzaprav oziroma kateri okvir normativnih ukrepov je znotraj tega vprašanja možen.
               Skratka, katera zakonodaja, kateri pravilniki oziroma kaj, katere rešitve,
               razmišljate, da boste podali na osnovi detektiranega problema. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, kolegica Širca. Želi kdo drug besedo? Boste potem ob koncu odgovorili, ja.
               Izvolite, želi kdo drug razpravljati? Če ne, potem dovolite, da se sama prijavim k
               besedi.</p>
               <p>Res je dvoje povodov za obravnavo poklicnih bolezni na naši komisiji močno
               pripomoglo, poleg tistih posamičnih prijav. Prva je bila zagotovo obravnava predloga
               zakona o azbestnih bolnikih, kjer smo večkrat ugotavljali, da registra poklicnih
               bolezni nimamo vzpostavljenega in da bi kazalo o tem razmišljati ali vsaj spodbuditi
               razpravo, glede na to, da si predstavljam, da ni komisija debatni klub, kjer bi samo
               razpravljali o stvareh, ne pa potem tudi skušali prek vzvodov kot zakonodajna veja
               oblasti tudi kaj storiti za razrešitev problema.</p>
               <p>Zagotovo je že prej omenjen obisk svobodnih sindikatov ob dnevu človekovih pravic
               tudi opozoril na to na neki taki simbolni ravni. Ampak zame je bilo precej pomembno
               tudi poročilo zavoda za zdravstveno zavarovanje, kjer je bilo dosti govora tudi o
               tem, da ni poklicnih bolezni. Posebej sem bila pa pozorna na to, da, recimo, ob zdaj
               tako problematiziranem ali pogosto omenjanem študentskem delu, zlasti tega področja,
               ki bi govorilo o tem, ali je pri študentskem delu tudi mogoče opaziti kakšne poklicne
               bolezni.  Spomnim se svoj čas,
               da je bilo posebej naročeno, da študentje ne smejo opravljati tistega dela, ki je za
               zdravje škodljivo in nevarno, da se tako delo odsvetuje, ampak jaz imam lahko kot
               državljanka te države predstavo o tem, da je tudi selitev lahko nevarno delo, ki
               odpira številne možnosti za poškodbe, ampak v poročilu ni bilo zaznati nikakršnega
               registriranja kakršnekoli poklicne bolezni. In ravno to, da se mi zdi silno pomembno,
               da je stvari treba na izvoru odkrivati in jih preprečevati, bolj kot se spopadati s
               tistim kar smo se, recimo, pri azbestnih bolnikih spopadali, kakšne so posledice in
               se pravzaprav ukvarjali s tem kdo naj bo nosilec plačila odškodnin in vsega drugega
               se mi zdi, da bi morali več storiti za zgodnje odkrivanje in za detekcijo ali
               ugotavljanje nevarnih delovnih mest. Recimo, steklarna Rogaška Slatina vsi govorimo o
               tem kako velika izguba za okolje je izguba delovnih mest v Steklarni Rogaška Slatina,
               ampak manj mislimo o tem, da so v Steklarni Rogaška Slatina tudi delovna mesta, ki so
               za zdravje ogrožujoča. Rada bi povedala, da je takih primerov več. Prej je bilo
               govora o hrupu. Sedaj je tehnologija bistveno drugačna, ampak ko sem kot gimnazijka
               bila na delovni praksi v tekstilni tovarni v Celju, vem, da je moj temeljni problem
               bil ta, da nisem po 14 dneh gimnazijske prakse slišala. Ampak gospod državni sekretar
               je rekel, da ne smejo biti posamični primeri povod za naš razmislek. Razumem, da ne
               smejo biti, ampak žal so zame edina izkušnja na podlagi katere lahko o stvareh
               presojam. Razumem pa, da je naloga državnega zbora, da sprejema zakonodajo, razumem
               tudi to, da smo sprejeli evropski pravni red, ampak vendarle nekaj ne bo dobro, če mi
               nimamo registra poklicnih bolezni in če je videti, kot da tega problema v našem
               okolju ni. Zato se mi zdi, da bi lahko namenili nekaj pozornosti tudi predlaganim
               sklepom. So tako oblikovani, da ne presegajo kompetenc te komisije in vas vabim, da
               se tudi v okviru svojih razprav dotaknete predlaganih sklepov. Kolegica Širca je to
               že storila, zase pa lahko rečem, da ne vidim nobenega razloga, da teh sklepov ne bi
               mogla podpreti. Hvala lepa.</p>
               <p>Želi še kdo drug besedo? 
               Izvolite, gospod Mikolič.</p>
            </sp>
            <sp who="SDT4:MikoličMartin">

               <speaker>MARTIN MIKOLIČ:</speaker>

               <p>Hvala, gospa predsednica. Lepo pozdravljeni! Prej se nisem mislil oglasiti, ampak
               glede na to, da je bil že prej izrečen predmet hrupa, ga je tudi predsednica omenila,
               bi tudi sam nekaj dodal. Poglejte, hrup je eden od tistih parametrov, ki povzročajo
               tudi poklicno bolezen. Ampak mislim, da eden od tistih parametrov, ki je dokaj
               eksaktno lahko umrljiv. In to me čudi kar je bilo prej izrečeno, da v lanskem letu,
               kolikor sem razumel, da je bilo leto ali je bil dan boja proti hrupu, ali kako bi ga
               lahko imenovali, da ni bilo s strani delodajalcev, mogoče je to celo razumljivo,
               predvsem bi pa rekel s strani delojemalcev nobenega opozorila glede tega. Ampak
               poglejte, v praksi, pa mislim, da tudi zakonodaja to jasno opredeljuje, da hrup ne
               sme biti, sedaj bom na pamet povedal, kot 80 decibelov, ker če je več kot 80
               decibelov lahko povzroči poklicno bolezen. Se pravi, tudi inšpektor lahko na delovnem
               mestu izmeri ali je manj od 80 decibelov, ali več kot 80 decibelov. Da si pa ne bo
               delodajalec ali delojemalec to tako razlagal, če sta dva delovna stroja, pa ima vsak
               60 decibelov je to 120 decibelov, to mora stroko poznati, da je to nek logaritemski
               seštevek, kar se tudi dogaja v določenih primerih.</p>
               <p>Da zaključim, imam čuden, bi rekel, čuden priokus, ali pa mišljenje glede tega, da
               na eni strani tako delodajalce, predvsem pa delojemalce bolj skrbi glede na to, da ni
               bilo nobenega opozorila glede hrupa. Bolj aktualno je bilo v zadnjem času, predvsem v
               medijih, kako nekatere moti prevelik hrup cerkvenih zvonov. O tem se je veliko pisalo
               v zadnjih časih, glede tega pa nismo nič opazili, pa bi rekel, da je kar dosti velik
               problem in ga tudi sam podpiram, da je tudi to potrebno reševati.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Mikolič. O poklicnih boleznih je govora, zato se na to ne bom odzvala.
               Ampak tisto kar je zame iz pogovorov s strokovnjaki, ki se ukvarjajo s področjem
               poklicnih bolezni posebej opazno je opozorilo na konflikt interesov in morebiti je tu
               razlog zakaj nekatere stvari ne postanejo očitne, ali niso prijavljene, čeprav je
               bilo hkrati tudi opozorilo, da zagotovo odgovornosti ali finančnega bremena za vse
               kar nastaja v zvezi s poklicnimi boleznimi naj ne bi nosilo izključno gospodarstvo.
               Zaradi tega je tudi v drugem sklepu zapisano, da je pri odpravljanju problemov
               potrebno medresorsko usklajevanje in vedeti koliko je komu odgovornosti mogoče
               naložiti, da ne bi samo ena plat nosila odgovornosti.</p>
               <p>Želi še kdo besedo? Izvolite.</p>
            </sp>
            <sp who="SDT4:PečkajRoman">

               <speaker>ROMAN PEČKAJ:</speaker>

               <p><gap n="..."/> ministrstvo za delo, družino in socialne zadeve. Želel bi biti konstruktiven in
               opozoriti na en segment, ki ga do sedaj še nismo izpostavili. Mislim, da v zvezi s
               poklicnimi boleznimi, ki jih ponavadi tako poenoteno tukaj predstavljamo moramo
               ločevati dve fazi, in sicer fazo zdravljenja in fazo invalidnosti. Faza invalidnosti
               se začne s postopkom ugotavljanja invalidnosti po zakonodaji s področja pokojninskega
               in invalidskega zavarovanja. 
               To ugotovitev poklicne bolezni za postopek, se pravi za potrebe postopka ugotavljanje
               invalidnosti poda invalidska komisija, vendar šele v fazi, se pravi ta postopek je
               sprožen v fazi, ko je pri posamezniku njegovo zdravstveno stanje nemogoče spremeniti
               trajno, izboljšati in se sproži zato postopek o ugotavljanju njegove invalidnosti,
               zato bi prosil, da ko govorimo recimo o potrebi po spremembi, dopolnitvi, recimo
               pravilnika o seznamu poklicnih bolezni bi želel izpostaviti, da ta pravilnik se
               nanaša na to drugo fazo postopka, in sicer ugotavljanja invalidnosti. Če pa želimo
               inducirati, se pravi pravočasno poklicno bolezen še v fazi, ko je možno zdravljenje,
               potem je treba to urediti na drug način. Ko navajamo potem število, recimo odkritih
               poklicnih bolezni s strani invalidske komisije moramo vedeti, da so to poklicne
               bolezni odkrite v fazi uveljavljanja invalidnosti, ne pa zdravljenja. Toliko.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite gospa Boehm.</p>
            </sp>
            <sp who="SDT4:BöhmLučka">

               <speaker>LUČKA BOEHM:</speaker>

               <p> Jaz moram odreagirati na nekatere trditve državnega sekretarja dr. Dorjana Marušiča
               in tudi na trditve predstavnika ministrstva za delo gospoda Romana Pečkaja. Glejte, s
               poklicnimi boleznimi se ukvarjata dve ministrstvi, ministrstvo za delo in ministrstvo
               za zdravje. Dejstvo je, da je definicija poklicne bolezni zapisana v zakonu o
               pokojninskem in invalidskem zavarovanju in tam tudi piše, da je minister za delo in
               ne minister za zdravje tisti, ki določi pravilnik o poklicnih boleznih in v tem
               pravilniku seveda tudi seznam poklicnih bolezni, vendar piše v zakonu, v soglasju z
               ministrom za zdravje, to se pravi, prvenstveno pravilnik in seznam poklicnih bolezni,
               seznam poklicnih bolezni razglasi minister za delo in se pri tem samo išče soglasje
               ministra za zdravje. Naj povem, da leta 2003, ko je bil sedaj veljavni pravilnik o
               poklicnih boleznih s prilogo seznamov poklicnih bolezni sprejet je dani minister za
               delo opustil svojo dolžnost, da bi zaprosil za soglasje ministra za zdravje. To je
               bil že znak, da ti dve ministrstvi slabo sodelujeta in da ni čudno, da je toliko
               težav pri predpisih, ki urejajo poklicne bolezni, zato je bolj pomembno kaj o tej
               stvari pravi minister za delo. Zdaj, sam pravilnik o poklicnih boleznih, ena izmed
               njegovih najbolj pomembnih delov je seznam poklicnih bolezni, torej zgolj bolezni, ki
               so omenjene v tem seznamu veljajo za poklicne. Zakon o varnosti in zdravju pri delu
               pa pravi, da poleg poklicnih bolezni poznamo še bolezni v zvezi z delom, ki pa niso
               na seznamu poklicnih bolezni.
               V čem je razlika? Razlika je v tem, da poklicne bolezni prinašajo določene pravice
               znotraj zdravstvenega zavarovanja in znotraj invalidskega zavarovanja. Vendar, kot
               rečeno, v sistemu varnosti in zdravja pri delu ni zgolj pomembno, na primer ali bo
               poklicna bolezen povzročila invalidnost ali ne, nekatere poklicne bolezni ne
               povzročajo invalidnosti, ampak tudi prevencija kot je predsednica komisije že
               opozorila. Kar se pa tiče pravilnika o preventivnih zdravstvenih pregledih, o katerih
               je govoril dr. Marušič, ta pravilnik pa sprejema minister za zdravje in naj opozorim,
               da ta pravilnik v enem izmed svojih členov določa, da se sum poklicne bolezni
               postavlja na preventivnem zdravstvenem pregledu. Torej, kot vidite, tukaj so v igri
               različni predpisi, nekatere sprejema minister za delo, nekatere sprejema minister za
               zdravje, dobro je če so usklajeni in če oba ministra vodita na tem področju enako
               politiko. Še enkrat ponavljam to, kar je bilo uvodoma že povedano, osnovni problem
               vseh teh naših predpisov je, zdaj imamo posodobljen seznam poklicnih bolezni, ki
               torej ni več zastarel iz leta 1983, kot je bilo pred letom 2003, problem je postopek,
               postopki ugotavljanja poklicnih bolezni so nedorečeni, slabo urejeni in zaradi tega
               se poklicnih bolezni ne ugotavlja. Zgolj postopek je treba urediti.</p>
               <p>Zdaj, moram povedati, da nacionalni program varnosti iz zdravja pri delu, ki je bil
               decembra 2003 objavljen v uradnem listu in ga je sprejel državni zbor ima poglavje,
               ki prinaša tudi usmeritev, da bo Slovenija nekega dne uvedla novo obvezno zavarovanje
               za primer poškodbe pri delu in poklicne bolezni, ki bo ta dva zavarovana rizika
               prevzelo od dosedanjega invalidskega zavarovanja in od dosedanjega zdravstvenega
               zavarovanja in ki bo v skladu z evropsko prakso delavcem zagotavljalo bistveno višjo
               raven pravic, kot sedanja invalidsko in zdravstveno zavarovanje. Torej, že konvencije
               mednarodne organizacije za delo določajo, ne samo Evropska unija, tudi Mednarodna
               organizacija za delo, ki je svetovna organizacija določa, da mora biti nivo pravic v
               primeru poklicnih bolezni bistveno višji od nivoja pravic v zvezi z boleznimi, ki
               niso poklicne. Vse to Slovenija formalno menda nekaj ima ampak, ker postopek
               ugotavljanja poklicnih bolezni ni urejen je isto kot da, ne bi imela nič.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Prosim izvolite, gospod Peklar, Pečkaj, oprostite.</p>
            </sp>
            <sp who="SDT4:PečkajRoman">

               <speaker>GOSPOD PEČKAJ:</speaker>

               <p>Glejte, vseeno ravno zaradi tega, ker želim, da bi lažje  odpravljali eventualne pomanjkljivosti, lažje
               izboljšali tudi zakonodajna področja. Mislim, da moram ponovno svojo prejšnje
               razlaganje, da dejansko pravilnik o seznamu poklicnih bolezni vse navedbe kar se tiče
               poklicnih bolezni o zakonu o pokojninskem in invalidskem zavarovanju izhaja samo iz
               podlage ugotavljanja invalidnosti. To je pa, se pravi, faza ko je zdravljenje v
               bistvu že mimo. Hočem opozoriti na to, če hočemo biti konsistentni pri ugotavljanju
               poklicnih bolezni v fazi zdravljenja, ko je to še možno, se pravi moramo ta
               normativni okvir dopolniti, vendar ne v okviru pokojninskega in invalidskega
               zavarovanja, ko je to že post festum, ko je posameznik že utrpel škodo poklicne
               bolezni in je pri njem že podana invalidnost. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Mislim, da smo pri jedru problema, da več ali manj ugotavljamo, da je
               problem vzpostavitev preglednega sistema odkrivanja poklicnih bolezni in da bi bilo
               dobro podrobneje urediti tudi obveznosti povezane s poklicnimi boleznimi, ampak pri
               tem obveznosti vseh različnih organov, ki vstopajo v ta postopek. Torej, nihče ne
               oporeka temu, da so nekatere stvari zakonsko urejene, ampak očitno sistem ni tako
               urejen, da bi bili učinki vidni in da bi bili v korist tistih, ki jih zakonodaja
               ščiti. To so delavci, ki so ogroženi zaradi tega. Gospod državni sekretar, izvolite.
           </p>
            </sp>
            <sp who="SDT4:MarušičDorijan">

               <speaker>DORJAN MARUŠIČ:</speaker>

               <p>Hvala za besedo, predsednica. Moram priznati, da razpravljavci pred menoj, razen
               dveh direktnih vprašanj, ki so bili naslovljeni name, sta skorajda mi pobrala
               razpravo, ki sem jo želel dodati k dosedanjim razpravljavcem. Veseli me te jasna
               usmeritev k distinkciji, bolezen, poklicna bolezen in kaj je v čigaršnji koli
               pristojnosti. V tem srednjem delu poklicnih bolezni seveda zdravstveni sitem za
               katerega je pristojen aktualni minister za zdravje gospod Bručan, predvsem zdravi te
               bolnike. Navesti moram, da je ministrstvo za zdravje pristojno samo za pravilnik o
               preventivnih pregledih delavcev, ki sem ga tudi v začetnem delu omenil in lahko po
               treh letih ugotavljanja, da bi bil potreben določenih nadgradenj. V celotnem ostalem
               postopku, tudi opredelitvi, da bolezen, ki se kasneje ugotovi, kot da je poklicna
               bolezen, torej, da se ugotavlja, dokazuje jo mora opraviti pooblaščeni zdravnik
               medicine dela prek preventivnih pregledov, vsaj tako narekuje naš pravilnik. Ob tem
               nalaga posebno odgovornost in pa delo, da se priznajo te poklicne bolezni tudi
               izvedenci zavoda za pokojninsko in invalidsko zavarovanje. Morda je ta ostra meja ali
               v veliki meri prenos normativnega dela na ministrstvo za delo, družino in socialne
               zadeve tisto, ki naj bi pripeljalo do neučinkovitega sistema, ampak takih argumentov
               nisem, vsaj iz razprave slišal, da bi bil to tisti vzrok. Vmes sem samo nekako ujel,
               da nekako nekoordinirano delo obeh ministrstev, kar bi težko povzel.</p>
               <p>Upam, da sem v tem smislu odgovoril na prvo vprašanje, ki ga je dala poslanka gospa
               Širca v smislu normativnega dela, da. Torej, ministrstvo za zdravje je odgovorno za
               pravilnik o preventivnih pregledih delavcev.  Tega po treh letih ugotavljanja, da bi ga bilo potrebno, bom ponovil
               še enkrat, natančno opredeliti vsebino in cilje preventivnih pregledov, ki so
               naravnani tudi zato, da se odkrivajo morebitni vzroki teh poklicnih bolezni in z
               odpravljanjem teh vzrokov tudi kasneje zmanjšujejo kvarnost vpliva na delavce,
               zmanjšuje poklicne bolezni, obolelnost, invalidnost in žal tudi umrljivost. Skratka,
               v tem pripoznamo potrebno to teh spremembah in nekako ste morda začutili tudi nekako
               zavezo z naše strani, da bomo k temu pristopili.</p>
               <p>Z izjemno pozornostjo sem poslušal gospod Boehmovo, vendar moram priznati, da nisem
               zaznal replike z njene strani, razen jasne distinkcije v njenem nastopu o tem kaj je
               v pristojnosti posameznega ministrstva. Po mojem tu kakšne posebne argumentirane
               razprave ni potrebno.</p>
               <p>Poudaril bi še enkrat, ker očitno sem bil slabo razumljem, opozarjam na to, da
               posamezni primeri opozarjajo in vodijo v to, da lahko sklepamo o tem, da sistem ni
               učinkovit, ne deluje dobro, gotovo pa ne morejo biti argumenti za spremembi sistema.
               To je bila moja replika in se bom ogradil od dokazati, to vam znam dokazati tudi z
               orodji s področja matematike, filozofije, ali česarkoli, kajti idealnega sistema ni.
               Še vedno in še enkrat ponovno poudarjam, to bo magnetogram pokazal, rekel sem, da
               posamezni primeri ne morejo biti argument za spremembo sistema. Opozarjajo pa, da
               sistem neučinkovito deluje.</p>
               <p>Če mi je dovoljeno v tem delu, ko se oglašam, še k sklepom bolj ali manj sta prva
               dva nekako usmeritvena, da ste se seznanili, da je problematika pereča. Kot
               predstavnik vlade, ne vem če je še kdo do funkcionarjev, pač, prevzemam določene
               naloge našega resornega ministrstva in boljšega ali pa po vaši presoji
               nezadovoljivega sodelovanja z ministrstvom za delo, družino in socialne zadeva,
               vendar opozarjam, da ministrstvo zelo težko pripravi strokovne podlage za sistemsko
               rešitev odkrivanja in registriranja poklicnih bolezni. Ta sklep boste morali
               reformulirati. Zato imamo usposobljene strokovnjake, imamo vzpostavljen inštitut in
               omenil sem, da ga država financira tako iz proračuna, kot tudi iz sredstev obveznega
               zdravstvenega zavarovanja in v smislu te svoje sekundarne, predvsem pa terciarne
               dejavnosti bi moral te strokovne podlage pripraviti, verificira, potrdi ali kakorkoli
               umesti v sistem pa jih lahko ministrstvo za zdravje oziroma ministrstvo za delo,
               družino in socialne zadeve. Upam, da sem s tem vsaj na nekatera vprašanja odgovoril,
               sicer bom pa kasneje lahko še kaj dodal. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Ste se hkrati tudi opredelili do predlaganih sklepov. In če sem vas uspela
               prav razumeti ne vidite težav s prvima dvema sklepoma, za tretjega pa imate pomisleke
               glede na to kako so pristojnosti razdeljene, pri čemer pa jaz spet poudarjam samo to,
               da tudi mi nimamo na direktne inštitucije možnosti prenašati odgovornosti. Izvolite,
               dr. Dodič Fikfak.</p>
            </sp>
            <sp who="SDT4:DodičFikfakMetoda">

               <speaker>DR. METODA DODIČ FIKFAK:</speaker>

               <p>Jaz bi rada odgovorila na nekaj vprašanj, ki so bila postavljena, predvsem s strani
               dr. Marušiča. Zastopam inštitut, ki je bil financiran za pripravo tako imenovanih
                   verifikacijskih kriterijev,
               da bo jasno, bom zelo na kratko povedala, če hočeš poklicno bolezen priznati kot
               poklicno, morajo biti postavljeni določeni kriteriji, drugače je lahko vsaka bolezen
               poklicna od miokarnega infarkta naprej, katerakoli. Ampak, če hočeš to vgraditi, da
               je poklic res bil tisti oziroma delo, morajo biti postavljeni kriteriji. In naš
               institut je to naredil. Že tri leta, torej prva knjiga izide zdaj v juliju, točnih
               verifikacijskih kriterijev, druga jeseni. Že tri leta organiziramo sistematično
               kontinuirano izobraževanje specialistov medicine dela o teh kriterijih. Kakšni naj
               bodo kriteriji, da se poklicne bolezni odkrijejo. Na ta izobraževanja so povabljeni
               tudi drugi profili. Moram reči, da izmed 200 specialistov medicine dela, se običajno
               teh izobraževanj udeležuje okoli 15. Torej, to je prvi del.</p>
               <p>Drugi del, bojim se zelo tudi, če bomo imeli natančno izdelane verifikacijske
               pogoje. Preprosto od takrat ni niti ene poklicne bolezni več. Zakaj ne? Zaradi tega,
               ker sistem ne deluje. Sistem pa ne deluje zato, ker kot sem že rekla, zdravniki,
               specialisti medicine dela so v dvojni lojalnosti, plačani so direktno od delodajalca.
               Nemčija, Avstrija in Švica so ta problem naredile oziroma rešile tako, da so med
               zdravnika in med delavca postavile preprosto in med delodajalca postavile
               zavarovalnico, nekega posrednika od katerega nisi neposredno odvisen. Ne moreš pri,
               nemogoče je, da nisi pristranski pri tem odločanju.</p>
               <p>Tretja zadeva. Mi smo prostovoljno odprli in tudi naredili, vzpostavili brez pribite
               pare, register poklicnih bolezni. Ne moreš si pomagati, ker register ostaja prazen.
               Ti lahko narediš strokovne podlage, ampak zaradi neodkrivanja je register preprosto
               prazen. In samo še eno zadevo. Jasno, da je vsem tem ljudem zdravljene omogočeno,
               absolutno. Ampak lepo vas prosim, mi zavestno proizvajamo bolne ljudi in to je
               problem. Mi vemo, kdo je postal bolan na nekem delovnem mestu in dovolimo, da 2., 3.,
               4. in 5. postane enako bolan in v tem je problem, naše zdravljenje ni zdravljenje po
               zdravstveni zavarovalnici. Gre za zdravljenje delovnega mesta. V tem je glavni
               problem, in to bodo po mojem počasi spoznali tudi delodajalci. Na žalost, zelo dolgo,
               ampak to je bistvo. Pozdraviti je treba delovno mesto, zato da imaš zdrave ljudi in
               konec koncev tudi večjo proizvodnjo. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala še enkrat, gospa dr. Dodič Fikfak.  Izvolite, Majda Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Odziv glede tretjega sklepa, gospod državni sekretar, meni se ne<stage>(?)</stage> zdi absolutno
               sporen, komu če ne vladi, naj bi komisija priporočala, da naj neko področje, ki ga
               <gap n="..."/><stage>/Nerazumljivo./</stage><gap n="..."/> uredi. Vlada se lahko dogovarja na to temo s socialnimi
               partnerji, s partnerji, z nevladnimi institucijami, če hočete, lahko tudi s cerkvijo,
               s komerkoli, ampak ona je tista, ki mora normativno najbrž nekaj potem prevzeti, zato
               ne vidim nobenega razloga, da bi v dvomili v tretji sklep, ker pač takšen je ustroj
               države in naloge so definirane in jasno razmejene.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite.</p>
            </sp>
            <sp who="SDT4:MarušičDorijan">

               <speaker>DORJAN MARUŠIČ:</speaker>

               <p>Hvala lepa. Bom najprej repliciral dr. Dodič Fikfak. Jaz se ji zahvaljujem iz svoje
               funkcije za opravljeno delo instituta. Vse to, kar je navedla, se ji dejansko
               zahvaljujem, vendar v drugem delu sem drugače poudaril. V drugem delu sem nalašč
               poudaril, da je ministrstvo oziroma vlada, sprejela sklep, da se 100 milijonov nameni
               sredstev obveznega zdravstvenega zavarovanja, to vsi veste, ne bom pač podaljševal
               same seje, kaj to pomeni. Gre namreč za sistemsko financiranje, vsako leto znova je
               teh 100 milijonov aluciranih, namenjenih za delo, na grobo približno 10 specialistov
               medicine, dela, prometa in športa, ki po pripravi ustreznih normativnih strokovnih
               podlag izvajajo v sistemu te aktivnosti. Pravilnik jasno opredeljuje, to je bila pač
               prva replika, v drugem delu prepričani smo ob pomanjkljivostih, da pravilnik
               opredeljuje naloge pooblaščenih zdravnikov, in težko prikimam. Zdaj bom kot zdravnik
               na kratko naredil preskok, težko prikimam, da je taka huda, da smo si tako hudo
               navprek med sistemom financiranja in etično moralnimi zavezami, ne nazadnje
               Hipokratova zaprisega jasno pove, kako se mora zdravnik ravnati ob tem, ko odkrije
               določeno bolezen in bi tudi plediral za to, da se tudi odbor ne usmeri v to smer, da
               seveda je sistem financiranja tisti, ki bo pomagal na takšen ali drugačen način, ker
               konec koncev je potem zdravnik odgovoren, če si zatiska oči, ko ugotovi vzrok za
               poklicno bolezen, tega ustrezno ne javi, prijavi, da se taka nepravilnost odpravi.</p>
               <p>Tretja replika, težko vlada pripravi strokovne podlage. V tem smislu morate
               koregirati, vlada to težko, lahko pač povabi strokovno institucijo ali pa zagotovi
               ustrezne načine, da se bo to vpeljalo, ampak vlada lahko koordinira, ne more pa
               pripraviti strokovnih podlag. Za normativne podlage, pa nisem nič razpravljal v tem
               smislu, sem tudi povedal, da po treh letih bo verjetno pravilnik potreben določenih
               spremembe. Torej, da od normativnih podlag bežimo od te odgovornosti pri pripravi
               strokovnih podlag ima pa določene pomisleke, če lahko sme vlada to pripravljati. Sem
               skorajda prepričan, vsaj na področju zdravstvenega sistema bomo tukaj trčili na
               določene probleme s stroko.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Ne bom zdaj replik več dajala, ker to bi bile replike na replike in razprave
               so dobrodošle, tako da tukaj ne bi. Je pa seveda tako, da si predstavljam, da ta
               sklep pomeni, da vlada samo sklep, predlaga vladi, da pripravi zagotovo, zagotovo ne
               bo sama, ampak bo strokovnjakom naložila in našla tiste, ki jim bo lahko to nalogo
               naložila, da bo potem to izpeljala tisto, kar je treba, da bodo sistemsko zadeve
               dobro funkcionirale.  Kdo želi
               še razpravljati, prosim? Če ne želite več razpravljati potem dajem predlagane sklepe
               na glasovanje. Predlagam, da o sklepih glasujemo ločeno, ker so tako tudi zapisani,
               da so posamič navedeni in bi najprej se odločali o prvem predlogu sklepa, komisija za
               peticije ter za človekove pravice in enake možnosti se je seznanila s problematiko
               odkrivanja in evidentiranja poklicnih bolezni, to je ugotovitveni sklep.</p>
               <p>Kdo ga podpira? <stage>(6 članov.)</stage> Ker nas več ni ne bom vprašala kdo je proti.</p>
               <p>Drugi sklep: komisija za peticije ter za človekove pravice in enake možnosti
               ugotavlja, da je problematika pereča, da terja takojšnje ukrepanje in da je rešljiva
               le ob zagotovitvi medresorsko usklajenih ukrepov oziroma aktivnosti.</p>
               <p>Kdo podpira ta sklep? <gap n="..."/><stage>/oglašanje iz klopi./</stage><gap n=".."/> Izvolite, prosim.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Hvala lepa predsednica. V Slovenski demokratski stranki bi vložili amandma, in sicer
               bolj oblikovane narave kot pa vsebinske. Besedo <q>"takojšnje"</q> predlagamo, da
               nadomestimo z besedo <q>"čim prejšnje"</q> ukrepanje, ker verjetno <q>"takojšnje"</q> pomeni od
               tega trenutka naprej, verjamem pa, da je še kar nekaj drugih stvari za urediti, je pa
               primerno, da se čim prej lotijo tega, tako da se mi zdi, da je to bolj primerno in bi
               prosil, če glasujemo lahko tudi o tem amandmaju. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>To je amandma na predlog sklepa. Ga najprej dajem na glasovanje.</p>
               <p>Kdo ga podpira? <stage>(5 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sprejet.</p>
               <p>In s takšno spremembo. Ali želite, da še enkrat preberem? Hvala lepa. Torej, dajem
               ta predlog na glasovanje.</p>
               <p>Kdo ga podpira? <stage>(6 članov.)</stage></p>
               <p>Ugotavljam, da je sklep soglasno sprejet.</p>
               <p>In zdaj je na vrsti tretji sklep: komisija za peticije ter za človekove pravice in
               enake možnosti predlaga vladi Republike Slovenije, da brez odlašanja pripravi
               strokovne in normativne podlage za sistemsko rešitev odkrivanja in registriranja
               poklicnih bolezni s posebnim poudarkom na zagotovitvi vseh potrebnih preventivnih
               ukrepov.</p>
               <p>Kdo podpira ta sklep? <stage>(2 člana.)</stage> Kdo mu nasprotuje? <stage>(4 člani.)</stage></p>
               <p>Ugotavljam, da sklep ni sprejet.</p>
               <p>Vsem, ki ste pri tej točki dnevnega reda sodelovali se iskreno zahvaljujem.</p>
               <p>Mi pa prehajamo na <title>3. TOČKO DNEVNEGA REDA - PROBLEMATIKA EMISIJ, KI JIH V
                  BIVALNEM OKOLJU POVZROČAJO PERUTNINSKE, PODROBNEJE ALI NATANČNEJE, PURANJE FARME.</title>
                   Gradivo za to točko ste
               prejeli 29. maja 2006, prejeli ste informacijo o problematiki, ki jo je pripravil
               strokovni sodelavec naše komisije, vlogo civilne inciative krajanov krajevnih
               skupnosti Podnanos in Manče ter zapisnik delovnega sestanka v zadevi širjenja smradu
               iz puranjih farm, ki je bil na inšpektoratu za kmetijstvo, gozdarstvo in prehrano 18.
               maja leta 2006. Naša sodelavka vam razdeljuje predlog sklepov. Predlagana sklepa sta
               bila oblikovana na podlagi dosedanjih opravljenih pogovorov, mislim pa, da bo
               razprava morebiti navrgla še kaj. No, naj pojasnim, da smo vlogo civilne iniciative
               krajanov krajevne skupnosti Podnanos in krajevne skupnosti Manč dobili od članice
               naše komisije gospe Eve Irg, ta je sicer predlagala, da se ta problematika obravnava
               kot posebna točka na seji naše komisije. Na prejšnji seji, ko gospe poslanke ni bilo
               z nami sem pojasnila, da smo se odločili to točko obravnavati brez prisotnosti
               krajanov Podnanosa in Manč zaradi tega, ker sodimo, da je problem tak, da zadeva tudi
               druge krajevne skupnosti, kar bi pomenilo, da bi morali tudi predstavnike tistih
               okolij vabiti in takrat je bilo sprejeto ali ni bilo oporekanja tej odločitvi, tako
               da je bilo po preučitvi te vloge ugotovljeno, da bi to težavo, mislim na smrad iz
               puranjih farm, obravnavali kot nek problem o katerem se tudi kaže konflikt interesov
               v okolju, da je sicer na videz lokalnega značaja problem, da je pa večkrat zaznaven
               in da so to pravzaprav pobude s kakršnimi se naj bi naša komisija v resnici tudi
               ukvarjala. No, k tej točki smo vabili več sobesednikov. Rada bi povedala, da so z
               ministrstva za kmetijstvo, gozdarstvo in prehrano z nami gospod mag. Marko Vizjak in
               gospe Mojca Čučnik in Mateja Požar in z nami je tudi direktorica notranje
               veterinarske inšpekcije gospa Andreja Bizjak. K tej točki je prišel tudi predstavnik
               ministrstva za okolje in prostor gospod mag. Tavzes in bi prosila najprej njega, če
               bi nas seznanil s to problematiko.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Samo v informacijo bi želela, zakaj pa matični odbor državnega zbora, ki se ukvarja
               s prostorom ni bil seznanjen s to vlogo in bi jo on bolje in najbrž bolj smiselno
                  reševal?
               </p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala za to pobudo. Posebej sem povedala v začetku, da je bila to pobuda naše
               članice komisije. Jaz sem zadnjič povedala, da je to njena pobuda, bila je s peticijo
               zvezana in zaradi tega smo jo kot točko dnevnega reda uvrstili tudi na to sejo, res
               pa je, da imamo v državnem zboru posebno delavno telo, ampak moje izkušnje zaenkrat
               so take, da takrat kadar matično delavno telo dobi kakšno peticijo jo preprosto
               prepusti komisiji za peticije ter za človekove pravice in enake možnosti in ne bi
               želela, da bi se igrali z odbijanjem žogice in mislim, da je prav, da se najprej na
               tej komisiji s problematiko seznanimo glede na to, da so nekateri koraki pri
               odkrivanju problematike že bili storjeni. Vidim pa, da želi besedo gospod Miha
               Zrimšek, ki se je s problemom podrobneje ukvarjal. Izvolite.</p>
            </sp>
            <sp who="SDT4:ZrimšekMiha">

               <speaker>MIHA ZRIMŠEK:</speaker>

               <p>Se opravičujem, hvala lepa, gospa predsednica. Moram to dopolniti, namreč poglejte,
               ta vloga je kot kolektivna vloga krajanov več zaselkov iz Vipavske doline. Mi smo ob
               obravnavi ugotovili, da gre za problematiko, ki se pojavlja tudi v drugih okoljih,
               vendar sama vsebina zahtevka je podana tako da, smo dolžni, se pravi obrnili so se na
               komisijo za peticije državnega zbora, da smo dolžni zaščititi njihove pravice iz
               vidika zaščite človekovih pravic do zdravega bivalnega okolja in se zdaj res najbrž
               ne moremo iz tega naslova prepustiti, češ naj nekdo drug, moramo najprej tudi mi kaj
               verjetno reči o tem. To je samo kot v pojasnilo.</p>
               <p>Pa še nekaj bi dopolnil, ne vem če sem preslišal, gospa predsednica je pozabila v
               pozdravu, gospod glavni kmetijski inšpektor, gospod Kočar je praktično pri tej
               problematiki od samega začetka, bi rekel, nekako prevzel, ne glede na to, da gre za
               medresorsko oziroma širšo problematiko, je prevzel nekako na sebe nalogo, da je
               nekako podal pobudo, da se ta zadeva začne reševati na nivoju usklajevanja med
               pristojnimi ministrstvi. Zdaj seveda, v ta namen je gospod inšpektor tudi že naslovil
               direktoratu za okolje nekako predlog urejanja te zadeve z ustreznimi akti, gospod
               Tavzes bo prav gotovo povedal oziroma ima informacijo kako se te stvari rešujejo
               drugje v Evropi in bomo potem bolj na jasnem kaj je v zadevi sploh možno narediti.
               Toliko sem samo hotel dodati. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala, gospod Miha Zrimšek. No, moj spodrsljaj, da nisem pozdravila gospoda Kočarja,
               bo hitro odpravljen zato, ker po scenariju je predviden kot drugi, ki bo dobil besedo
               tako da, upam, da ne bo kakšne posebne zamere zaradi tega. Zdaj pa prosim za besedo
               gospoda mag. Tavzesa iz ministrstva za okolje in prostor. Izvolite.
               </p>
            </sp>
            <sp who="SDT4:TavzesRadovan">

               <speaker>MAG. RADOVAN TAVZES:</speaker>

               <p>Hvala lepa za besedo. Jaz bi nekaj na kratko povedal, kaj je vlada na tem področju
               že delala in odločala, potem bi povedal tudi nekaj kar se je že v parlamentu že
               urejalo kar se tiče teh, bi rekel, posegov v kmetijstvu ali pa v kmetijski
               dejavnosti, ki so moteči za bivanje, za bivalno okolje in potem tisto kar seveda
               imamo namen narediti s tem, da seveda moramo pri tem vprašanju biti zelo previdni.
               Gre za to, da gre tukajle pravzaprav dejansko za na nek način konflikt interesov.
               Zadeva je zelo podobna, kot je bivalno okolje v gostih naseljih kjer gre za interes
               tega gostega ali pa, bi rekel, urbanega naselja in pa hrupa, imamo isti pojav
               pravzaprav čezmerne obremenitve hrupa in pa obremenitve, ki so že na meji tistega kar
               smo prej slišali pri 1. točki, ko gre za ogroženost zdravja in pa seveda interes
               javnega prometa, živahnosti, da ne govorim o kakšnih javnih prireditvah ali pa vse
               tisto kar gosto naselje za sabo prinese, skratka to samo kot ilustracijo.</p>
               <p>Ko je bil še gospod minister prof. Osterc, minister za kmetijstvo je vlad
               obravnavala uredbo o tem kako bi se določale mejne vrednosti za zadeve, ki so vezane
               na smrad. Takrat je bilo stališče vlade takratne, da ne bi bilo primerno urejati na
               ta način kot je bil predlog. Predlog je bil narejen nekako po vzorcu Nizozemske,
               podobne zakonodaje, ker bi seveda zaradi tudi dokaj neurejenih prostorskih pogojev v
               kmetijstvu prišlo do velikega pritiska na kmetijstvo, poleg tega je pa vlada menila
               takrat, da tisti smrad, ki ga pa industrija povzroča s svojimi misijami je pa dokaj
               dobro urejen z mejnimi vrednostmi tistih polotantov <stage>(?)</stage>, tistih snovi, ki so hkrati
               tudi vzrok smradu. Tako da, takrat je bilo nekako mnenje, da mogoče v tem trenutku še
               ni seveda primerno, da bi se tega na ta način z mejnimi vrednostmi uredilo. Res pa
               je, da takrat nihče ni govorili o puranjih farmah ali pa o intenzivni reji. V tistem
               času pravzaprav tega pojava na ta način še ni bilo zaznanega, saj jaz se ne spomnim,
               da bi bila diskusija v tej smeri, več ali manj je šlo za problematiko gnojenja v tem
               pomladanskem času, pa manipulaciji z gnojem ob neposredni bližini
               <gap n="..."/><stage>/Nerazumljivo./</stage><gap n="..."/> Potem je bila pa v parlamentu ob zakonu sprejemanja kmetijskih
               dejavnosti, če se ne motim, je bila živa diskusija v parlamentu v zvezi z kmetijsko
               dejavnostjo, ki ob vaških naseljih moti na tak ali drugačen način bivalno okolje, od
               tega, da se je pogovarjalo o čebelarjenju, ki v nekem smislu lahko moti ali pa je
               nevarno za zdravje ljudi če je preblizu in tako naprej in takrat je bilo stališče
               parlamenta, če se dobro spomnim diskusij, verjetno ni bilo zapisno, da naj se ta
               problematika ureja s prostorskimi akti, tudi ministrstvo, ki je v tej diskusiji
               sodelovalo je ugotavljalo, ministrstvo za okolje in prostor, da je raba prostora,
               torej tista planska kategorija, ki jo ima oblast in posamezna občina, ker je to njena
               pravica, da planira, pravzaprav kategorija kjer naj bi se izogibalo v največji možni
               meri tem problemom, ki so konfliktni kar se tiče rabe prostora. Torej, raba prostora
               za bivanje in pa seveda  raba
               prostora za tako intenzivno živinorejo. Zdaj seveda ob tej peticiji oziroma ob tej
               pobudi, ki je čisto legitimna in jaz jo pozdravljam v nekem smislu, da se to odpre,
               je pa za prostorskega planerja prišlo do neke nerodnosti, ker ta raba prostora nima
               kvantificiranih učinkov, vplivov, tudi če govorimo o kmetijski dejavnosti. Če
               govorimo o njivskih površinah pa o gnojenju in tako naprej, si približno
               predstavljamo, kaj ta raba prostora je. Če pa govorimo o intenzivnem gojenju ali pa
               vzreji takih živali, je pa mogoče prostorskemu planerju v nekem smislu evidenten
               primanjkljaj neke norme, kaj je še sprejemljivo, kaj je tisto, kar naj bi se v
               planski akt dalo.</p>
               <p>Zato je ministrstvo zdaj, ko ureja skladno z vladnim programom na novo in usklajuje
               s harmonizacijo, torej z evropsko zakonodajo, uredbo o emisijah snovi v zrak, ki je
               izšla v letu 1996, se mi zdi, ena prvih je bila na področju okolja, je že v tej
               uredbi, ki je zdaj v kroženju, v medresorskem usklajevanju praktično, že nastavek o
               tem, da so tudi mejne vrednosti vezane na smrad, ne samo na količino ali pa na
               koncentracijo snovi. No, in tej uredbi bo slej ali prej sledila potem uredba, ki bo
               pa kot hčerinska, kot podrejena, ki bo to normo določila. Tu moram pa povedati, da
               nastopijo pa težave. Ta princip ugotavljanja smradu ali pa učinka smradu je
               pravzaprav malo subjektivno obarvan, kako to gre. Gre za princip redčenja zraka, ki
               ga zajameš, in ugotavljanja tako imenovanega pragu vonja. Skratka, eksperti na nek
               način ugotavljajo, kdaj še zaznajo, torej pri katerem redčenju zraka še zaznajo prag
               vonja. Skratka, gre za zelo kompliciran postopek, ki si ga lahko v industriji
               omislimo cenejšega, zato ker gre tam za znane snovi, koncentracije in se približno
               zna ugotavljati preko emisij tudi ta prag vonja. Tu v kmetijstvu je pa od objekta do
               objekta to različno. Zato razmišljamo, da tako kot v nemški zakonodaji bi tudi v našo
               dali, da so neke norme, kar se tiče intenzivne vzreje živali, definirane približno
               tako kot pri elektromagnetnem sevanju s številko, z razdaljo. No, in na ta način bi
               pristopili, ko gre za vzrejo živali, intenzivno vzrejo, kjer bi vzeli kot
               kvantifikator, kdaj se to dela, tisto, kar je pa že v evropski zakonodaji, to je,
               kdaj je nek hlev, ki ima intenzivno vzrejo, predmet presoje vplivov na okolje.
               Skratka, zaenkrat je cilj ta, da bi kvantificirali smrad oziroma ta ukrep proti
               smradu za te hleve, ki so vezani na veliko ali pa intenzivno vzrejo, z razdaljo.</p>
               <p>Seveda, moramo pa potem pogledati, kaj pa to pomeni. To pa pomeni razselitev teh
               hlevov. To pomeni odvajanje teh hlevov od zdajšnjih pozicij oziroma zdajšnjega
               miljeja. Ali si lahko ta družba v tem trenutku na kmetijstvu to privošči, je
               naslednje vprašanje. Kaj to pomeni za te kmetijce, ki so v nekem smislu partnerji
               oziroma podizvajalci večjih perutninskih sistemov? Tako da to bo še živahna razprava
               okoli te hčerinske uredbe, ki pa bo tam nekje v letu 2007, ni v letošnjem programu. V
               letošnjem programu vlade je novela te uredbe o emisijah v zrak, ki pa, kot sem rekel,
               nastavlja tiste glavne gabarite, zato da se  potem o mejnih vrednostih pogovarjamo, vendar ne v
               letošnjem letu. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam, gospod mag. Tavzes. No, in zdaj prosim še predstavnika inšpektorata
               Republike Slovenije za kmetijstvo, gozdarstvo in prehrano, gospoda Matjaža Kočarja,
               da še on povzame problematiko. Izvolite.</p>
            </sp>
            <sp who="SDT4:KočarMatjaž">

               <speaker>MATJAŽ KOČAR:</speaker>

               <p>Hvala lepa, spoštovana predsednica. Zelo na kratko. Dejansko je problematika, tako
               kot ste jo dobili tudi v gradivu, že dalj časa prisotna. Ni dejansko vezana samo na
               eno območje, ki je tu omenjeno. Mi smo v tako imenovanih inšpekcijskih prijavah in
               protestih že kar nekaj časa spremljali tovrstno dogajanje in tudi poskušali ukrepati
               v okviru tistih pristojnosti, ki jih kmetijska inšpekcija kot taka ima.</p>
               <p>Iz navedene dokumentacije je bilo razvidno, da so te prijave prihajale na različne
               inšpekcije, od inšpekcije za zdravje, veterinarske inšpekcije, okoljske inšpekcije in
               seveda tudi naše. Tako da je pravzaprav vsaka od teh inšpekcijskih služb v okviru
               svojih pristojnosti peljala postopke. Ampak več ali manj je iz dopisov, peticij,
               prijav, ki so prihajale tudi na naš naslov, bilo razvidno, da se pravzaprav ne da
               skozi delo inšpekcijskih služb nič narediti. Zato smo nekako v hiši prevzeli pobudo,
               da se srečamo na nekem delovnem sestanku, se pravi, vse institucije, ki so v tem
               nadzorstvenem smislu vezane na inšpekcijsko ukrepanje v navedenem primeru. Dejansko
               smo se tudi sestali, poskušali smo skupaj s krajani, in to, kar je gospod Tavzes
               omenil, tudi s predstavniki lokalnih skupnosti, ki skozi okvire pristojnosti, ki so
               vezane na urejanje prostora, v katerem gospodarijo, poskušali analizirati, kakšno je
               trenutno stanje in kaj bi bilo potrebno narediti.</p>
               <p>Dejstvo je, da je stanje zatečeno in kot tako na nek način ga je zelo težko
               sanirati. Šli smo najprej skozi obstoječo zakonodajo, materialne predpise. Na nek
               način je ostal v zraku nek normativ, ali če govorimo o normativu vpliva na zdravje
               človeka ali pa normativ vpliva tovrstnih aktivnosti na samo okolje, kar smo tudi z
               neko prijazno pobudo, če lahko temu tako rečem, naslovili na ministrstvo za okolje,
               ki je, sem prepričan, kot gospod Tavzes pravi, bilo že dalj časa evidentno, da pač
               manjkajo določeni normativi.</p>
               <p>Smrad je dejansko zelo komplicirana zadeva, če ga jemljemo kot kompleksnega. Kajti
               smrad opredeljuje po določenih definicijah več kot dvesto različnih komponent in same
               meritve so dejansko vezane na neko individualno oceno teh analistov, ki delajo na
               terenu, ali pa preko orfatometrov v laboratorijih. Je pa res, kolikor smo mi
               preverjali, nekih uredb oziroma drugih pravnih aktov, ki bi v Evropi že opredeljevali
               tudi v izvedbenem smislu, po našem vedenju ni <stage>(mogoče ima ministrstvo za okolje druge
               informacije)</stage>. In seveda se potem pojavlja vprašanje, kako v tehnološkem smislu stvar
               rešiti ali pa reševati. Verjamem, da s pripravo podzakonskih aktov, vladnih uredb, se
               bo dalo na nek način bolj točno opredeliti relacije, ki se bodo urejale v bodoče. To
               se pravi, razmejitev posameznih dejavnosti v prostoru, kar je smiselno za delo v
               bodoče. Veliko težje pa se je pravzaprav opredeljevati do problema, ki je prisoten v
               krogu občanov, krajanov, državljanov v obstoječih naseljih. Zato je šla naša pobuda v
               tej smeri, da bi se v okviru nekih normativov vseeno lahko našli tehnološki posegi,
               ki bi zmanjšali tovrsten vpliv tako na okolje kot tudi človeka. Zdaj s pozicije, v
               kateri smo kot inšpekcijske službe  bili dosti enotni, smo prišli lahko do tega zaključka.
               Jasno, korak naprej pa je že stvar potem sprejemanja nekih izvedbenih aktov oziroma
               priprave dokumentov, o katerih je gospod Tavzes že govoril. Se pravi, problem je
               prisoten in kot tak evidenten. Inšpekcijske službe, vse štiri, ki smo sodelovale, pa
               smo ugotovile, da smo v tem primeru nemočne. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam, gospod Kočar. In zdaj sprašujem še predstavnice in predstavnika
               ministrstva za kmetijstvo, gozdarstvo in prehrano, pa gospo direktorico seveda tudi
               posebej, če želi še kdo od vas štirih besedo? Izvolite, gospod mag. Marko Vizjak.</p>
            </sp>
            <sp who="SDT4:VizjakMarko">

               <speaker>MAG. MARKO VIZJAK:</speaker>

               <p>Jaz sem z ministrstva, kot ste že povedali, za kmetijstvo, gozdarstvo in prehrano, in
               sicer z direktorata Varna hrana.</p>
               <p>Sam direktorat s tem vprašanjem nima pravzaprav nobene povezave, vendar ker so
               ljudje obupani in ker so naslovili pismo tudi na nas, smo kot znak dobre volje
               pokazali, da sem se jaz tudi vseh teh sestankov udeležil.</p>
               <p>Danes še ni bilo rečeno, zato bom jaz povedal, ta problem sega zelo daleč nazaj, kot
               ste videli v gradivu, tam v 70. leta. Takrat so bili pa bistveno drugačni pogoji na
               kmetijstvu, kot so sedaj. Namreč, ko so se takrat ti objekti gradili, je bilo tam
               verjetno pretežno kmečko prebivalstvo in tega prebivalstva ta smrad ni tako motil.
               Farme so ostale, ljudje so se pa zamenjali. In ljudi sedaj smrad bolj moti. Tu se
               strinjam z mag. Tavzesom, pri tem problemu bomo morali biti zelo, zelo pazljivi.
               Lahko vam konkretno povem, poznam na primer zelo dobro Novo mesto. Tam v okolici
               tovarne Krka fermentacija strahotno smrdi, verjemite mi, najmanj tako kot v okolici
               tistih farm. Potem na primer okolica IMV oziroma Renaulta še vedno tudi zelo smrdi,
               tam je industrijski smrad. Potem, sam prihajam iz Kočevja, tudi pri nas, verjemite
               mi, so določeni dnevi, ko celo mesto smrdi.</p>
               <p>Več ali manj smo se pa mi na vseh sestankih vrteli okoli ene same točke: to, kar sta
               že kolega povedala, treba je ta smrad opredeliti. Dokler ga ne opredelimo oziroma
               postavimo normative, se ne moremo pogovarjati. Ko bodo enkrat točni normativi
               postavljeni, potem bomo lahko rekli, da določen objekt presega te vrednosti, in
               takrat se bo lahko tudi v določenem pravilniku predpisalo, ker obstajajo neke
               tehnične možnosti za odpravljanje tega smradu. Toliko bi na kratko povedal.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Boste vi, gospa direktorica Andreja Bizjak, direktorica notranje
               veterinarske inšpekcije.</p>
            </sp>
            <sp who="SDT4:BizjakAndreja">

               <speaker>ANDREJA BIZJAK:</speaker>

               <p>Hvala lepa. S problemom smo seznanjeni tudi na veterinarski upravi. Krajani so se
               tako skupno kot tudi posamično s prijavami večkrat obrnili na veterinarsko upravo.
               Veterinarska uprava je tudi reagirala in pregledala te hleve in rejo živali.  Poudariti pa moram, da smo to
               pregledovali v okviru svojih pristojnosti. Predvsem, kako je izpolnjena dobrobit
               živali. Obstaja namreč pravilnik o minimalnih pogojih za zaščito rejnih živali, ki je
               izdan na podlagi zakona o zaščiti živali in govori predvsem o dobrobiti živali. Ne
               govori pa o bistvenem problemu, ki je v tej točki, kot so že pred mano povedali, to
               pa je o smradu, ki se širi s teh farm in je neprijeten za človeka.</p>
               <p>Moram reči, da evropska direktiva in uredbe predvidevajo daljše prehodne roke za
               rejo perutnine izven kletk, izven okolju in predvsem živalim prijaznejše načine reje,
               vendar se prehodni roki nekje postopoma zaključujejo z letom 2011. Zaenkrat je s
               stališča dobrobiti živali, kot je opredeljeno z zakonom in pravilnikom, v teh rejah
               zadovoljeno predpisom. Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. No, in zdaj vas bi rada spomnila, da ste na mizo dobili predlog dveh
               sklepov.</p>
               <p>Prvi sklep je ugotovitvene narave, ki govori o tem, da krajani Manč in Podnanosa
               zahtevajo zaščito zdravega bivalnega okolja, predvsem pred prekomernim smradom, ki ga
               povzroča delovanje farm puranov, da smo se mi torej seznanili s to vlogo.</p>
               <p>In drugi sklep pravi takole: Komisija se zaveda, da gre za kompleksno in zahtevno
               vprašanje, saj je država dolžna skrbeti za zdravo življenjsko okolje in v ta namen
               določiti pogoje in načine za opravljanje gospodarskih in drugih dejavnosti. Zato
               predlaga vladi Republike Slovenije, naj prouči problematiko, povezano z delovanjem
               perutninskih farm, in sprejme ustrezne ukrepe ter z njimi seznani komisijo za
               peticije ter za človekove pravice in enake možnosti.</p>
               <p>To, kar ta drugi sklep govori, je v dobršni meri, kajne, gospod Kočar, tako kot ste
               rekli, pa kot je rekel mag. Tavzes, proučujete, imate namen stvari sprejeti. Tudi ni
               to nobenega takega časovno zavezujočega roka, ki bi lahko posegel v siceršnji delovni
               tempo vlade. Mislim pa, da je problem zaznan, in pričakujem, da se boste, poslanke in
               poslanci, opredeljevali v razpravi tudi do teh dveh predlogov ali morebiti še kaj
               dodatnega predlagali, če menite, da bi bilo treba. Izvolite, kdo želi razpravljati?
               Izvolite, gospa Irgl.</p>
            </sp>
            <sp who="SDT4:IrglEva">

               <speaker>EVA IRGL:</speaker>

               <p>Najlepša hvala za besedo. Najprej, glede na to, da sem bila v začetku omenjena, samo
               kratka replika gospe Širci, ki ni razumela, zakaj se ta problematika obravnava na tej
               komisiji. Sama sem namreč prejela peticijo krajanov dveh krajevnih skupnosti in kot
               poslanka ter tudi kot članica komisije za peticije, človekove pravice in enake
               možnosti se obrnila na komisijo. In moram reči, da sem bila zelo zadovoljna, da je
               predsednica komisije prepoznala to problematiko kot pomembno in tudi vredno uvrstitve
               na dnevni red, za razliko od gospe Širce, ki se ji očitno ta problematika ne zdi
               dovolj pomembna. Ampak to je verjetno tudi že druga zgodba.  Dejstvo je, da sem sama to predlagala v
               obravnavo na tej komisiji, ker smatram, da se je potrebno seznaniti s to problematiko
               in da peticije krajanov sodijo v komisijo za peticije ter človekove pravice in enake
               možnosti.</p>
               <p>Sedaj bi se sama omejila na to problematiko, ki jo danes obravnavamo. Kot že rečeno
               so se name obrnili krajani iz dveh krajevnih skupnosti, in sicer Podnanosa in Poreč
               zaradi problematike rejenja puranov, seveda, predvsem zaradi posledic, ki nastanejo
               glede prekomernih emisij, smradu v zraku. Kot je bilo že v sami razpravi rečeno se ta
               problematika vleče že celih 11 let in v vseh teh letih so se krajani teh dveh
               krajevnih skupnosti obrnili na vse pristojne institucije, te pa so navadno
               odgovornost prenašale ena na drugo. Dejstvo je namreč, kot je bilo že tudi rečeno
               danes, zakonodaja na tem področju ni urejena. Ne ureja teh emisij smradu in ne
               predstavlja nikakršnih kriterijev.</p>
               <p>Tudi na samem delovnem sestanku, ki je bil 18. maja 2006, kjer so bili pristojni vsi
               tisti organi, ki se zavzemajo za to problematiko in so po mojem mnenju tudi tisti, ki
               se morajo seznanjati z njo in jo tudi urejati, je gospod Vizjak dejal, da bi bilo
               seveda najprej potrebno pojem smrad definirati, ter potem predpisati ukrepe, katerih,
               predlagal je, bi bile meritve. Seveda se s tem absolutno strinjam. Me pa tukaj
               zanima, glede na to, da imamo tukaj tudi predstavnike ministrstva za okolje in
               prostor, kako daleč je ministrstvo s pripravo te uredbe. Kolikor jaz vem se ta uredba
               tudi že pripravlja. To naj bi bilo vprašanje.</p>
               <p>Rada bi poudarila, da se ta problem vleče že celih 11 let, da ta problematika ni
               samo problematika teh dveh krajevnih skupnosti, zato sem se sama tudi obrnila na
               komisijo, ampak je to problematika, ki je vezana tudi na ostalo Slovenijo. Ni odveč
               poudariti, da so to farme, ki so vsaj v teh krajevnih skupnosti izgrajene brez
               ustreznih dovoljenj, kasneje so jim sicer to priznali, vendar se nahajajo v
               neposredni bližini stanovanjskih hiš. Sami krajani pravijo, da je ta oddaljenost samo
               10 metrov. Če se ne motim prej, dokler je občina Vipava spadala še pod občino
               Ajdovščina, takrat je bilo to rešeno v nekem občinskem odloku, danes v Vipavi tega
               odloka nimamo, kakšna naj bi bila oddaljenost farm od stanovanjskih objektov.</p>
               <p>Treba je poudariti, da prvotna dejavnost je bila namenjena vzreji piščancev in zato
               takrat sami krajani niso nasprotovali tej vzreji, kajti vemo, da, tudi sami
               strokovnjaki so povedali, da ta vzreja piščancev ne povzroča takšnih emisij, kot jo
               povzročajo purani. Ko sem sama pogovarjala s krajani in tudi prejela obširno
               dokumentacijo s to problematiko so mi dejali, da ta smrad iz vzreje puranov presega
               kakršnokoli krajevno običajno emisijo, zato je takšno razširjanje  emisij nevzdržno in tudi neupravičeno. Ta
               smrad, pravijo tudi, da je izjemno nepredvidljiv, naj bi bil odvisen tako od zračnih,
               kot od vodnih tokov. Da zajame ob različnem času različna področja vasi, dejstvo pa
               je, da vaščani takrat ne morejo zračiti svojih stanovanj, da je to najhuje v poletnih
               mesecih, v mesecih, ki prihajajo. Poleg tega, da so te zadeve nevzdržne, ta smrad za
               krajane, pa so nevzdržne tudi za tiste, ki se ukvarjajo s kmetijskimi zemljišči na
               tem območju.</p>
               <p>Ni odveč pripomniti tudi to, da po pridobitvi gradbenih dovoljenj, če se ne motim so
               objekti obratovali brez uporabnega dovoljenja. Ko so se krajani vseh možnih poskusih
               zaradi tega nevzdržnega stanja bivanja v bližini farm in tudi po neštetih
               dopisovanjih z različnimi ministrstvi, tudi s prošnjo navsezadnje po proučitvi
               problema, uradu varuha človekovih pravic pa do VURSA, kjer so na VURSU zatrdili, da
               takšne vrste problematika glede presojanja kvalitete bivalnega okolja ljudi, tukaj
               gre za prekomerne misije, neznosen smrad, pač niso v njihovi pristojnosti, ampak so
               za to pristojne druge službe. In ker nikjer niso dobili odgovora so se zato ti
               krajani organizirali v civilno iniciativo, da bi lahko s skupnimi močmi dosegli
               normalne pogoje za življenje.</p>
               <p>Še enkrat naj poudarim, da dokler je šlo za vzrejo piščancev ni bilo nikakršnih
               problemov. Problemi so se začeli takrat, ko se je začela vzreja puranov.</p>
               <p>Sama bom rekla, da sem zelo vesela, da je prišlo do tega pogovora tudi na komisiji
               za peticije ter človekove pravice in enake možnosti. Prvič zato, ker vem, da to ni,
               kot sem že rekla, problematika, ki bi zadevala samo ti dve krajevni skupnosti, ampak
               je to problematika, ki traja že vrsto let na celotnem območju Slovenije. Sama vem, da
               na tej komisiji ne bomo prišli do neke rešitve te problematike, ki se, kot že rečeno,
               vleče že 11 let, je pa prav, da se o njej pogovorimo, da o njej spregovorimo in
               skušamo morda najti tudi kakšne zaključke, ki bodo vendarle premaknili to
               problematiko z mrtve točke. Najlepša hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Sprašujem vas imate mogoče kakšno pobudo za kakšen dodaten sklep, ali kaj
               takšnega, ali je vsebina teh sklepov takšna, da vas navdaja z upom, da se bodo stvari
               razvijale, tako kot je bilo poprej obljubljeno in nakazano. Če sem poslušala mag.
               Tavzesa poslušala naj bi se v prihodnjem letu te stvari premaknile tudi na ravni
               aktov, ki so potrebni za to. Izvolite.</p>
            </sp>
            <sp who="SDT4:IrglEva">

               <speaker>EVA IRGL:</speaker>

               <p>Najlepša hvala. Jaz se strinjam s temi sklepi in sem vesela, da ste jih podali.
               Seveda pa bo ministrstvo moralo nadaljevati s svojimi zadevami, kot so rekli, glede
               uredbe, ki jo vsi čakamo na tem področju. In tudi zato bi še enkrat postavila
               vprašanje kdaj naj bi se to začelo premikati naprej. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Kolegica Majda Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Da ne bo nesporazuma, ne podcenjujem problema, dobro ga poznam, konec koncev nisem
               meščansko dekle, hkrati pa tudi ne v drugih okoljih, recimo v samem mestu Ljubljana
               vem kako smo se soočali v primeru, ko smo iz takorekoč danes mestnega jedra, se pravi
               iz Šiške nekaj let porabili za to,  da so preselili neko kmetijo, ki pač, zaradi takih in
               drugačnih razlogov ni mogla več bivati v urbanem okolju, ko je ta predel mesta postal
               del mesta in smo znano Babnikovo domačijo locirali izven Ljubljane z hudimi mukami,
               kajti povsod se je nekje nekdo našel, da bi imel <q>"hlevski"</q>, pardon, <q>"hlevski"</q>, ta je
               za mene absolutno prenosljiv gnoj ne preveč smrdel. Tako da, tukaj ni nobenega spora
               okoli umestitve na to komisijo, je pa nekje drugje, najbrž bi bila bolj kompetentna
               komisija, odbor, ki se ukvarja eksplicitno s temi vprašanji. Mogoče bi našla več
               rešitev kot ta, ki pravite gospa Irgl že v naprej, da najbrž ne bo prišla do rešitve.
               Hkrati pa se mi je zdelo to vprašanje bom rekla, ne sporno, ampak nekako
               neenakopravno do drugih pobud, ki jih dobivate. Peticije kapljajo vsak dan in tiste,
               ki niso povezane z članico oziroma članom komisije pač najbrž ne zavzemajo takega
               prostora na sami obravnavi kot ta, ki je pač povezana z članico našega. Hkrati ni
               dvoma, da ne bi podprla te sklepe, pravzaprav sem pričakovala, da ga bo sama
               predlagateljica tega problem formulirala, čeprav kot predstavnica vladajoče stranke
               bi lahko udejanjila rešitev ta problem hitreje kot po tej poti, s katero se pač
               poslužuje. Zakonodaje spremembe pač vam ni težko urediti po hitrih in skrajšanih
               postopkih. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Dovolite, da na tej točki vendarle, po moje, nepotrebno debato pretrgam in
               pojasnim.</p>
               <p>Kot predsednica komisije sem do sedaj razen te točke predlagala vse točke za
               uvrstitev. Po pregledu peticij po presoji strokovnih sodelavcev, ko smo ugotavljali,
               ali gre za peticije, ki so enkratnega pomena ali gre vendarle za take peticije, kjer
               zadevajo problematiko več krajem ali bi obravnava na komisiji predlagala se odločati
               tudi v primeru drugih peticij. Zato z veseljem, saj veste, da vas vedno v okviru
               točke ravno vabim, če imate kakšno pobudo ali kakšen predlog, za to bo vedno
               prisluhnila vašim pobudam, ker smo se na začetku v naši komisiji dogovorili, da je
               poleg tiste dvomesečne informacije, ki jo redno obravnavamo in v kateri so posamični
               primeri zelo na kratko predstavljeni, vendar odprta vrata pri strokovni službi za
               ogled sleherne dokumentacije, ki jo na komisijo dobivamo. Po pravilih je pač tako, da
                   ima vsak od nas možnost
               posredovati peticijo tudi po telefonskem pogovoru in če bi recimo sedaj na tem mestu
               povedala od kod dobivamo največ pobud, zelo veliko pobud nam pošlje Slovenska
               nacionalna stranka. Zelo veliko pobud nam pošlje Slovenska demokratska stranka. Zelo
               veliko pobud dobim kot predsednica tudi druge, predsednik državne zbora recimo dobi
               veliko pobud. Tako da to, kdo dobi peticijo in kdo jo posreduje naprej ni odločilno
               pri tem, ali je uvrščena na sejo in na tako splošno obravnavo, ampak je tako kot
               povedano, po presoji.</p>
               <p>Jaz bi vendarle iz tega pogovora, štejem ga za pogovor, za menjavo mnenje še eden
               dodaten sklep predlagala, da bi odbor za okolje in prostor obvestili, da smo ta
               problem obravnavali in kakšne sklepe smo sprejeli, pa bo tudi matično delovno telo
               obveščeno o tem, kar smo storili podobno kot to naredimo takrat, kadar nam Slovenska
               nacionalna stranka napiše, da nas zadolžuje za to, da jim povemo, kaj smo naredili,
               pa pustimo to sedaj, ali so to tudi take peticije, kjer lahko kaj naredimo, ne glede
               na to. Če s tem soglašate bi to, kar je brez problema, upam da ne ugovarja nihče, da
               bi na odbor to tudi poslali. Dobro. Dajem besedo še drugim razpravljavcem. Kdo želi
               razpravljati? Če ne, zaključujem razpravo in dajem na glasovanje oba predlagana
               sklepa po zaporedju ločeno. Ju moram še enkrat brati ali lahko samo vprašam?</p>
               <p>Kdo podpira prvi sklep? <stage>(6 članov.)</stage> Kdo je proti? <stage>(Nihče.)</stage></p>
               <p>Soglasno.</p>
               <p>Kdo podpira drugi sklep? <stage>(6 članov.)</stage> Kdo je proti? <stage>(Nihče.)</stage></p>
               <p>Soglasno.</p>
               <p>Ugotavljam, da je s tem 3. točka dnevnega reda sklenjena, vsem vabljenim na sejo se
               zahvaljujem za prispevek pri tej točki pa tudi, da so čakali na obravnavo točke.
               Hvala lepa.</p>
               <p>Prehajam na <title>4. TOČKO DNEVNEGA REDA - PREDLOG ZAKONA O VERSKI SVOBODI -,</title>
               ki ga naša komisija obravnava kot zainteresirano delovno telo. V skladu s
               pristojnostmi naše komisije po odloku in po 43. členu poslovnika državnega zbora
               lahko komisija kot zainteresirano delovno telo obravnava predlagane zakone, ki se
               dotikajo bodisi področja človekovih pravic ali pa enakih možnostitorej kot
               zainteresirano delovno telo obravnava predloge zakonov in drugih aktov, ki se
               nanašajo na človekove pravice in temeljne svoboščine ter zagotavljanje enakih
               možnosti. To je iz odloka o ustanovitvi naše ustanovitve. Posebej sem vas pa
               opozorila tudi na 43. člen poslovnika, ki govori, o mnenju, ki ga komisija posreduje
               matičnemu delovnemu telesu, zato ker vsi vemo, da je predlog zakona  o verski svobodi, torej predlog zakona o
               verski svobodi, ki je objavljen v Poročevalcu državnega zbora številka 26, z dne 9.
               marca 2006. V okolju Lotus Notes, pa je tudi mnenje državnega sveta Republika
               Slovenije k predlogu tega zakona. Opravljena je bila splošna razprava k temu zakonu
               in zdaj smo v okviru druge obravnave, ampak kot rečeno na 43. člen poslovnika sem vas
               opozorila zaradi tega, ker naša komisija ni zavezana, da svoje mnenje oblikuje v
               obliki amandmajev na posamezne člene. Lahko pa, tako da je oboje mogoče in zdaj vam
               sodelavka razdeljuje dva predloga sklepov, prvega sem k tej točki, tam sicer je napak
               navedena številka točke dnevnega reda, ta predlog kolegice Majde Širca, pišem da je
               to 3. točka dnevnega reda, tako kot ste ugotovili z menoj skupaj, da je to 4. točka
               dnevnega reda. Sama pa za predlog mnenja predlagam besedilo, o katerem se naj izreče
               komisija, pa bomo presodili ali ta dva predloga odslikavata stališča članov komisije,
               kar bo mogoče izreči z glasovanje, če pa bomo dobili še kakšen drugi predlog sklepa
               ali amandmaja, ga bom pa ravno tako uvrstila na glasovanje.</p>
               <p>Mislim sama, da je obravnava predloga tega zakona ravno sodeč po opravljeni splošni
               razpravi na seji državnega zbora take narave, da je uvrstitev na dnevni red naše
               komisije umestna in potrebna, ker ureja področje verske svobode in svobode vesti. To
               pa ravno sodi tudi v območje temeljnih človekovih pravic in naši komisiji je, prej
               sem brala določilo, posebej z odlokom naloženo, ali dopuščeno, kakor hočete, da kot
               zainteresirano delovno telo obravnava tudi predloge takih zakonov. In k tej točki
               dnevnega reda, smo vabili direktorja urada za verske skupnosti, dr. Draga Čeparja. In
               ga sprašujem ali želi uvodno pojasniti in predstaviti predlog zakona.</p>
            </sp>
            <sp who="SDT4:ČeparDrago">

               <speaker>DR. DRAGO ČEPAR:</speaker>

               <p>Hvala lepa, gospa predsednica za vabilo in za to uvodno besedo. Jaz menim, da sem
               tukaj lahko zelo kratek, ker poslanci ste to poslušali in videli. Torej sam,
               pravzaprav vlada s tem zakonom izpolnjuje določbo in zahtevo ustavnega zakona o
               izvedbi ustave, ki je določal, da je treba tudi ta zakon uskladiti z ustavo  in sicer do konca leta 1993. To se
               ni zgodilo. In zato je zelo nujno sprejeti ta zakon. Kajti prejšnji zakon iz leta
               1976 je v neskladju z ustavo, ni usklajen z ustavo in ne določa niti osnovnih
               pogojev, niti postopka prijave verskih skupnosti, ne določa registra, tako da je
               skrajno težko upravnemu delavcu, upravi v osnovi takih pravnih praznin delati.</p>
               <p>Zato je zakon nujen, njegove rešitve ste videli, bile so prediskutirate, da bi s tem
               jaz svojo uvodno predstavitev, mogoče samo še to dodam, da dejansko je ta zakon in
               njegove osnovne rešitve le sad enega konsenza vseh dosedanjih vlade. Vse dosedanje
               vlade, v katerih so bile vse stranke, ne čisto vse, ampak v glavnem tudi največje
               stranke sedanje opozicije so določbe, ki jih sedaj ta zakon zapisuje določno, so jih
               izvajale in tudi uvajale. Tako, da sam, ki moram na tem področju delati, upam, da to
               pomeni le nek konsenz, čeprav je dosti pripomb, vendar nek temeljni konsenz, da se to
               področje vendar uredi, tako kot so ga uredile tudi druge države. Mislim, da smo edina
               država v Evropski uniji, recimo tranzicijskega, ki tega še po tranziciji ni uredila.
               Hvala lepa.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. Če dovolite, bi o zakonu najprej sama želela razpravljati in bi svojo
               razpravo takole utemeljila. Zavedam se, da je zakon dobil ob splošni razpravi
               popotnico za nadaljnjo obravnavo, s tem, ko je bil v državnem zboru izglasovan sklep,
               da je zakon primerna podlaga za nadaljnjo obravnavo. To pa me hkrati ne odvezuje od
               prepričanja o tem, da bi bilo vendarle mogoče, ne glede na stališče, da je zakon
               konsenzualno podprt, o zakonskem besedilu razmišljati še naprej in predvsem skušati
               odgovoriti na tiste pomisleke, ki so bili v strokovni ali zainteresirani javnosti
               izrečeni, ravno s stališča naslova tega zakona. Zakon govori o verski svobodi. In
               uresničuje ali podrobneje določa ustavna določila 7. in 41. člena ustave, zlasti, pa
               še tudi drugih in če presojam besedilo zakona o verski svobodi iz tega stališča, da
               zagotavlja vsakemu posamezniku svobodno izjavljanje in tudi prakticiranje
               veroizpovedi, tako razumem tisto, kar piše tam, da lahko vsak tudi v praksi izkazuje
               svojo versko opredelitev. Sklicujem se na 2. člen predloga zakona. Pravi tako, verska
               svoboda obsega pravico do svobodne izbire in tako naprej in pravi tudi, da vsakomur
               omogoča da vsakdo sam ali skupaj z drugimi zasebno ali javno izraža svojo vero v
               bogoslužju, pouku, praksi in verskih obredih  ali drugače. No, in ko sem brala ta zakon s tega stališča sem bila
               pozorna na določilo 1. člena tega zakona, ki govori o verskih skupnostih in o
               cerkvah. Ustava ima samo termin verska skupnost, ne predvideva pa rabe cerkev in tudi
               stvarno kazalo v ustavi ne kaže, da bi se beseda cerkev kot pojem, kot pravica ali
               kakorkoli drugače uveljavljala kot nekaj kar bi bilo zakonodajalcu ali predlagatelju
               zakona naloženo, da to posebej ureja. No, ker se mi zdi, da je vedno dobro pogledati
               kakšen je pojmovni obseg nekaterih tudi v tradiciji v slovenskem besedišču, se mi
               zdi, da je treba izhajati iz tega, da je verska skupnost nadpomenka ali nevtralni
               izraz, ki nikakor podrobneje ne definira za niti kolikšno, kako staro, katere vrste
               skupnost gre, ampak samo, da gre za versko skupnost in je zame zato univerzalni
               izraz, ki pokriva najrazličnejše priložnosti, ki so zgrajene tudi na pravici do
               svobode združevanja, da se posamezniki, ki enako mislijo, ki enako čutijo, ki enako
               verujejo tudi čutijo kot pripadnike iste verske skupnosti, ki je v nadaljevanju lahko
               poimenovana in to druga določila zakona tudi natanko določajo. Izraz cerkev pa ima
               vendarle ožji pomen. Če zanemarim pravopisno distinkcijo med besedo cerkev pisano z
               malo začetnico in pisano z veliko začetnico, kjer beseda cerkev z veliko nadomešča
               rimsko-katoliško cerkev, v Trubarjevih časih bi pa morebiti nadomeščalo cerkev
               slovenskega jezika, kot je Trubar imenoval svojo cerkev, potem je cerkev kot beseda v
               prvem pomenu resda oznaka za stavbo, ki je namenjena bogoslužju po slovarju
               slovenskega knjižnega jezika. Kot drugi pomen te besede pa v istem priročniku, se
               pravi v slovarju slovenskega knjižnega jezika najdete zapisano, da je oznaka cerkev
               oznaka za skupnost pripadnikov posameznih krščanskih veroizpovedi. Tukaj pa se začne
               moj problem, ker če govorimo o uresničevanju ustavnih načel pravice do svobodnega
               izražanja, svobodnega združevanja, svobodne vzgoje v tem prepričanju, potem je  najprimernejši in edini ustrezen
               izraz verska skupnost, ker je nevtralen in vse ne glede na izvor, na velikost, na
               prepričanje postavlja v resnici v enak položaj, kar pomeni s stališča varovanja
               temeljnih človekovih pravic v tak položaj v kakršnem morajo posamezniki, državljanke
               in državljani, prebivalci in prebivalke Slovenije tudi biti. Posebej poudarjam, da
               sem vam to prebrala iz slovarja slovenskega knjižnega jezika in menim, da naloga
               zakona ni posegati v jezikovna določila zato, ker po slovenski zakonodaji niti
               zakonodajalec niti kakšen drug organ izvršilne ali zakonodajne veje oblasti ali sodne
               nima te pravice, da bi na tak način posegal v jezikovno tradicijo. Tu imate potem
               tudi še terminološko gnezdo, religiozni pojmi so, ob cerkvi se uporablja še armenska,
               episkopalna, grška cerkev, vzhodna cerkev, pravoslavna ali katoliška cerkev vzhodnega
               obreda, da ne govorim potem o tistem terminološkem gnezdu, ki je vezan na umetnost in
               umetnostno zgodovino, kjer je mogoče takšne zveze kot dvoranska cerkev. Jaz bi vas
               prosil, da razumete mojo pripombo zgolj kot pripombo stališča enake obravnave, kajti
               predlagatelj zakona, ki je v 7. členu, torej najprej bom tako rekla, ki je v
               utemeljitvi zakona posebej, jaz imam izdajo zakona iz Poročevalca, na 33. strani
               Poročevalca je to, in pravi tako: poseben problem predstavlja dejstvo, da zakon ne
               opredeljuje pojma verske skupnosti niti ne ureja njihovega temeljnega pravnega
               položaja v Sloveniji. To se nanaša na stari zakon, da ne bo pomote. Torej, ko sem jaz
               to prebrala sem pričakovala, da bo ta termin, če je vpeljan v zakon poseben člen, ki
               govori o pojmih, to pa je v predlogu zakona 7. člen, opredelitev izrazov, je tu v 7.
               členu opredeljenih samo dvoje izrazov, samo dve točki sta, in sicer izraza
               uporabljena v tem zakonu imata naslednji pomen, in tu je cerkev ali druga verska
               skupnost, torej gre za besedno zvezo, ki združuje oba izraza, cerkev in verska
               skupnost, no, tu je celo z zvezo ali, ni kumulativno tako kot je v drugih členih
               zakona. Zato bi jaz najmanj kar bi bilo pričakovala od predlagatelja zakona, da če je
               že vpeljal to razlikovanje med cerkvijo in med versko skupnostjo, v razlagi pojmov
               tudi pojasnil kakšna razlika cerkvijo in med versko skupnostjo, da se mu je zdelo
               potrebno to opredeljevati. 
               Ampak kot rečeno, jaz sledim duhu ustave. V ustavi je govora samo o verski skupnosti.
               Če vam tu preberem 7. člen: Država in verske skupnosti so ločene. Verske skupnosti so
               enakopravne, njihovo delovanje je svobodno. Jaz bi s stališča varovanja človekovih
               pravic in zagotavljanja verske svobode pričakovala, da bi zakonodajalec pripravil
               besedilo tako, da bi bilo to spoštovanje enakopravnosti verskih skupnosti skozi
               celotno besedilo izpeljano. In to je moj temeljni pomislek, temeljni poudarjam, ne pa
               edini, temeljni pomislek v zvezi s tem zakonom. Sprašujem kdo želi še razpravljati?
               Izvolite, Majda Širca.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p>Strinjam se z vašimi videnji cerkve in drugih verskih skupnosti, ne samo na
               terminološki, ampak vsebinski ravni. Pri izrazoslovju oziroma terminologiji, kot so
               zapisani v opredelitvi izrazov oziroma v predlogu teksta zakona, se terminološki,
               mogoče tudi ustavno sporni izrazi ponavljajo tudi na drugih mestih. Srečujemo se z
               uporabo izraza bogoslužje, vemo pa, da nekatere verske skupnosti ne poznajo boga
               stvarnika.</p>
               <p>Ampak vendarle bi se osredotočila sama na drugi del zakon, ki je po mojem
               razmišljanju ob vseh drugih pripombah, ki so bile mogoče v dosedanjih razpravah, še
               posebej v kontekstu tako imenovanega Guličevega zakona že izrečene, zame najbolj
               očiten. To je pa tisti del, ki se dotika financiranja in ki je posredno vezan tudi na
               ustavne določbe oziroma na razlago in razumevanje ločitve države od verskih
               skupnosti.</p>
               <p>Naj ob tem izpostavim 26., 27., 28. in 29. člen, četudi na tem odboru ne obravnavamo
               kot matično delovno telo posameznih členov, vendarle ti členi prvenstveno
               opredeljujejo rešitve, kot si jih je zamislil zakonodajalec v zvezi s financiranjem
               verskih skupnosti. Po mojem razmišljanju je način financiranja verskih skupnosti in
               cerkve, mimogrede pojem cerkve vpeljuje morebiti monopolnost RKC-ja v tem zakonu,
               monopolno videnje RKC-ja v tem zakonu, ne glede na to, da vemo, da je to največja
               civilna in verska združba v našem okolju. Skratka, to financiranje kot ga predlaga je
               sprto z ločitvijo od države, kajti  država bo finančno ali kako drugače podpirala verske skupnosti.
               Vemo,da jih podpira že sedaj in vemo, da so te osnove za podpore konec koncev dane
               tudi v tistem starem zakonu, ki izhajajo iz starih časov in ki pravzaprav na nek
               način mogoče ne prav po besedi črke zakona, ampak vendarle prispeval določene dajatve
               tudi verskim skupnostim oziroma sofinanciranju duhovnikom za socialne prispevke.
               Ampak naj poudarim, da to sofinanciranje izvira iz časov, ko se denacionalizacijski
               postopki v zvezi s cerkvijo, tukaj govorim o cerkvi, o RKC-ju v tem primeru, še niso
               zgodili in ko RKC še ni dobil za 220 milijonov evrov vrednega vrnjenega premoženja.
               Se pravi, tukaj se sproža vprašanje zakaj bi morala država plačevati verskim
               skupnostim določene socialne dodatke, če to ni vezano na stanje premoženja. In zakaj
               bi zahtevala RKC določeno državno pomoč, če kot rečeno je v ekonomsko povsem
               drugačnem položaju, kot je bila nekoč.</p>
               <p>Danes plačuje približno 42% okoli 1.080 duhovnikom oziroma predstavnikom Rimsko
               katoliške cerkve država socialno pomoč. V dosedanjih diskusijah je bilo večkrat
               rečeno zakaj ne, gospod Čepar, zakaj bi njim ne plačevali, ko kulturnikom plačujemo.
               Poznamo ta sistem pomoči, za katerega se je država v nacionalnem interesu odločila,
               da bo določene prispevke plačevala tudi kulturnikom, ampak poudarjam, kulturniki niso
               ločeni od države, hkrati pa je dodeljevanje vsakokratnih pomoči za socialno,
               zdravstveno in invalidsko in pokojninsko zavarovanje kulturnim delavcem vezano na
               njihov dohodek, na njihovo socialno stanje, na njihovo premoženjsko stanje, na njihov
               cenzus. To se pravi, če predvidim odgovor na moje izvajanje, že naprej branim s
               pojasnitvijo o različnih kategorijah pomoči.</p>
               <p>Nedvomno je, da verske skupnosti opravljajo družbeno koristno delo in na teh mestih
               kjer je to prepoznavno lahko država to podpre. In to tudi podpira. Ne podpira samo
               družbeno koristnega dela, podpira tudi tisti del infrastrukturnih rešitev, ki so v
               nacionalnem pomenu. Normalno je, da, bom rekla kraljeve freske v cerkvah ne bo dala
               na breme in na pleča sami cerkvi, ampak bo sodelovala pri obnovi tovrstnih
               zgodovinskih spomenikov. Ampak hkrati, če se ponovno referiram na 26., 27., 28. in
               29. člen, hkrati ne more država pod nalepko družbeno koristne dejavnosti kar tako
               oziroma počez, seveda, brez upoštevanja tudi številčnih prisotnosti določenih verskih
               skupnosti, dajati denarja za delovanje verskih skupnosti.  Zato se ne strinjam s tovrstno ureditvijo, kot ga
               predlaga ta zakon in naj še zaključim z ugotovitvijo, da v času te oblasti so se pri
               velikih številih zakonov, sprejetih zakonov vnesle spremembe, ki bistveno širijo in
               dajejo moč in ne bom rekla, ravno monopol, ampak več pristojnosti rimskokatoliški
               cerkvi in jo na široko odpirajo vrata v javne službe, delujejo odškodnine, povečujejo
               pravice, dobili smo kurate v policiji, duhovniki imajo pravico do zahteve za varstvo
               zakonitosti, zoper povojne sodne odločbe, če se spomnimo to je bilo leto eno leto
               cca. nazaj, ko se je tudi v državnem zboru podprl ta zakon. Skratka, širijo se
               določene pravice in tipičen primer širjenja pravice je recimo 26. člen, ki govori v
               drugem in tretjem odstavku o temu, da morajo že v urbanističnih predelih, v
               urbanističnih načrtih, ki so namenjeni stanovanjskim predelom in prebivanjem pri
               pripravi prostorskih aktov in glede predvidene prostorske ureditve pridobiti in
               sporazumno uskladiti tudi potrebe temelje na priporočilih, interesih cerkve, ter
               drugih verskih skupnosti, seveda ob upoštevanju številčnih pripadnikov cerkve in
               drugih verskih skupnosti določene prostorske pravice. Skratka, vsaka stanovanjska
               soseska bo obravnavi, razgrnitvi načrtov morala pridobiti tudi, ne samo mnenje, ampak
               tudi določene pravice na tem prostorskem urejanju določenih aktov. Dam kot tipičen
               primer samo eno rešitev, ki je seveda nekako prisotna kot novost v tem zakonu. Toliko
               zaenkrat in hkrati še ob tem naj povem, da ne glede na to, da se strinjam s
               predlogom, ki ga je kot sklep predlagala komisija, predsednica komisije, se
               opravičujem, ki se mi zdi smiseln in gre kot apel matičnemu delovnemu telesu, da naj
               upošteva pripombe iz razprave komisije, da pripravi amandmaje, da upoštevate, seveda
               sumim, da ne boste preveč navdušeni nad mojim predlogom, ampak da ga vsaj upoštevate,
               ki je skladen tudi z mojo razpravo, da se na matičnem delovnem telesu prekine
               obravnava tega zakona in pripravi analizo različnih možnosti financiranja verskih
               skupnosti v Sloveniji in predlaga najboljšo rešitev za slovenske razmere. Vemo, da so
               specifične razmere po svetu, z nekaterimi pobudami se v zadnjih časih že srečujemo,
               prihajajo iz drugih strank, so pa skladne s tistimi interpretacijami, ki smo jih
               imeli že znotraj Liberalne demokracije Slovenije, ko smo predlagali zakon  o verski skupnosti in je bil
               seveda z nesno lahkostjo dvakrat zavrnjen. Ampak vendarle, če bi nadaljevali in ko
               bomo nadaljevali na matičnem odboru z obravnavo tega zakona, se bojim, da bo nastalo
               več kot 36 amandmajev, kar pomeni, da bo zakon v celoti preverjen, soočen in z njim
               težko, morebiti preveč nestrpno, zato bi nedvomen premislek, na katerega apeliram
               prišel prav. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Sprašujem, če želi kdo še razpravljati? Izvolite, gospa Eva Irgl.</p>
            </sp>
            <sp who="SDT4:IrglEva">

               <speaker>EVA IRGL:</speaker>

               <p>Najlepša hvala za besedo. Bom kratka. Rada bi rekla, da se mi zdi ta zakon, ki ga je
               predlagala vlada Republike Slovenije dober, predvsem zaradi tega, ker odpravlja
               pomanjkljivosti starega zakona, moram vedeti, da ta zakon, ki je sedaj v veljavi, je
               že od leta 1976, imel je samo dve rahli spremembi, navsezadnje novi zakon tudi sledi
               ustavi Republike Slovenije, sledi tudi mednarodnim dokumentom in je tudi evropsko
               primerljiv. Skozi vse razprave, tudi, kis o bile narejen že izven te komisije za
               človekove pravice, peticije in enake možnosti, skuša opozicija prikazati, da ta zakon
               privilegira katoliško cerkev, vendar je jasno za vse tiste, ki zakon podrobno
               preberejo, da ta zakon uvaja enake pogoje za vse verske skupnosti. Po mojem mnenju ta
               zakon zagotovo ne privilegira in ne diskriminira nobene verske skupnosti, je pa res,
               da če želijo oziroma če želijo verske skupnosti se registrirati potem imajo, ko se
               registrirajo tudi določene pravice, potem morajo zadostiti pogojem, predvsem morajo
               zadostiti dvema glavnima pogojema in to je 100 polnoletnih članov in pa 10 let
               delovanja na področju Republike Slovenije. Sama menim, da vsaka verska skupnost, ki
               se želi razvijati, bo zagotovo izpolnila te pogoje in prepričana sem, da sta ta dva
               pogoja, ki jih določa zakon, vsekakor povsem sprejemljiva. Menim namreč, da vedno
               potrebujemo neko kritično maso ljudi, vemo, da Guličev zakon oziroma predlog, je
               predlagal 25 ljudi, ta zakon predlaga 100, predvsem zaradi tega, ker vedno je
               potrebna neka kritična masa ljudi, tudi v primeru, ko gre za neke druge nevladne
               organizacije, verjetno je ne moremo ustanoviti kar sami. In tudi 100 polnoletnih oseb
               se meni zdi povsem smiseln pogoj, kajti moramo upoštevati, da če je oziroma, če bi
               bila številka nižja oziroma prenizka, potem lahko pride do zlorab. Seveda pa pri tem
               zakonu se več ali manj vedno govori o financiranju. Dejstvo pa je, da v Sloveniji že
               desetletja obstaja delno plačevanje prispevkov za socialno varnost in moram povedati,
               da ustavno sodišče se do sedaj še niti enkrat ni izreklo, da je to delno plačevanje
               prispevkov v nasprotju z ustavo. Tudi v drugih državah Evropske unije, ki imajo prav
               tako to ustavno načelo ločitve države od verskih skupnosti, država le te financira.
                   Glede denacionalizacije,
               ki jo je omenila gospa Širca, pa toliko, ta zakon tega področja ne ureja, vedno se pa
               znova vračamo nanjo, to po mojem mnenju, ni predmet razprave, če pa že, ustavno
               sodišče je dalo jasno vedeti, da se mora premoženje, ki je bilo neupravičeno odvzeto
               vrniti nazaj lastniku, se pravi, v naravi ali pa denarju.</p>
               <p>Sama ne morem zanemariti tudi dejstva, da država financira mnogo nevladnih
               organizacij, seveda se s tem strinjam in tudi navsezadnje duhovniki oziroma
               predstavniki verskih skupnosti so tisti ljudje, ki bi, po mojem mnenju, so upravičeni
               do minimalne socialne varnosti, ki jo določa ta zakon in je bila tudi prisotna že
               prej. Je pa res, da se danes glede tega kaže bistvena sprememba predvsem v tem, da
               novi zakon ureja področje financiranja na bistveno bolj pregleden in transparenten
               način. Do sedaj so se namreč ti socialni prejemki nakazovali verskim skupnostim,
               sedaj pa se bodo ti prispevki nakazovali zavarovancu, se pravi gre za namensko
               državno pomoč.</p>
               <p>Morda samo še beseda o tem, da se veliko govori tudi o verski svobodi o institucijah
               zaprtega tipa, se pravi o zadevah, ko lahko tako imenovani kurati delajo oziroma
               opravljajo svoje delo v bolnišnicah, na zaprtih oddelkih v zaporih in tako naprej.
               Del današnje opozicije, ki ima toliko v vseh teh razpravah, ki so bile storjene na
               tem področju, je imela toliko za povedati, toliko pomislekov glede kuratov, ki so
               sedaj oziroma jih ta zakon predvideva tudi v policiji, pred leti na ustavnem sodišču
               tega dela vatikanskega sporazuma opozicija ni napadala, ne vem sicer zakaj, zakaj
               danes takšen problem nastopa glede tega tako da, tukaj morda vseeno en premislek
               potreben. Sama namreč menim, da so ljudje, ki so v kriznih situacijah, ki so ločeni
               recimo od nekih normalnih pogojev, ločeni od verske skupnosti, potem lahko imajo
               možnost, da se jim tudi v tem primeru pomaga s strani kuratov tako da, jaz podpiram
               ta zakon. Najlepša hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Vprašujem, ali je replika, ker želim sama razpravljati tudi. Izvolite, potem bom pa
               razpravljala sama.</p>
            </sp>
            <sp who="SDT4:ŠircaMajda">

               <speaker>MAJDA ŠIRCA:</speaker>

               <p><gap n="..."/><stage>/Nerazumljivo./</stage><gap n="..."/> zato bom morala replicirati pa tudi pojasniti. Vatikanski
               sporazum, gospa Irglova, je opredelilo ustavno sodišče kot nesporen in ne odpira teh
               vprašanj o katerih govorimo danes, tudi financiranje.</p>
               <p>Kar se tiče zakona, poudarila sem, da star zakon je pač potrebno popraviti in
               napisati na novo, kakorkoli že. Ampak v tistem zakonu, ki dovoljuje oziroma da
               možnost gmotne podpore države verskim skupnostim, konkretno daje podlago za socialno
               pomoč duhovnikom, tisti zakon
               je nastal v času preden se je zgodila denacionalizacija, o kateri sem prej govorila
               in je rimsko katoliško cerkev naredila za enega najbogatejših subjektov v Sloveniji
               in v tem kontekstu se seveda sprašujem, zakaj bi morala potem država plačevati
               duhovniku nekomu, ki je pač tako bogat, da si jih lahko plačuje sam, konec koncev
               upravlja z velikim premoženjem. Tukaj je distinkcija tudi med tistim, še ena pomembna
               distinkcija tudi med tistimi pomočmi, ki jih daje država drugim na isti način, v tem
               primeru kulturnikom. Če kulturnik, ki je samostojen in ki ni ločen od države tako kot
               verske skupnosti dobi pomoč za socialno, če mu država plačuje socialno, pokojninsko,
               zdravstveno in invalidsko zavarovanje v določenem deležu, mu plačuje pod točno
               natančnimi pogoji, to se pravi, da naj <stage>(?)</stage> presega cenzus, če bo tisti pisatelj
               recimo v enem letu dobil honorar ali pač prihodke, ki jih je nabiral, za katerega je
               garal 3, 4 leta, tako visoke, da bodo segali čez, mislim 4 milijone SIT, mislim, da,
               ni pa nujno, da točno razpolagam s številko sedaj, bo mu ta prispevek ukinjen, četudi
               bo drugo leto ali če prejšnja leta to ni dobival. Skratka, cenzus je vezan na njegovo
               premoženje, na njegovo status, na njegovo dejavnost, izobrazbo in na odločitev
               pristojnega ministrstva. Kaj pa pravi ta zakon? Pravi, da država lahko plačuje pomoč
               za duhovnike, ki imajo vsaj srednjo izobrazbo in za redovnike, ki imajo obljube
               uboštva, celibata ter pokorščine, to se pravi, da tukaj jasno vemo za kateri cilj
               verske skupnosti, katera ciljna populacija verske skupnosti je to, ko govorimo o
               celibatu. Drugi verski uslužbenci imajo to pravico le, če imajo s cerkvijo ali drugo
               versko skupnostjo sklenjeno pogodbo o zaposlitvi in tako naprej. Skratka, nobenega
               drugega normiranja, ampak kot sem dejala kar počez zaradi tega, ker se to opredeljuje
               s 5. členom, ki govori o družbeno koristnem delu in ker se še opredeljuje z 29.
               členom, ki govori: država lahko gmotno podpira registrirane cerkve in druge verske
               skupnosti zaradi njihovega splošno koristnega pomena. Splošni koristni pomen pa je
               opredeljen v 5. členu, ni pa normiran. Skratka vprašanje, preveč, da bi jim lahko z
               lahkoto odgovorili in tudi s primerjavami kako je bilo nekoč in kako je danes, ko se
               družba temeljito spreminja. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>No, napovedala sem svojo razpravo, za to bo na vrsti gospod Rupar. In sicer, bi
               takole začela, jaz gledam na ta zakon s stališča njegovega naslova. Naslov je zakon o
               verski svobodi in če govori o verski svobodi, potem je njegova temeljna naloga
               uresničevanje te temeljne pravice in že 1. člen dopušča razumeti, da bo zakon
               razločeval med registriranimi in neregistriranimi, ker pravi, da bo gledal na pravni
               položaj cerkva in drugih
               verskih skupnosti, postopek njihove registracije, pravice cerkva in drugih verskih
               skupnosti ter njihovih pripadnikov, pravice registriranih cerkva in drugih verskih
               skupnosti in tako naprej. In tu se <q>"cerkva"</q> rabi v množini, čeprav takrat, kadar se
               cerkev v slovenščini rabi, vedno pomeni rimskokatoliško cerkev. In je to poimenovanje
               tako, da je nemogoče kako drugače, je to samo okrajšano ime za rimskokatoliško
               cerkev.</p>
               <p>Tisto, kar bi rada tu omenila, je, da zakon določa bistveno več in vanj vstopajo
               stvari, ki so rešene tudi že v posamičnih zakonih, ali v zakonu o policiji ali v
               zakonu o vojski. In zdaj bi rada omenila, zakaj ni bilo - ker je bilo očitano
               opoziciji, da smo se spraševali o kuratih. Ja, takrat ni bilo ne pravilnika, ki
               govori o vojaških kuratih, ki je zdaj to pravico vojaškega kurata razširil še na
               družinske člane, na otroke. Oprostite, vprašati se je treba - in nihče ni nasprotoval
               pravici do kurata v posebnih okoliščinah, ne pa kadar si bodi, saj to niso vendar
               zaprte združbe, ki bi imele nemožnost izhajanja in česarkoli. Tako da je bilo to že
               nekajkrat pojasnjeno. In zakaj ni takrat opozicija tega napadala. Jaz bi vendarle
               rada opozorila, da presojo ustavnosti je zahtevala Združena lista socialnih
               demokratov, na njeno pobudo je ustavno sodišče presojalo, in smo bili takrat v
               vladajoči koaliciji. Ampak tistega, česar takrat še ni bilo, ni bilo mogoče pod
               presojo dajati. In tam v vatikanskem sporazumu je v resnici uporabljena beseda
               cerkev, ampak gre za rimskokatoliško cerkev, ne gre za katerokoli versko
               skupnost.</p>
               <p>No, in zanimivo je, da ta zakon ves čas govori samo o pravicah. Torej, je s stališča
               države ta zakon pisan, katere pravice mora država jamčiti verskim skupnostim. Zato,
               ker država se tudi ne sme izrekati o verskih vprašanjih, piše v 4. členu. In prav je,
               če kaj podpiram v tem zakonu, podpiram to, da mora biti država nevtralna do verskih
               prepričanj. Ne govori sicer o vseh prepričanjih, govori o verskih prepričanjih samo,
               ampak prav je, da je nevtralna. In želela bi, da bi se iz tega zakona taka pozicija
               tudi kazala. Ampak žal se iz tega zakona taka pozicija ne kaže. Želja ali zahteva, ki
               je zapisana v 13. členu, o registraciji, kaže na to, da se bodo verske skupnosti
               vendarle ločevale na registrirane in neregistrirane, da bodo v drugačnem položaju
               tiste, ki imajo svoj pravni status že urejen do vpeljave tega zakona, in tiste, ki se
               bodo hotele na novo registrirati, ker ne vem, kako bodo tiste na novo registrirane
               dosegle pogoj 100 let delovanja na ozemlju Slovenije ali pa 80, če bodo hotele tam,
               ko ne morejo številčnosti dokazati, zahtevati plačilo za enega uslužbenca. In še bi
               bilo takih stvari, ampak ne želim zahajati na to področje, na katerem bi mi kdo
               očital, da se zakona lotevam s stališča  financ. Jaz se zakona sploh ne lotevam s stališča financ.
               Jaz se ga lotevam s stališča zagotavljanja verske svobode in s stališča svobode
               združevanja. In ta zakon ima v 8. členu, kjer je govora v poglavju 2, uresničevanje
               verske svobode, zapisano, v 8. členu, združevanje, <q>"osebe istega verskega prepričanja
               imajo pravico, da zaradi uresničevanja svojega prepričanja ustanovijo cerkev ali
               drugo versko skupnost."</q> Pustimo zdaj, ali jaz s to dikcijo soglašam ali se mi zdi to
               spretno napisano ali ne, ampak zakon sam govori o svobodi združevanja. Potem pa
               ločuje registrirane in neregistrirane verske skupnosti. Zahteva, da je delovanje
               verskih skupnosti javno. Ja, kako bo javno, če imamo opraviti z neregistriranimi
               verskimi skupnostmi? Kako bo javnosti znano delovanje neke neregistrirane verske
               skupnosti? Niti po dostopu do informacij javnega značaja, ker ne bodo nikjer v
               nobenem registru, ni predvidenega česa takega. Tako da ne govoriti, da ta zakon
               omogoča enako obravnavo verskih skupnosti. Ne omogoča je. In tudi tisti, ki se
               štejejo za pripadnike večjih verskih skupnosti, tega niti ne skrivajo, da
               pričakujejo, da je njihova verska skupnost zaradi zgodovinske tradicije, zaradi
               številčnosti in ne vem česa še obravnavana drugače. In s tega vidika dokazujem, da
               zakon ne uresničuje načela enake obravnave. Ne uresničuje. O tem so pisali
               strokovnjaki; zanimivo, da noben časopis noče objaviti teh prispevkov. Prav zanimivo
               je to, ker imamo baje svobodo medijev in pluralnost in je zagotovljena tudi
               uravnoteženost medijev menda, ampak noben medij noče tega objaviti.</p>
               <p>In tudi s stališča družbeno koristnega dela, na katerega se sklicujemo, bi rada
               opozorila na to, da poleg verskih skupnosti, ki nedvomno opravljajo družbeno koristno
               delo, opravlja družbeno koristno delo tudi še kakšna druga skupina, ki se združuje po
               drugačnem, ne verskem principu, in jo štejemo za nevladno organizacijo. Ja, samo, kje
               je problem? Te se ne smejo financirati direktno iz proračuna, ampak se morajo po
               programu in morajo na razpisu tekmovati, se javljati in so po razpisu financirane.
               Tako da govoriti o tem, da gre za enako obravnavo na vseh ravneh, ni res. Saj ne
               pričakujem, da boste to javno priznali, daleč od tega. Jaz samo ugotavljam, da je
               tako, in hočem, da je to slišano, nič drugega.</p>
               <p>Zdaj očitek o tem, da se govori o denacionalizaciji. Predlagatelj sam je zakon o
               denacionalizaciji omenjal, ko je utemeljeval ravno to družbeno koristno vlogo cerkve
               - tu pa lahko rečem <q>"cerkve"</q>, ker gre za vračanje premoženja rimskokatoliški cerkvi,
               saj drugim ne.  Če je na enem
               mestu sklicevanje na zakonu denacionalizaciji dovoljenje, je dovoljeno verjetno, tudi
               v kakšnem drugem kontekstu tako, da očitati tu, da opozicija si drzne govoriti in o
               tem zakonu misliti drugače se mi pač na tej komisiji tako kot sem že, ne vem
               kolikokrat na tej komisiji povedala, zdi neumestno in neopravičeno, zato ker mora ta
               komisija tudi po odloku o ustanovitvi o zakonih razmišljati s specifičnega vzornega
               kota. Prav bi bilo, da bi koalicija kdaj v kakšni stvari, ki jo opozicija omenja
               prisluhnila in potem sama predlagala izboljšavo kakšne rešitve, ne pa, da moramo kar
               naprej poslušati samo, kako si sploh drznemo o stvareh razpravljati. Ponavljam, jaz
               se zavedam, da je zakon dobil na prvi obravnavi v državnem zboru zeleno luč, da je
               zakonodajni postopek stekel, ampak tisto kar pričakujem od reševanja nekega
               vprašanja, ki je obče, ker zadeva slehernega v tej državi ne samo pripadnikov
               koalicije, da bi vendarle prisluhnili, da je to zakon, ki ga sedaj podpira vladajoča
               koalicija in mislim, da je odličen.</p>
               <p>Lahko se zgodi, da bo, ne vem, za koliko let se pripravlja ta koalicija, da bo imela
               vzvode oblasti, ampak lahko se zgodi, da bo po 50-ih letih prišla neka druga pa bo
               zakon spremenila, ampak veste, smisel zakonov je zlasti tistih, ki zadeva nekaj tako
               univerzalnega kot je verska svoboda, da so vendarle pisani, ne bom rekla,
               <gap n=".."/><stage>/Nerazumljivo./</stage><gap n=".."/>, ampak vendarle z neko z zmerno mero soli. Hvala. Gospod Rupar,
               izvolite.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Hvala. To, kar smo poskušali je nadaljevanje 60 letne nestrpnosti do vernih ljudi pa
               ne do vseh, ker v obdobju, ki je, hvala bogu, Bogu z veliko začetnico mimo, take
               nestrpnosti nikoli ni bilo zaslediti do nobene druge cerkve kot pa do
               rimskokatoliške. V tem zakonu to ni dvoma ni nobene druge motnje kot pa
               rimskokatoliška cerkev, pa naj gre za ime, naj gre za duhovnike, naj gre za korake,
               naj gre za karkoli, edina stvar, ki moti sedanjo opozicijo je rimskokatoliška cerkev.
               Zakaj? Če se ozremo v zgodovino druge svetovne vojne ali pa po drugi svetovni vojni
               predvsem, zato ker je to bila inteligenca, ki je s svojo pametjo, iznajdljivostjo
               1000 letno tradicijo ali kakorkoli močno prisegala kakršnokoli pamet tedanjih
               komunistov in pa njihovih pomočnikov je bilo seveda potrebno iztrebiti in kakorkoli
               že je bila uspešna ali ne za neki trenutek ji to ni uspelo. 15 let po osamosvojitvi
               Slovenije verniki doživljamo ali pa doživljajo različne pregone, še vedno o njih
               pišejo razne mednarodne pa tudi nevladne institucije in to se dogaja. Prvič po dolgih
               letih imamo priložnost sprejemati, razpravljati, brati in kakorkoli  že oblikovati zakon, ki daje zakonsko
               možnost veroizpovedi pa seveda tudi svobode na tem področju. Morda nekaj mojih videnj
               iz tistega, kar smo slišali pa morda nek vtis množice, ampak res samo moje.</p>
               <p>V zakonu piše, cerkev in verske skupnosti, jaz to gledam čisto normalno, ker se
               nekatere skupine verujočih pač imenujejo verske skupnosti drugje pa cerkve, naj gre
               za katoliško cerkev, evangelistično, pravoslavno, saj imajo pridevnik<stage>(?)</stage> cerkev pa
               naj gre tudi za satanistično, morda ji je kdo bližje kot pa drugi, ki gre za verske
               skupnosti kot so muslimanska, budistična, krišna itd., torej že same skupine
               verujočih se tako opredeljujejo v cerkve in v verske skupnosti. Jaz vem, da marsikdo
               tudi v tem parlamentu v opoziciji še vedno ne vem, kaj pomeni cerkev z malo in kaj
               cerkev z veliko začetnico. Cerkev z veliko začetnico pomeni skupino verujočih, cerkev
               z malo pa pomeni, kar je omenila kolegica, to je neko stavbo, kjer se člani različnih
               vir tudi združujejo, ko bogu služijo. Me te debate spominjajo na neko profesorico,
               bolje rečeno tovarišico moje žene, ki je učila slovenski in nemški jezik v gimnaziji
               Šentvid in je v spisu pri nemščini žena omenila, da je bila na dopustu oziroma na
               počitnicah v avstrijskem Feltkirchnu z veliko začetnico, spis je bil prečrtan, še
               vedno ga hranim in ocenjen z negativno oceno, zaradi nestrpnosti te tovarišice,
               učiteljice po pojasnilu, da gre za ime kraja, ki se seveda tudi tam piše z veliko,
               vsebuje pa tudi besedo Kirche ali Kirchen je vendarle bil ocenjen ta spis s trojko,
               gre pa za nekaj 10 let nazaj. Vsekakor je pravilno, da so v zakonu omenili cerkev in
               verske skupnosti vsaj iz tega mojega prepričanja oziroma mojega tolmačenja.</p>
               <p>Dolgo let smo čakali po ustavnih odločbah ta zakon, za katerega trdim, da prav
               gotovo ni najbolj popoln in ni za večne čase je pa seveda ta trenutek daleč najbolj
               sprejemljivo, enačica tistega, ker je naložila ustavno sodišče. Iz tega vidika tudi
               opravičilo, ker je na izpiskih iz redne seje, 17. redne seje označeno, da sem
               glasoval proti temu zakonu, ker gre za napako, sum pa, da morda tudi za kakšno drugo
               špekulacijo, ampak o tem, ko bomo pregledali videoposnetke.  Da gre za namerno mešanje pojmov med
               ustanovitvijo cerkev oziroma verskih skupnosti, glede na število pripadajočih
               vernikov in glede na leta ali pa za nevednost v tem primeru, prav gotovo za namerno
               nevednost, pojasnjuje dejstvo, da smo v tej državi, pa tudi bi rekel, v tem
               parlamentu, omejili ali pa nekako uzakonili meje tudi drugim skupnostim, kot so
               politične stranke, pri registracijah kot so razna športna društva, pri registracijah,
               ne nazadnje tudi državni zbor, omejuje prag vhoda političnim strankam, glede na
               število volivcev, ki so se opredelili in seveda iz tega naslova popolnoma razumem, da
               je zakon opredelil, da dva ne moreta biti verska skupnost, ki bi se financirala iz
               sredstev, ki jih predlaga zakon. Pač pa, da je to nek limit, ki je po moji oceni,
               izredno nizek. Tudi toleranca je po moji oceni nizka. Jasno, da bi si opozicija in
               naslednice komunistične partije želele, da je ta prag pravzaprav nič. Ker je večje
               število verskih skupnosti, avtomatizem, da slabi njihov najbolj boleči element, to je
               pa rimokatoliška cerkev. To je čista logika in je seveda premosorazmerno, pa to niso
               moje besede, pač pa jih povzemam iz manifesta, ki ga je Kardelj<stage>(?)</stage> pisal, zelo
               ponavedano sem ga bral, pa sem si to zapomnil.</p>
               <p>Financiranje duhovnikov iz tega naslova je po moji oceni logično in je primerjava z
               raznimi kulturnimi delavci, pa raznimi, še čudno, da ne <gap n="..."/><stage>/Nerazumljivo./</stage><gap n="..."/>
               športnimi delavci, tako neumestna, kot sta primerjava dneva in noči. Vsak kulturnik
               nekaj proizvaja. Proizvaja kipe, slike, kakorkoli, kaj proizvaja duhovnik, pa seveda,
               veste. Duhovnik se ne more pojaviti na nobenem trgu, na nobenem trgu, da bi prodajal
               svoje prepričanje in vero, medtem, ko kulturnik lahko to stori, se opravičujem,
               seveda tega lahko živi. Duhovniki pa, vsaj do sedaj, so živeli zgolj od darov, da ne
               bom rekel od miloščine, in zelo, zelo skromno so bili deležni kakršnekoli druge
               pomoči. Duhovniki tudi niso lastniki premoženja, od katerega bi živeli. Očitek, da so
               z denacionalizacijo dobili neskončno premoženja in so strašno bogati in kakorkoli že,
               ne drži. Denacionalizacija je vrnila ukradeno premoženje rimokatoliški cerkvi in ta
               razpolaga s tem premoženjem, duhovniki pa pač ne. In si duhovniki iz gozdov, ki so
               bili vrnjeni, ne morejo sekati lesa, zato da bi preživeli. Rimokatoliška cerkev,
               muslimanska skupnost, evangeličanska ali katera druga cerkev ali skupnost pa prav
               gotovo niso profitne organizacije, ki bi na trgu prodajale, ne vem česa in kaj, zato
               da bi si lahko njihovi verski voditelji in duhovniki plačevali razne prispevke, pa
               seveda iz tega tudi dobro živeli. Da so v policiji, vojski, v bolnišnicah ali
                  kjerkoli v zakonu
               financirani tudi verski ali pa duhovniki katerekoli vere, saj tukaj ne gre samo za
               rimokatoliške, je po moji oceni smiselno in pravilno, da v tej zvezi ni bilo kdo ve
               koliko nasprotovanj, ko je bilo govora o nujnih primerih, kadar se pač duhovnik rabi,
               drži, ampak kdo od vojakov pa ve, kdaj bo udarila vojska in kdaj bo šel na fronto,
               kdo od policajev, pa ve, kdaj mu bo zadnji dan na cesti, ko ga bo ustrelil ali pobil
               lopov. In iz tega vidika, si vsaj tisti, ki vero poznamo in smo verni, v nasprotju s
               tistim, ki se tretirane za ateiste, pa niste, ste samo nasprotniki vere. Vemo, da je
               vsaj v nekem delu miselnosti, naše miselnosti prav, da kakorkoli že v življenje
               vstopajo duhovno čisti, ne vem, če razumete, lahko vam pa kasneje pojasnim, kaj to
               pomeni. Iz tega vidika je zelo pravilno in pošteno in prav, se plačani duhovniki
               nahajajo tudi v bolnišnicah, v domovih ostarelih, da so pač ljudje, ki živijo iz
               dneva v dan in vedo, kdaj bodo umrli in seveda, da bi to oskrbo seveda ne imeli tam,
               tako kot je bilo včasih, v času socializma in komunizma, seveda danes v Evropi, kjer
               hvala bogu, smo, tretiramo kot čisto popolnoma nekaj normalnega in je prav, da bi se
               ti duhovniki financirali iz darov bolnikov in pa ostarelih, je pa po moje nesramno
               razmišljati, kaj šele pričakovati. In ne nazadnje se ti duhovniki pogrešali tudi v
               tistih svinčenih časih, saj vemo, da so zloglasni kriminalci tipa maček Josip Broz in
               drugi, menda ob svoji zadnji uri klicali duhovnike in prošnje za odvezo, kar se mi
               zdi pravilno. Da v urbanističnih pogledih, to, kar je bilo tudi omenjeno, vendarle
               pomislimo, da bodo večja središča ali novonastajajoča mesta ali področja ali deli
               mest, imeli možnost zazidavo in pa vpliv tudi na urbanizem tudi cerkve, se mi tudi
               zdi logično, pravzaprav celo nujno. Imamo primere v Sloveniji, recimo Velenje, kjer
               menda že 40 let prosijo za gradnjo cerkve, pa jim urbanizem tega ne določa oziroma ne
               da možnosti. Da imamo primer v Kamniku, kjer je neka verska skupnost uspela s težavo,
               mislim, da v Duplici ali kako se že imenuj kraj, urediti svoje središče, prav zaradi,
               mislim, da Jehova družba, tako bo, zato, torej z velikimi problemi, ker pač ni bilo
               to v urbanizmu je zdaj skrajni čas, da to tudi napišemo in da upoštevamo. In ne
               nazadnje, vsaj v tem mojem prvem delu, naj omenim še, da bi bilo vsaj z vidika
               jezikoslovcev ali pa ustvarjalec ali pa tolmačev ali pa karkoli, ljudi, ki se bavijo
               s slovenskim jezikom, pošteno in prav, da bi enkrat opozorili tudi vse medije, ali pa
               kogarkoli že, ki zapisuje besedo <q>"bog"</q>, da bi upošteval pravila, pa tudi tradicije
               verskih skupnosti in cerkva, kjer pač to sami opredeljujejo s pisanjem imena <q>"bog"</q>,
               bi bilo tudi seveda skrajni čas, ker se sicer zelo redko, ampak torej v zadnjem času
               v preteklosti, pa zelo 
               pogosto pojavljalo in se še pojavlja, da takrat ko v smislu <q>"o, bog pomagaj"</q>, v
               filmih v podnapisih, ali v časopisih namerno ali vedno piše <q>"bog"</q> z malo, čeprav
               tisti, ki to izreče vendarle misli na osebo, bi bilo s tega vidika prav, da se zapiše
               z veliko začetnico. Sem pa nedavno zasledil zelo neprijetno oziroma neprijetno
               zadevo, ko pa je bil prevod <q>"fuck the god"</q>, ali po balkansko <q>"jebemti boga"</q>, beseda
               <q>"boga"</q> bila izpisana z veliko začetnico, zato da se je vedelo za katerega boga gre. V
               tem pogledu bi apeliral na vse, da se vendarle dostojanstveno in v skladu z načini
               ver pač tudi glede pisave imena <q>"bog"</q> opredeljujejo tako, kot vere določajo.</p>
               <p>In še nekaj bi prosil, z vsem spoštovanjem do vseh, ko bo govor o muslimanski verski
               skupnosti bi prosil, da ne uporabljamo kratice MVS, ko bomo pri pravoslavni cerkvi,
               bi prosil, da ne uporabljamo kratice PRCV, in ko smo pri rimo katoliški cerkvi
               zavoljo intonacije, pa seveda tudi slišanega bi prosil, da ne govorimo o RKC-ju, ker
               imajo vse vere in verske skupnosti in cerkve svoje polno ime. In najlažje kar človek
               lahko stori je, da jih iz spoštovanja imenuje s polnim besedami, brez kratic. Toliko
               zaenkrat z mojega vidika. Hvala.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. Vsak bo za svoje besede in za svoja dejanja sam odgovarjal, pravijo. Kar
               zadeva pravopisna vprašanja je meritorna knjiga, ki govori o pravopisu. Slovenski
               pravopis ni zakon. Potem koliko ga kdo zna obvladati pa govorimo o tem je kdo pismen,
               ali nepismen. Zadeva rabe velike začetnice je v pravopisu natančno opredeljena in ta
               je v resnici drugačna v pravopisu, kot je v posamičnih verskih skupnostih. In zaradi
               tega lahko prihaja do različnih pogledov na iste stvari. Ampak poglejte, novo leto
               tudi vrsta ljudi piše na čestitkah z veliko začetnico, po pravopisu se piše novo leto
               z malo začetnico. Praznični dnevi se pišejo z malo začetnico, pa imajo za tistega, ki
               praznuje praznične dneve tudi poseben pomen. Ampak to je stvar pismenosti in
               upoštevanja pravopisnih pravil. Mislim zase, da obvladam slovensko pravopis. Je
               takrat kadar zapišem besedo bog z veliko začetnico to vedno pomen, da mislim, da
               boga, ki ga priznava katoliška cerkev, katoliška vera. Bog z malo začetnico pa je
               znak, da mislim na katerokoli božanstvo katerekoli cerkve. Zato, ker se je v resnici v katoliški cerkvi pisava
               z veliko začetnico takrat kadar misijo na boga ustalila. Posebej bi morali
               razpravljati o medmetih, to pa je sedaj druga, tako kot je bilo prej povabilo za
               razlago po seji, tudi jaz komu kaj povem o medmetih lahko in o nastanku posamičnih,
               ti se pa pišejo z malo začetnico. To je tako pravopisno pravilo. Posebej pa povem, da
               nihče pravopisnih pravil ni dolžan spoštovati. Se lahko tudi odloči, da jih ne
               upošteva, ampak potem ne bo veljal za pismenega. Tako je v navadi. Res pa je, da se
               pravopisne šege ali norme tudi spreminjajo. In da ni rečeno, da bodo pravopisne norme
               take ostale. Sedanji veljavni pravopis je rezultat pisne rabe zadnjih 30 let.</p>
               <p>Kdo želi še razpravljati? Izvolite.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Gospa, jaz nisem mislil na manj izobražene, pa na navadne ljudi, jaz sem omenjal
               tiste, ki bi morali slovenski jezik in pravopis obvladati do potankosti. To so pa
               avtorji knjig, pisci člankov v medije, v časopise, prevajalci v primeru filmov in
               televizijskih oddaj. Ti bi pa morali obvladati kot strokovnjaki slovenskega jezika
               kdaj se piše <q>"bog"</q> z veliko začetnico. Sem tudi podal primer. Jaz sicer nisem
               obsojal, vendar se ni mi zdel korekten s strani strokovnjaka, ki ga je zapisal in to
               prav gotovo prevajalec je.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Francozi imajo poseben test pravopisnega obvladovanja. In pri Francozih velja za
               sramoto, če izobražen človek potrebuje lektorja pri svojih pisnih izdelkih. Pri nas
               je manira nekoliko drugačna, pa oprostite za ta ekskurz. <gap n="..."/><stage>/Oglašanje iz klopi./</stage> pa
               še dva člana sta v programskem svetu, to je res, ja.</p>
               <p>Želi še kdo razpravljati? Če ne, zaključujem razpravo in dajem na glasovanje
               <gap n="...."/><stage>/Oglašanje iz klopi./</stage> Sedaj je pred nami prvi sklep, ki ga komisiji predlaga
               kolegica Majda Širca. Ker ga imate vsi pred seboj <gap n="..."/> <stage>/Oglašanje iz klopi./</stage> Ja,
               prosim ga boste dali. Izvolite.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Hvala lepa. V imenu Slovenske demokratske stranke predlagamo naslednji sklep:
               Komisija za peticije ter za človekove pravice in enake možnosti se je seznanila s
               predlogom zakona o verski svobodi in ugotavlja, da je predlog zakona primeren za
               nadaljnjo obravnavo. 
               </p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala. To bo sklep, ki bo šel na glasovanje kot tretji, ker je bil tretji predlagan.</p>
               <p>Jaz pa dajem znova na glasovanje prvi sklep, s tem da sem že opozorila, da je v
               zapisu napisano to, da je k 3. točki, v resnici je to 4. točka, predlog za sklep
               komisije: Komisija državnega zbora Republike Slovenije za peticije ter za človekove
               pravice in enake možnosti kot zainteresirano delovno telo predlaga, da se zaradi
               preučitve določb predloga zakona o verski svobodi, ki govori o financiranju državne
               pomoči za plačilo prispevkov za socialno varnost, financiranju verskih skupnosti in o
               pravici do namenske državne pomoči za plačilo prispevkov zavarovanca za socialno
               varnost, uslužbencev cerkva in drugih verskih skupnosti, postopek obravnave zakona
               prekine. V tem času naj predlagatelj pripravi analizo različnih možnosti financiranja
               verskih skupnosti v Sloveniji in predlaga najbolj ustrezno rešitev za slovenske
               razmere.</p>
               <p>Kdo podpira ta predlog sklepa? <stage>(2 člana.)</stage> Kdo je proti? <stage>(4 člani.)</stage></p>
               <p>Ugotavljam, da sklep ni sprejet.</p>
               <p>Predlog drugega sklepa: Komisija za peticije ter za človekove pravice in enake
               možnosti se je seznanila s predlogom zakona o verski svobodi. Članice in člani
               komisije so imeli do rešitev v zakonskem predlogu različna stališča. Komisija zato
               predlaga matičnemu delovnemu telesu, da z oblikovanjem ustreznih amandmajev uskladi
               različnost stališč oziroma predlogov, in pričakuje, da jih bo državni zbor sprejel.</p>
               <p>Kdo podpira ta predlog sklepa? <stage>(2 člana.)</stage> Kdo je proti? <stage>(4 člani.)</stage></p>
               <p>Ugotavljam, da sklep ni sprejet.</p>
               <p>In zdaj dajem na glasovanje še tretji sklep in prosim gospoda Ruparja, da ga še
               enkrat ponovi.</p>
            </sp>
            <sp who="SDT4:RuparPavel">

               <speaker>PAVEL RUPAR:</speaker>

               <p>Komisija za peticije ter za človekove pravice in enake možnosti se je seznanila s
               predlogom zakona o verski svobodi in ugotavlja, da je predlog zakona primeren za
               nadaljnjo obravnavo.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala.</p>
               <p>Kdo podpira ta predlog sklepa? <stage>(4 člani.)</stage> Kdo je proti? <stage>(2 člana.)</stage></p>
               <p>Ugotavljam, da je predlog sklepa sprejet.</p>
               <p>Spoštovani vabljeni k tej točki dnevnega reda, direktor urada za verske skupnosti,
               dr. Čepar, hvala za sodelovanje in na svidenje na matičnem delovnem telesu, bi upala
               domnevati.</p>
               <p>Zaključujem 4. točko dnevnega reda.</p>
               <p>Prehajamo na <title>5. TOČKO DNEVNEGA REDA.</title>
               </p>
               <p>Jaz se spoštovanemu strokovnjaku, vabljenemu k 5. točki dnevnega reda, opravičujem,
               ker je z nami že tri ure in pol, ampak kdor čaka, dočaka, pravijo. In dočakali smo
               torej 5. točko dnevnega reda, to pa je problematika umeščanja odlagališča
               radioaktivnih odpadkov v Republiki Sloveniji.  Tudi uvrstitev te točke dnevnega reda je posledica
               peticije, ki smo jo dobili na komisijo, in sicer bi tako vpeljala točko, informacijo
               za to točko dnevnega reda je pripravil naš strokovni sodelavec gospod Zrimšek,
               prejeli ste jo 29. maja leta 2006, poleg informacije pa ste prejeli tudi vlogo
               civilne iniciative globoko ter pobudo ljudske iniciative iz Sevnice, stališče
               agencije za radioaktivne odpadke obema pobudama ter shemo kombiniranega postopka za
               izbor lokacije za nizko in srednje radioaktivne odpadke. To točko smo uvrstili na
               dnevni red naše seje, ker smo dobili kar dve kolektivni vlogi kot vidite, v teh dveh
               vlogah civilni iniciativi nasprotujeta raziskavam za odlagališče nizko in srednje
               radioaktivnih odpadkov v Čadošu, to je v krajevni skupnosti Studenec v občini
               Sevnica. Ker je gradivo dobro pripravljeno bi kar prosila predstavnika agencije za
               radioaktivne odpadke gospoda Mirana Veseliča, da nas seznani s postopkom za določitev
               lokacije odlagališča nizko in srednje radioaktivnih odpadkov. Prosim, izvolite.</p>
            </sp>
            <sp who="SDT4:VeseličMiran">

               <speaker>MIRAN VESELIČ:</speaker>

               <p>Spoštovana gospa predsednica, hvala za besedo. Jaz mislim, da je iz tega gradiva
               razviden postopek, ki ga zasleduje agencija za radioaktivne odpadke. Jaz bi rad
               povedal, da je Slovenija do zdaj imela že tri poskuse, to je tretji poskus umeščanja
               odlagališča radioaktivnih odpadkov. Prvi se je ustavil v 80-ih letih v tedanji
               ljudski skupščini slovenski, drugi se je ustavil leta 1993 ob uporu lokalnega
               prebivalstva v Leskovcu in posledice teh preteklih izkušenj so navedle agencijo, da
               je leta 1996 zasnovala ta tako imenovani kombiniran postopek iskanja lokacije, ki je
               ena izmed treh možnosti, namreč, ena izmed možnosti iskanja lokacije s strokovnim
               pristopom, ki mu v današnjem času nekako pravijo tehnicističen, druga možnost je z
               iskanjem zgolj ponudb lokalnih skupnosti in tretji pristop je kombinacija pobud
               lokalnih skupnosti in strokovnih presoj. Ta postopek je danes v svetu najbolj
               običajen, najbolj pogost v demokratičnih državah, pravzaprav po začetku 80-ih let ni
               bilo primera, da bi uspeli s tehnicističnim postopkom, praktično so vse te pobude
               propadle zaradi tega tudi je predlog agencije oziroma mednarodne agencije za atomsko
               energijo, da se pristopa na tak način. Izpeljave kombiniranega postopka so v svetu
               različne, lahko rečemo, da so modifikacije, če vzamemo primer v Belgiji  kjer se na povabilo lokalnim
               skupnostim ni odzvala nobena lokalna skupnost in je potem vlada določila, da naj
               izberejo lokacijo v tako imenovanih jedrskih skupnostih, se pravi v tistih okoljih,
               kjer že nuklearni objekti obstajajo in tukaj ne gre samo za jedrske elektrarne kot
               pri nas, ampak gre tudi za proizvodnjo iz otopov za medicinske namene v laboratorijih
               ali pa za močne raziskovalne institucije ali pa tudi za skupnosti, kjer predelujejo
               jedrsko gorivo, ker tega pri nas nimamo. Tukaj vidimo, da je potem, tudi oni pravijo
               temu kombiniran postopek, kar se vendarle te lokalne skupnosti same se odločale o
               načinu kako priti do cilja, pa vendar lahko rečete, da je na nek način ta
               demokratičnost bila malo oktroirana v državi s tradicijo. Mi smo se odločili v
               sedanji fazi za vabilo lokalnim skupnostim. Iz tega prikaza vidite, da smo s
               postopkom prišli tako daleč, da smo lahko povabili lokalne skupnosti šele potem, ko
               so bile ustrezne uredbe sprejete, to se pravi decembra leta 2004 in povabili smo vse
               slovenske občine razen tistih treh, ki so v naprej že javile, da ne želijo
               sodelovati. Veste, da se nam je odzvalo osem občin na naš poziv, dve sta predlagali
               čisto konkretni lokaciji, šest jih je predlagalo, da z nami sodelujejo pri iskanju
               lokacij in potem so tri od teh skupnosti izstopile razmeroma hitro, in sicer Trnovska
               vas je izstopila še preden smo sploh uspeli pridobiti dokumentacijo, moram pa
               povedati, da je predlagala lokacijo na upravnem območju v Pesnici, kar bi bila potem
               kasneje v presoji gotovo spoznana kot neprimerna. Velika Poljana je izstopila potem,
               ko smo ji sporočili, da ker je cela v Naturi 2000 je upanje na uspeh zelo majhno, mi
               smo sicer predlagali nekaj lokacij, ampak tudi sicer jaz imam precej zadržkov do
               tega, da bi bila lokacija primerna zaradi nivoja podzemnih vod zaradi možnosti
               poplav, če se porušijo nasipi Mure, potem so na osnovi tega obvestila in tudi
               informacij z ministrstva za okolje se umaknili. Podobna je bila zadeva z Zavrčem,
               Zavrč je predlagal podzemno odlagališče v opuščenem kamnolomu, ta kamnolom ne glede
               na to kaj si kdo misli o opuščenem kamnolomu se nahaja v Naturi 2000 zaradi metuljev
               in ni primeren, če želimo v razumnem času priti na cilj in mi v Zavrču v občini
               praktično nismo mogli dobiti dovolj ravnega prostora, ki bodisi ne bi bil v Naturi
               2000 ali pa preblizu strnjenih naselij, da bi lahko lokacijo speljali. Mi smo to tudi javili, da nismo
               mogli dobiti lokacije in občina je izstopila. Ostalih 5 občin je ostalo, mi smo v teh
               občinah, potem poskušali, občina, ki je predlagala ravno tako čisto konkretno
               lokacijo najbrž to veste je bila občna Šmartno pri Litiji in mislim, da se je tudi
               ona svoj čas pritoževala tam civilna iniciativa. Šlo je v bistvu za poizkus rešitve
               ekološkega problema pač z drugim, z umestitvijo tega odlagališča. Preostale občine,
               ki so predlagale skupno iskanje, tam smo se mi odločili za neke vrste izločilni
               postopek se pravi s pregledom prostora smo izločili vse tiste stvari, vsa tista
               območja, ki so bodisi zakonsko nesprejemljiva za lociranje odlagališča ali pa kjer
               smo čutili, da bodo konflikti zelo veliki. Na tak način smo izločali vsa območja
               Nature 2000, čeprav v Naturi 2000 in krajinskih parkih vi lahko zgradite objekte, vi
               lahko zgradite tudi odlagališče navsezadnje, ampak če hočete to narediti v razumnem
               času je, do leta 2008 kar nas zavezuje zakonska norma, se pač tem konfliktnim
               območjem treba izogniti. Tisto, kar je ostalo, tam smo pregledali primernost hkrati
               pa smo ocenjevali tudi socialno sprejemljivost v teh krajevnih skupnostih. V celoti
               smo pregledali 17 lokacij, ampak 12 smo jih predlagali v ekspertni pregled in te so
               bile, v teh je bilo soglasje doseženo z občinami, da se to pregleda. Potem so nam
               eksperti nekatere lokacije ocenili kot neprimerne, recimo posebej je morda zanimivo,
               da je lokacija odlagališča v Šmartnem pri Litiji bila ocenjena kot neprimerna in
               morda je to korist za to lokalno skupnost, da so naši eksperti to zadevo preiskali,
               ker mi smo ugotovili, da na ravni mi iščemo lokacijo, ki recimo vzdrži 1000 letne
               poplave in naši eksperti so ugotovili, da na ravni 100 letnih poplav, to je približno
               to, kar smo imeli lani v Sevnici, bi dobili del tega, teh odpadkov iz tiste ozke
               doline na plano na ravni 1000 letnih poplav pa vse, kar seveda pomeni, da ta lokacija
               za naše potrebe ni primerna.</p>
               <p>V nekaterih občinah so predvsem sprejeli naše predloge, tisto kar smo predlagali so
               rekli, da naj ekspertno poročimo, tak je bil primer v občinah Lenart, v občini
               Brežice. Občina Krško je izmed treh predlogov sprejela kot primernega samo lokacijo
               Vrbino, ki je sedaj v nadaljnjih proučevanjih. V občini Sevnica je prišlo do
               zanimivega pojava, mi smo predlagali tri lokacije, občina je eno od teh lokacij
               sprejela, potem pa na pobudo krajevnih skupnosti smo 4 dodatne lokacije definirali,
                   Tudi bom rekel z nekaj
               dvomov, da bodo primerne. Lokacija Čagoš je bila lokacija, ki je bila na predlog
               krajevne skupnosti Studenec uvrščena med sprejemljive lokacije. Če gremo naprej na
               primer Brežic. V Brežicah je mislim, da sklep sveta občine bil, da v bistvu se, da
               kandidirajo, če pač krajevna skupnost Globoko, ki nekako se zavzemala za to lokacijo
               pač se strinja in to pomeni, da ta lokacija, ta sedanja lokacija Globoko je lokacija,
               ki je nekako tudi bila s konsenzom krajevne skupnosti sprejeta. Druga lokacija
               alternativna v Brežicah se je izkazalo po oceni ekspertov je v 500 metrskem pasu
               okoli Nature 2000, ki je ravno tako zaščitno območje in je izpadla. Če rečemo, da smo
               tukaj mi poskušali po eni strani postaviti postopek tako, da se lokalne skupnosti
               lahko kadarkoli vključijo in kadarkoli izstopijo in se vrnejo, občina Sevnica se
               lahko vrne recimo ponovno na raven, kjer je izstopila in to tudi nekateri pravijo, da
               bo morda možno po volitvah, jaz si to ne upam ocenjevati. Skratka, tukaj imajo
               lokalne skupnosti velik vpliv. Poleg tega, če še povem, mi poskušamo slediti
               določilom arhuške konvencije, mislim da je to prvi tak poizkus v Sloveniji, kjer
               resnično poskušamo delovati kot je možno transparentno, vprašanje je seveda, ali vam
               vedno uspeva, vprašanje je tudi, opažamo, da so različna razumevanja, kaj naj bi bilo
               sodelovanja od samega začetka. Da ne bom predolg.</p>
               <p>Povedal bi samo to, da pri vseh teh pojavih razhajanj in pojavih civilne iniciative
               gre pravzaprav tako kot mi vidimo za razhajanja v pogledih, v samih lokalnih okoljih.
               Med bom rekel občino za nas predstavljajo seveda izvoljeni organi in sklepamo bom
               rekel pravico odločanja imamo seveda sveti občin in krajevnih skupnosti. Vidimo, da
               seveda civilne iniciative se pojavijo spontano. Jaz moram povedati, da je bila za
               mene zanimiva razprava pri prejšnjih točkah, ker tukaj imamo v bistvu pojav z
               civilnimi iniciativami, ki niso registrirane, ker se pojavlja spontano, se pravi niti po zakonu o
               društvih, niti kako drugače, vendar jih je vsekakor treba upoštevati, če zberejo 5%
               podpisov, 5% elektorata. Seveda tisti, ki so koristi, pravijo da zbiranje podpisov od
               vrat do vrat ni pravno relevantno, ampak vidite na primeru Sevnice je prišlo do tega,
               da je župan predlagal na seji občinskega sveta umik iz postopka in da je svet ta
               njegov predlog sprejel s 13 proti 12 glasovi in v bistvu je izkoristil tisto legalno
               možnost, ki jo ta postopek pojavlja.</p>
               <p>Mi se hkrati kot agencija včasih srečujemo z obtožbami, da zapravljamo denar, ker
               iščemo zadevo na treh paralelno na treh lokacijah, če vendarle rabimo samo eno
               odlagališče. Moj odgovor je, če bi bili mi leta 1986, ko je bilo rečeno ob gradnji
               jedrske elektrarne, da bo odlagališče izgrajeno do leta 1986 bi mi najbrž ravno tako
               počeli, imeli bi 20 let časa. Vendar sedaj smo leta 2006. Odlagališče jedrske
               elektrarne naj bi bilo 95% polno do leta 2011 in takrat se bo postavilo vprašanje
               zaprtja elektrarne, ker ne bo imela dovoljenja za obratovanje pri tako polnem
               skladišču. SE pravi, treba bo iskati neko rešitev z začasnimi rešitvami. Zaradi tega
               je naša resolucija bila zasnovana v ravnanju, ki je bila v tem parlamentu sprejeta
               soglasno, da poskušamo zasledovati ta cilj leta 2011, ne glede na zakonske norme, ki
               od nas zahtevajo obratujoče odlagališče leta 2013. Mi vemo, iz dolgo leta spremljanja
               javno mnenjskih podatkov, da je sprejemljivost najvišja v urbanih okoljih in najvišja
               v tako imenovanih jedrskih okoljih, ki s temi objekti živijo. Mi vemo, da so v
               kmetijskih okoljih, pluralnih okoljih zavračanja skoraj 99%. Mi smo tudi župane in
               ljudi, ko smo predstavljali, opozarjali. In to se je dejansko pokazalo. Neke premike
               smo dosegli, ampak niso bili zelo veliki. Recimo, če smo mi imeli prej podatek za
               Zavrč, kar smo župana opozorili in svetnike, da je 99% ljudi proti, potem smo mi
               dosegli na 87% ljudi proti, kar je morda uspeh, ampak ni prav velik. Podobno je v
               Lenartu. V Lenartu je sprejemljivost tudi majhna, nekako 88% proti ali 86%. Malo se
               popravlja. Mi vidimo iz podatkov, ki so, da ne bom govoril na pamet, da se to
               popravlja. Vidimo, da tudi v vseh teh okoljih kjer sedaj nadaljujemo z raziskavami,
               da se nam sprejemljivost popravlja. Mi smo videli, da v Sevnici, ki se je umaknila je
               v pol leta, od sredine leta 2005 do konca leta 2006 sprejemljivost za odlagališče
               zrasla skoraj za 10%, zrasla iz nekako 30% ljudi, ki so bili za, bom rekel,
               brezpogojno in pogojno, na nekako 40%, ki so bili za pogojno ali brez pogojno.  Zakaj je v Sloveniji tako, da je
               pri javno mnenjskih raziskavah 40 do 50% brezpogojno za, ali celo čez 50, kot smo
               videli, ampak v teh najboljših okoljih je vprašanje za neko razpravo, ki težko, bom
               rekel, pomaga. Zanimivo je, da imamo podatke iz Švice. V Zurich erweinland<stage>(?)</stage>, kjer
               se pogovarjajo o visoko radioaktivnih odpadkih, o izrabljenem jedrskem gorivu, pa je
               to turistično področje, pa je to vinorodno področje, analize kažejo da 60 fo 65%
               ljudi umestitev podpira. Se pravi, tukaj je velika razlika. Na Madžarskem kjer je bil
               lani referendum v krajevni skupnosti Batapati<stage>(?)</stage> pri 75% cenzusu udeležencev je bila
               90,4% odločitev za. Se pravi, imamo povsem druge razmere kot pri nas.</p>
               <p>Če se vrnem, ker je govora danes o Brežicah moramo ugotavljati dve stvari. Tukaj je
               civilna iniciativa zbrala najprej 5% podpisov, sedaj mislim, da jih ima že 17%.
               Vendar je v krajevni skupnosti tudi vodstvo krajevne skupnosti šlo v zbiranje
               podpisov in mislim, da so dobili 200 podpisov, če sem si prav zapomnil, od 700
               elektorjev, volivcev v tem okolju. Hkrati smo mi, da bi videli kaj se dogaja,
               naredili tudi javnomnenjsko analizo na enak način reducirano, in sicer postavili smo
               nekaj vprašanj, ampak tisto centralno, ki je odločilno je ali ste za raziskave, če
               boste lahko kasneje odločali o umeščanju odlagališča z referendumom. Na ravni občine
               je z dosti majhno napako 3,9% praktično 60% ljudi za raziskave. S tem, da se kasneje
               proces nadaljuje. Na ravni lokalne skupnosti krajevne skupnosti Globoko je pa napaka
               večja, ampak tam je nekako malo čez 40 do malo čez 50% ljudi za raziskave, ampak če
               lahko kasneje odločajo z referendumom. Tukaj moram pojasniti, da vse te naše analize
               kažejo, pa tudi posebej razprava v tej občini, da referendum se navidezno zdi
               enostavna stvar pa ni. Takoj se postavi vprašanje referendum v kakšnem okviru. Torej,
               krajevna skupnost si želi, da ima pravico veta. Da če je na občinski ravni referendum
               za, ker je zadaj 560 milijonov, da bi oni imeli pravico veta, če so proti, da
               odlagališča ne bo. To je župan absolutno podprl v razpravah, gospod Molan, vendar pa
                   tega občinski svet še ni
               sprejel. Mi zaradi tega, takega vprašanja nismo mogli postaviti, ker bi rekli, da
               prejudiciramo zadeve v tem okolju, sem pa prepričan, da bi potem zadeva bila
               drugačna. Zdaj, tukaj vidimo, to razhajanje, bom rekel, med predstavniško in to
               participativno demokracijo, s katerimi se v Sloveniji soočamo in na koncu pomeni to
               breme, za lokalne skupnosti, za odločitev za svet, mislim, da mora svet občine,
               občinski svet na 1. redni seji to vprašanje obravnavati in da mora v 90-ih dneh
               zavzeti stališče. Kot sem obveščen, bo svet najbrž to tako naredil, obravnaval na
               julijski seji, ki je 1. redna seja in sprejel stališče verjetno v 90-ih dneh, kar
               pomeni, da nekje v drugi polovici oktobra.</p>
               <p>Zdaj, vmes je krajevna skupnost pobudo civilne iniciative že obravnavala in je
               ponovno z 7:9 ob enem vzdržanem in enem zavrnjenem glasu sprejela, da se z
               raziskavami nadaljuje. Vidimo, dejansko razhajanja, ki so v lokalnem okolju. Zdaj
               seveda mi, kot agencija, ki mora nekaj doseči v tem prostoru, se pa srečujemo z dvema
               problema. Prvič, z izredno nizko stopnjo zaupanja v državne oblasti. Ljudje rečejo,
               kdo mi pa jamči, da čez pet let ta uredba ne bo spremenjena, s tem da bo teh 560
               milijonov izginilo. In tukaj vam iz zadnjega dopisa civilne iniciative, ki sem ga
               dobil danes na mizo, lahko prečitam en majhen citat, če mi dovolite, potem bom pa
               nehal, ker ta citat zelo natančno kaže stanje duha. Predvsem pa se bo morala agencija
               zavedati, da jo čaka v Posavju še zlasti težko delo. Tukaj je namreč prisotna
               hipoteka nezaupanja, ki si ga je država ustvarila skozi obdobje zadnjih 20-ih in več
               let. Lokalna javnost namreč ni pozabila, da bi v njen pristavek k lokaciji za
               Nuklearno elektrarno pridobljen z obljubami iz leta 1973, ki pa niso bile nikoli
               izpolnjenje. Prav tako javnost ni pozabila, da se že 17 let pometa pod preprogo več
               kot utemeljena vprašanja, kaj se je dogajalo med nočnimi policijskimi blokadami
               rudniških rovov v bližnjem <gap n="..."/><stage>/Nerazumljivo./</stage><gap n="..."/>, kjer naj bi skladiščili
               radioaktivne odpadke. Mi smo na zahtevo tega odbora, ki kontrolira lokalno
               partnerstvo zdaj naredili vse, kar smo mogli v teh dveh mesecih, pridobili mnenje
               vseh institucij in ekspertov in pač vemo, da če hočemo to zadevo raziskati, so
               potrebni posegi z vrtinami in da je strošek nekje najmanj 17 milijonov, da bi seveda
               lahko ugotovili s pomočjo vzorcev ali so tam res radioaktivni odpadki. Čeprav po vseh
               podatkih, vseh naših slovenskih institucij, jih ni. To je ta stopnja nezaupanja, s
               katero se mi srečujemo. Hvala lepa in oprostite, da sem bil tako dolg.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Dr. Miran Veselič, res najlepša hvala za te informacije. Jaz mislim, da tako natančne
               informacije o poteku in o tem, kaj se pravzaprav s pobudami civilne iniciative
               dogaja, nimamo pogosto priložnosti slišati. Meni je pa tukaj posebej dragoceno,
               zaradi tega, ker jaz prihajam iz Maribora. Mi imamo celo težavo z umestitvijo
               odlagališča nenevarnih odpadkov. In stopnja nezaupanja je meni nek tako jasen pojav,
               povezan še z  volilno
               kombinatoriko, da mi je popolnoma razumljivo s kakšnimi težavami se pri svojem delu
               srečujete, ker se mi zdi, da je pravzaprav nerešljiv problem, karkoli naredite, imate
               koga, ki ima kakšno pripombo ali da trošite denar, tako kot ste rekli za nepotrebno.
               Jaz se spomnim takrat tistega primera, ko je župan trnovske vasi ponudil lokacijo.
               Takrat vem, da je to bila neka taka individualna iniciativa in vprašanje je, koliko
               take individualne iniciative potem pomagajo povečevati nezaupanje okolja, v katerem
               se, pa mogoče čisto utemeljene zadeve tudi pojavljajo. Z gospodom Zrimškom imava neko
               tako izkušnjo, pa gospa Ferlan, vi ste tudi takrat z nami bili, ko smo se v
               Pečarovcih ukvarjali z oddajnikom, prepričani, da niso krajani zadovoljni z
               umestitvijo oddajnika v njihovi občini, ko je RTV našla drugo nadomestno lokacijo, pa
               spet niso bili zadovoljni, zaradi tega, ker jim ni bilo prav, da se s tem zmanjšuje
               njihova možnost do nadomestila za uporabo zemljišča in tistih pripadajočih plačil,
               tako da jaz razumem, da so zadeve zelo problematične, pri radioaktivnih odpadkih pa
               še toliko bolj in zdaj se jaz samo tako laično sprašujem. Kaj če agenciji, vem, da je
               to hipotetično vprašanje, ne uspe v predvidenem času najti nobenega voljnega kraja,
               da tako rečem, ki bi bil pripravljen tako lokacijo odpadkov sprejeti, kaj takrat. Ker
               jaz ne vem, ali sem prav slišala, da se zdaj tudi dvorišče NUK tudi kot problem že,
               da pravijo ljudje, da oni imajo dovolj vsega, ali sem to narobe slišala ali kaj?</p>
            </sp>
            <sp who="SDT4:unknown-M">

               <speaker>GOSPOD _________:</speaker>

               <p>Jaz mislim, jaz se vam zahvaljujem za to vprašanje, pa ni vaše razmišljanje nič
               hipotetično, to je čisto realna možnost. Mi imamo postopek, ki omogoči občini, da se
               umakne do trenutka, ko je predložen predlog državnega lokacijskega načrta. Če vi
               pogledate postopke kakršni trajajo, potem bo ta predlog, naš zakon pravi, da mora
               biti to predloženo leta 2008. Jaz moram priznati, da resno dvomim, da bo leta 2008.
               Zaradi tega, ker leta 2008 je volilno leto. Če mi ne bomo na cilju do aprila, potem
               bomo morali vsaj pol leta mir in mislim, da do aprila ne bomo, ker če bomo prišli do
               sklepa, ker sklep vlade mora biti, sedaj mi analiziramo in moramo dokazati kaj je
               najbolj optimalna varianta na tej posamezni lokaciji. Mislim, da mora biti to
               ugotovljeno s sklepom vlade, da se ta varianta na tej lokaciji razvija dalje in da se
               zanjo pripravlja državni lokacijski načrt.  Tak sklep gotovo ne bo mogel biti sprejet pred nekje pomladjo
               prihodnjega leta, sklep vlade, po vseh postopkih, javnih razgrnitvah, bom vesel če bo
               prej, ampak najbrž ne bo, lahko se zgodi, da bo malo kasneje, za tisto lokacijo kjer
               stvari potekajo relativno ta hip brez problema, to je Vrbina pri Krškem, ostale bodo
               verjetno, tudi če bo Brežice, če bomo nadaljevali z delom bo to gotovo kasneje. Potem
               je pa 225 samo postopkovnih dni, jaz sem rekel če bi oddajali prazne platnice bomo
               težko na cilju pred letom 2009 in bomo verjetno šele leta 2009 tako daleč, da bomo
               lahko potrdili lokacijo in to nam še zmerja omogoča, da smo leta 2012 na cilju, do
               12, kar ni preveč slabo, vendar imamo 3 scenarije, realistični in pesimistični, tisti
               realistični tak z vsemi postopki tako kot so narejeni ne, da bi jih pospeševali nas v
               resnici pripelje na cilj šele leta 2013. To pomeni, da v teh letih 2008, 2009, morda
               celo 2010 bo treba imeti podporo ljudi za odločitev in do takrat seveda je možno
               nihanje javnega mnenja. Javno mnenje je precej spremenljiva zadeva, mi ga bomo
               poskušali graditi, bom rekel sistematično in seveda če pride do te možnosti potem bi
               Slovenija morala razmisliti o alternativah. 3 alternative se v svetu pojavljajo.
               Belgijci recimo, ki prvič niso uspeli so zgradili skladišče za premostitveni čas in
               šli, bom rekel, na način, kot sem ga prej pokazal, v ponovno izbiro, se pravi v tem
               primeru bi država pač morala reči, pri nas imamo Dolsko pri Ljubljani, Dol pri
               Ljubljani z reaktorjem TRIGA in Krško in tu bo, pa se zmenite, to je ena varianta.
               Druga varianta je, ki so jo uporabili Korejci, Korejci so bistveno dvignili prispevek
               finančni, tudi mi smo naš predlog, ko smo predlagali kako zastaviti to uredbo je bil,
               da naj bo začetni prispevek zelo velik, zakaj? Ker je iz javnomnenjskih analiz
               izhajalo, da 70% ljudi v odlagališču radioaktivnih odpadkov ne vidi razvojne
               priložnosti za kraj in smo seveda predlagali, da je začetno plačilo veliko, potem pa
               manjše. Zdaj bi lahko rekli, da so tako naredili Francozi, da so tako naredili
               Kanadčani, da vsi tisti, ki imajo pač javna sredstva in zato so se v drugem krogu po
               prejšnjih poskusih odločil Korejci in zanimivo, vplačilo je sicer ogromno, je 300
               milijonov dolarjev, res da, je odpadkov dvanajstkrat toliko kot naših, rezultat je
               bil, da je kraj oziroma mesto kjer je bilo samo 84,7% ljudi za odlagališče zgubilo
               tekmo, ker jo je premagalo mesto kjer je bilo 87 celih pa še malo ljudi za, prav to
               so čisto druge razmere, to je druga možnost. Tretja možnost je Avstrijska, Avstrijci
               niso uspeli ravno tako in Avstrijci so bili tudi vzrok zato, da je tista direktiva
               evropska padla do kdaj naj bo odlagališče, ki je v našem zakonu in oni so se
               odločili, da svoj opuščeni raziskovalni reaktor pretvorijo v skladišče, res pa
               seveda, da je ta reaktor 1 megavaten, ne 250 kilovaten tako kot TRIGA in da je
               prostora več. To so rešitve,
               drugih pa ni, zaenkrat moramo računati, da bomo to pospravili sami.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa, dr. Veselič. Želi še kdo kaj vprašati? Prosim. Če ne, potem predlagam
               samo ugotovitveni sklep: <q>"Da se je komisija za peticije ter za človekove pravice in
               enake možnosti seznanila s problematiko umeščanje odlagališča nizko in srednje
               radioaktivnih odpadkov v Republiki Sloveniji."</q> Ker, kaj drugega v zvezi s tem, kar
               smo slišali nam je bilo predstavljeno, mislim da niti ni mogoče sklepati. Dajem ta
               sklep na glasovanje.</p>
               <p>Kdo ga podpira? <stage>(4 člana.)</stage></p>
               <p>Ker smo samo še štirje ostali pomeni, da je soglasno sprejet.</p>
               <p>Dr. Milan Veselič, hvala za to, da ste tako dolgo zdržali z nami in nam predstavili
               problematiko.</p>
            </sp>
            <sp who="SDT4:VeseličMiran">

               <speaker>DR. MILAN VESELIČ:</speaker>

               <p>Hvala za povabilo. Jaz mislim, da je vsakemu čast, da lahko pride v parlament pa
               magar, če sedi cel dan.</p>
            </sp>
            <sp who="SDT4:PotrataMajda">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Zaključujem 5. točko dnevnega reda.</p>
               <p>Prehajam na <title>6. TOČKO DNEVNEGA REDA.</title> V okviru 6. točke bi vas rada
               seznanila, da je na spletni strani ameriške ambasade v Ljubljani v slovenskem jeziku
               objavljen povzetek poročila o trgovini z ljudmi v, ki se nanaša na Slovenijo. V
               poročilu se ugotavlja, da Slovenija še vedno v celoti ne izpolnjuje minimalnih
               standardov za odpravo trgovine z ljudmi. Tam je navedeno, ko boste brali, mi smo
               uvrščeni v drugo skupino držav, v prvi skupini so tiste, ki imajo resne probleme s
               trgovino z ljudmi, v drugi skupini so pa, potem tiste države, ki izpolnjujejo
               minimalne standarde in mi smo v tej skupini, ki ne izpolnjuje minimalnih standardov,
               sicer pravijo, da zaradi finančnih težav, ampak vendarle tudi to je problem, da
               Slovenija še ni obsodila nobenega trgovca, storilca trgovine z ljudi tako, da nas to
               napotuje vendarle, da bi morali ozaveščati javnost tem problemu. Hkrati tudi
               zagotavljati proračunska sredstva nevladnim organizacijam, ki skrbijo za zatočišče
               žrtev trgovine z ljudmi. To se mi zdi posebej pomembno povedati v kontekstu
               svetovnega nogometnega prvenstva, tako da izrabim še teh 5 minut. Mi vam nismo tega
               kot gradivo dodajali, zaradi tega, ker je to na spletnih straneh in si boste lahko
               sami ogledali.</p>
               <p>Potem bi vas rada spomnila na to, da je evropske komisija razglasila leto 2007 za
               evropsko leto enakih možnosti za vse. Pri tem bodo v ospredju teme kot so pravice,
               zastopanje, prepoznavanje in spoštovanje vse v povezavi z enakimi možnostmi, pri
               čemer bi vas rada opozorila, da se enake možnosti v tem primeru štejejo kot enake
               možnosti, ki zadevajo vse vrste razlikovanja ne samo po spolu, ampak tudi po
               starosti, po rasi, verskem prepričanju tudi invalidi so tukaj notri zajeti po teh
               telesnih zmogljivostih. Proračunska sredstva, boste videli zadeva je zelo zanimiva,
               proračunska sredstva, ki so namenjena za te dejavnosti v letu 2007 so 15 milijonov
               evrov, o evrih govorim, predviden je tudi neki tak vrh, ki bo razpravljal o teh
               stvareh. Ministrska konferenca skupaj z vsemi delovnimi telesi in tako nevladnimi
               organizacijami skratka leto, ki bo govorilo o enakih možnostih. Naj vam povem, ker
               smo danes pač tako temo imeli, da bo pa leto 2008 leto medkulturnega dialoga in tam
               bo medkulturni dialog. To leto je dobilo ali odločitev, poročilo, ki je to leto
               omenilo je doseglo visoko stopnjo konsenza samo z enim glasom razlike, to je pa
               zanimivo, da vidite kakšne so razmere v evropskem  parlamentu, je pa bila za osrednjo temo izbrana
               religija kot stičišče medkulturnega dialoga, ker veste, to kar dobivam kot
               informacijo s teh različnih srečanj evropskih je spoznanje v Evropi, da je treba kot
               socialni kapital graditi zaupanje, da je zaupanje mogoče graditi samo na večji
               stopnji tolerance, spoštovanja medsebojnega in vsakršnega ne razlikovanja med
               različnimi religijami, tudi v okviru tega spoznavanje kulturnih navad grajenje na
               zaupanju preprosto, ker potem je stopnja tolerance lahko dosežena, sicer se pa vedno
               čuti kdo ogroženega. Toliko glede tega. Kaj bo pa leto 2009 prineslo vam pa ne znam
               povedati. Za enkrat gospod Šinkovec skrbi, da dobivam te informacije, nekaj jih tudi
               sama najdem, prepričana sem pa, da vi sami tudi ker brskate po teh časopisih, ki nam
               informacije iz Evropske unije prinašajo. No, potem bi vas rada spomnila, da je visoko
               komisariat za begunce pri Združenih narodih izgubil sedež v Ljubljani, ampak ne glede
               na to, oni so zdaj mislim, da na Madžarskem v Budimpešti imajo sedež in bodo iz
               Budimpešte pokrivali tudi Slovenijo. Ampak, ne glede na to je visoki komisariat za
               begunce pripravil predloge amandmajev oziroma svoje pripombe na predlog zakona o
               tujcih, ta je v drugi obravnavi na dnevnem redu julijske seje državnega zbora in
               predlog se nanaša na posebno obravnavo mladoletnih otrok brez spremstva. Zakaj vam o
               tem govorim? Zaradi tega, ker za julij nisem predvidela, da bi se naša komisija
               sestala, čas za pripravo julijske seje med sejo državnega zbora in med to junijsko in
               julijsko je izredno kratek in se mi je zdelo po izkušnjah glede na to, da naša
               komisija običajno podpre vladne predloge niti ne bo tako hudo, če v tem primeru na
               komisiji ne bomo obravnavali tega zakona, bi ga, če tako gledamo po svojem videnju
               problema, morali kot zainteresirano delovno telo obravnavati. Vam pa obljubim, da se
               bom kolikor se bo dalo angažirala v okviru odbora za notranjo politiko in pravosodje
               in na obravnavi v državnem zboru, da ta problematika ne bo ostala nezaznavna zaradi
               tega, ker posebej opozarjam za obravnavo mladoletnih otrok brez spremstva, to pa
               mislim, da je posebej občutljivo področje. No, in zadnja informacija, to sem deloma
               že nakazala, da v juliju ne načrtujemo posebne seje, to bi sicer bil po našem urniku
               obravnave in dvomesečnih informacij čas, ko bi morali pogledati kaj smo dobili na
               komisijo v maju in juniju, ampak mislim, da bo glede na to, da do zdaj kakšnih  posebnih pripomb na te
               informacije, poslanke in poslanci, člani naše komisije, niste imeli, bo lahko
               obravnava te informacije počakala do septembrske seje. Jaz predlagam, da jo strokovne
               službe pripravijo, jo pošljejo članom komisije, ampak obravnavali bi jo pa na
               septembrski seji. Ali kdo temu ugovarja? Ne. Potem, hvala lepa. Kar mene zadeva sem
               izčrpala tudi točko razno. Ima še kdo kakšno pripombo? Pobudo? Če ne, se vam vsem
               lepo zahvaljujem za sodelovanje in s tem končujem 16. redno sejo komisije za peticije
               ter za človekove pravice in enake možnosti.</p>
               <stage type="time">(Seja je bila končana 14. junija 2006 ob 18.03 uri.)</stage>
            </sp>
         </div>
      </body>
   </text>
</TEI>