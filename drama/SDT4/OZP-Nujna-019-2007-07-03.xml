<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZP-Nujna-019-2007-07-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za promet</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">886FCDAA173F7711C1257302003DEBCD</idno>
               <idno type="custom" subtype="day">2891DCC8F27D39E5C125731000370EF1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=2891DCC8F27D39E5C125731000370EF1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZP-Nujna-019-2007-07-03.OZP" n="019">
               <name>Nujna</name>
               <date when="2007-07-03"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZP-Nujna-019-2007-07-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZP-Nujna-019-2007-07-03.OZP">
                        <orgName key="OZP">Odbor za promet</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA PROMET</stage>
            <stage type="session">19. nujna seja</stage>
            <stage type="date">(3. julij 2007)</stage>
            <stage type="chairman">Sejo je vodil Josip Bajc, predsednik odbora.</stage>
            <stage type="time">Seja se je pričela ob 11.58. </stage>


            <sp xml:id="SDT4-OZP-Nujna-019-2007-07-03.sp1">

               <speaker>PREDSEDNIK JOSIP BAJC:</speaker>

               <p>Pričenjam 19. nujno sejo Odbora za promet. Za uvod nekaj procedure dela našega
               odbora. Namesto poslanca Jožeta Tanka je gospod Mitja Ljubeljšek in namesto Roberta
               Hrovata je kolega, gospod Zvonko Černač.</p>
               <p>Na sejo odbora so bili vabljeni predstavniki Ministrstva za promet, Ministrstva za
               gospodarstvo, Direktorata železnic in žičnic, Holdinga Slovenskih železnic, d.o.o.,
               Javne agencije Republike Slovenije za železniški promet, Luke Koper, d.d., in
               Zakonodajno-pravne službe Državnega zbora. Vsem skupaj, upam si reči v svojem imenu
               in tudi vašemu, ki smo prišli iz Ljubljane, lepa hvala, da ste se odzvali našemu
               povabilu, da skupaj sodelujemo na tej izredni seji Odbora za promet Državnega
               zbora.</p>
               <p>S sklicem seje ste prejeli predlog dnevnega reda, in sicer: ogled in obravnava
               problematike eksploatacijskih pogojev za progo Koper-Ljubljana, seznanitev s
               projektom izgradnje drugega tira Koper-Divača, seznanitev z aktualnimi dogajanji v
               Luki Koper in predstavitev projekta transportno-logističnega centra. Obravnavano
               problematiko sem uvrstil na dnevni red na zahtevo Poslanske skupine Slovenske
               nacionalne stranke za sklic izredne seje odbora. Gradivo k tej točki dnevnega reda
               ste prejeli z vabilom, nekaj pa tudi s strani predstavnikov Slovenskih železnic na
               vlaku, s katerim smo se pripeljali iz Ljubljane. Ker v poslovniškem roku nisem prejel
               predlogov za umik točke z dnevnega reda ali za razširitev, je dnevni red določen, kot
               je bil predlagan s sklicem.</p>
               <p>Prehajamo na <title>1. TOČKO DNEVNEGA REDA.</title>
               </p>
               <p>V tem delu bi se zahvalil Slovenskim železnicam, da so nam omogočili tudi nazorno
               podoživeti vožnjo z dokaj sodobnim vlakom na, bi si upal trditi, nesodobnih tirih, da
               smo pa vseeno srečno prišli. Del te proge je pa prevozil tudi sam minister, čeprav
               smo takrat vsi utihnili v vlaku, ko smo izvedeli, da minister vozi vlak, in to po
               največji klančini. Toliko za uvod. Sedaj bi pa prosil predstavnike Slovenskih
               železnic, da v tem prvem delu predstavijo to, kar so nam želeli oziroma kar smatrajo,
               da je potrebno ob tej točki dnevnega reda na tej seji tudi obravnavati.</p>
               <p>Malo glede protokola. Gospod minister, bi mogoče tudi v tem uvodnem delu, glede na
               to, da pokriva enega in drugega - ne, drugega ne, minister, razen kar je logističnega
               centra -, da bi mogoče tudi s par besedami na začetku te seje. Gospod mag. Božič,
               izvolite.</p>
            </sp>
            <sp xml:id="SDT4-OZP-Nujna-019-2007-07-03.sp2">

               <speaker>MAG. JANEZ BOŽIČ:</speaker>

               <p>Hvala za besedo. Lep dober dan vsem skupaj, članom Odbora Državnega zbora za promet
               in tudi vsem medijem! Mogoče bi, preden bi predstavniki železnic predstavili oziroma
               predstavniki, ki bodo predstavili načrtovane aktivnosti, vezane na odsek
               Koper-Divača, novogradnjo, bi le povedal, da sem se danes pravzaprav prepričal na
               lastne oči, da proga med Divačo in koprskim pristaniščem, čeprav smo se v zadnjem
               delu peljali z avtobusom, dejansko ne ustreza prometnim potrebam in je ozko grlo
               slovenskega železniškega omrežja. Zato projekt zmogljivosti te proge v nobenem
               primeru ni in ne more biti nadomestilo za gradnjo nove proge Divača-Koper, kljub
               temu, da ga načrtujemo v krajšem obdobju, ki bo zagotovo dal večje kapacitete.</p>
               <p>Stanje proge <stage type="mag"/>(Nadaljevanje) je kritično
               predvsem na odseku Cepišče-Prešnica-Koper. Predvsem zaradi velike erozije se ta proga
               poseda, zaradi čedalje gostejšega prometa pa je za nameček še precej iztrošena, kot
               slišim, se vsako leto zamenja kar precej tirnic, da lahko sploh zagotavljamo normalno
               prevoznost. Tudi elektro napajalne postaje so na robu zmogljivosti, rižanska, še
               zlasti pa divaška, sta že polno izkoriščeni, kar pomeni, da nadaljnje povečanje
               prometa, še posebej pa povečevanje težjih vlakov dejansko ni mogoče. Propustnost
               obstoječe proge Divača-Koper je 66 vlakov na dan, se je pa že zgodilo, da je v 24
               urah po njej peljalo že 89 vlakov. S povečevanjem samega pretovora v Luki Koper se
               težave Slovenskih železnic dejansko, lahko rečem, še povečujejo, ker ob količinsko
               močnejših dnevih tovora glede na dogovorjene pogoje in roke namreč že danes ni možno
               prepeljati. Dolgoročno se to lahko tudi odrazi na eventualnih preusmeritvah prevozov
               na obvozne poti in druge Kopru konkurenčne luke. Ocenjujemo, da je v danih razmerah
               zgornja meja povečanja tovora na milijon ton. Torej cilj gradnje nove dvotirne proge
               Divača-Koper je zagotoviti tolikšno zmogljivost, da bo omogočen normalen oziroma
               neoviran pretok blaga in potnikov in tudi zagotovljeno nemoteno odvijanje prometa v
               pristanišču Luke Koper.</p>
               <p>Pri preveritvi ukrepov za dvotirno progo se je izkazalo, da se lahko dvotirna proga
               v največjem možnem obsegu izvede v območju obstoječega državnega lokacijskega načrta
               v trasi 1.3, da bi se dopolnil le v tistih območjih, kjer bi bila možna odstopanja
               večja, kot dopuščajo tolerance v državnem lokacijskem načrtu, in v tem primeru bo pač
               potrebna dopolnitev tega načrta.</p>
               <p>Na osnovi študije so investicijski stroški ocenjeni na cca 850 milijonov evrov, v
               tem znesku pa niso všteti stroški zemljišča in projektov preiskave in pa nadzor. Kot
               veste, je rok za izgradnjo leto 2015 in je skladen z odločbo Evropskega parlamenta in
               Sveta številka 884/2004-EC, ki opredeljuje evropske prednostne transportne
               infrastrukturne projekte. Ta projekt je tudi na šestem mestu prednostnih projektov
               Evropske unije.</p>
               <p>Toliko v mojem uvodnem delu, gospod predsednik. Hvala za besedo.</p>
            </sp>
            <sp xml:id="SDT4-OZP-Nujna-019-2007-07-03.sp3">

               <speaker>PREDSEDNIK JOSIP BAJC:</speaker>

               <p>Hvala lepa gospodu ministru. Sedaj bi pa za formalni začetek seje odbora predlagal,
               da poslanec Slovenske nacionalne stranke, gospod Srečko Prijatelj, na kratko
               predstavi zahtevo za sklic nujne seje odbora, tako da bomo imeli več časa za
               predstavitve kot tudi eventualne razprave oziroma poslušanje mnenj in stališč tudi
               ostalih vabljenih na sejo odbora. Izvoli, kolega Prijatelj. Mogoče samo še to za
               zapisnik, za nadaljevanje seje, namesto kolega Posedela se nam je pridružil kolega
               Terčon. Prosil pa bi goste, ki so na seji odbora, glede na to, da nekatere poznam,
               večine pa ne, da se zaradi zapisnika predstavijo.</p>
            </sp>
            <sp xml:id="SDT4-OZP-Nujna-019-2007-07-03.sp4">

               <speaker>SREČKO PRIJATELJ:</speaker>

               <p>Hvala lepa, spoštovani predsednik. Spoštovani minister, kolegice in kolegi,
               spoštovani predsednik uprave Luke Koper, gostitelj današnjega dne! Torej, zakaj ta
               sklic tega odbora na terenu in danes tu, v Kopru. Mislim, da je prav, da smo se
               seznanili vsi, ki odločamo o strategiji razvoja prometa v Sloveniji, zlasti
               železniškega, ki vemo, da sedaj s poroštvenim zakonom, ki je bil sprejet v Državnem
               zboru, ima možnosti, da se razvije v sodobno železniško infrastrukturo, ki je lahko
               konkurenčna in interoperabilna z evropsko. Torej, danes smo imeli osnovni namen, da
               vidimo dejansko to slabo stanje infrastrukture, ki je na Slovenskih železnicah.<stage type="mag"/> (Nadaljevanje) Ogromno je počasnih voženj.
               Spodnji ustroj je dejansko uničen. Prav je, da je minister tudi videl sam, da so
               dejansko sprostitve teh finančnih sredstev, ki jih je država zagotovila celostno v
               poroštvenem zakonu, da se takoj sprostijo, da se najdejo operativne možnosti. In s
               pomočjo znanosti in strokovnjakov, ki so v slovenskem prostoru, pristopi takoj k
               reševanju problematike.</p>
               <p>Mi, kot pobudniki, vidimo probleme na treh segmentih. Torej, obnova obstoječe
               železniške infrastrukture, ki je slaba. Mi vemo,da od Zidanega mosta naprej nimamo
               zagotovljenega 22,5 osnega tonskega pritiska in da tovorni vlaki dejansko v taki
               sestavi kot jih danes naročniki naročajo niti ne morejo voziti. Imamo nove
               lokomotive, kupili smo jih 20, ki niti ne morejo na to območje in vozijo z
               dvotretjinsko obremenitvijo, ker je vozna mreža tako slaba, da praktično ni možno
               obremeniti lokomotive do maksimalne zmogljivosti.</p>
               <p>Infrastruktura, današnja, narekuje takojšnji pristop k sanaciji in tudi nove
               investicije, ki se odpirajo skozi sprejete zakone. Ne nazadnje veste, da poteka že
               odkup zemljišč za dvotirnost proge, tudi terjajo seznanitev z dejansko situacijo na
               terenu. Danes smo videli tudi kje naj bi bila ta nova dvotirnost proge, ki bo znatno
               povečala pretočnost tudi v Luki Koper.</p>
               <p>Tretji segment tega današnjega sestanka oziroma pobuda, ki je strnjena tudi v sklepu
               je ta, da se seznanimo tudi s potrebami Luke Koper, ki je največji poslovni partner
               Holdinga Slovenskih železnic in na katero se upira tudi poslovni sistem Slovenskih
               železnic. Luka Koper bo namenila tudi znatna sredstva za razvoj v sami Luki, torej
               rekonstrukcijo prvega in drugega pomola, izgradnjo tretjega pomola. In pa, kar je
               najbolj pomembno, izgradnjo transportno logističnega centra v Sežani. To pomeni, da
               prehajamo v sklop tistih držav, ki bodo celovito nudile uslugo prevoza, tako z
               ustvarjanjem nove dodane vrednosti, kakor tudi uslugo prevoza od vrat do vrat, "door
               to door". Dejansko nastaja tu logistični center, ki bo daleč največji v tem delu
               Evrope. Mislim, da so hkrati pred nami veliki izzivi, velike naloge. Dejstvo je, da
               je odobrenega s strani države ogromno denarja. Ta denar, ki ga je država nekje
               oziroma Državni zbor tudi s sklepom potrdil v poroštvenem zakonu presega avtocestni
               program, kar zaenkrat, v vrednosti in terja od nas takojšen pristop k realizaciji
               projektov. Kajti, ne bi bilo prav, da izgubimo vojno s časom. Bitko smo nekako že
               izgubili. Hrvatje tudi napovedujejo hitro in odločno povezavo na vzhodni del Evrope.
               Vemo,da Italijani tudi dejansko dobro tržijo pontepsko(?) progo, ki je povezana preko
               Červinjana na Vilach in dejansko potem na Budimpešto. Tu tržni delež Slovenske
               železnice izgubljajo. Prav je tudi, da minister sam pove, da želimo resno se lotiti
               tega problema, ki je odprt in jaz sam sem vesel, čeprav sem bil v preteklosti
               kritičen do tega dela ministrstva, pač za železnice se je nekaj časa iskalo rešitve.
               In tudi zadolžitev, ki je danes izražena v poroštvenem zakonu je zelo velika za
               Slovenijo in terja od nas odgovoren pristop.<stage type="mag"/>(Nadaljevanje) Tako da upam, da bo po tem sestanku sprejet ustrezen
               sklep, ki smo ga danes tudi korigirali, in da bodo poiskane vse notranje rezerve, da
               bo ministrstvo poročalo o rednih aktivnostih na teh projektih, ki jih ni malo, in da
               bodo rezultati, konec koncev, kmalu vidni. Toliko z moje strani, spoštovani
               predsednik.</p>
            </sp>
            <sp xml:id="SDT4-OZP-Nujna-019-2007-07-03.sp5">

               <speaker>PREDSEDNIK JOSIP BAJC:</speaker>

               <p>Hvala, kolega Prijatelj. Delno ste posegli tudi v vsebino, mislim pa, da ni nič
               narobe, ampak časovno smo pa le omejeni in bi prosil, da poskušamo čim več informacij
               slišati, pa tudi izpostavljenih problemov, mogoče pa tudi s strani za to odgovornih
               pa tudi, kako bomo pristopili k reševanju teh problemov. Mislim pa, da tudi naš
               obisk, tako odbora, ministra, državnega sekretarja, vseh direktorjev, bom rekel, s
               tega konca, se pravi, Slovenskih železnic, pa tudi Luke Koper, ki so tukaj, in se
               bomo lahko verjetno tudi vsebinsko pogovarjali.</p>
               <p>Sedaj bi pa prosil predstavnika Slovenskih železnic, da poda uvod k tej točki
               dnevnega reda.</p>
            </sp>
            <sp xml:id="SDT4-OZP-Nujna-019-2007-07-03.sp6">

               <speaker>MARJAN ZALETEL:</speaker>

               <p>Hvala lepa. Moje ime je Marjan Zaletel in sem na Slovenskih železnicah odgovoren za
               vzdrževanje infrastrukture. V tem kratkem prispevku bom poskušal predstaviti trenutno
               stanje obstoječe proge Divača-Koper in težave, ki se pojavljajo predvsem pri njeni
               eksploataciji in vzdrževanju.</p>
               <p>V tehničnem smislu je proga zgrajena iz dveh oziroma treh delov, in sicer je prvi
               odsek Divača-Prešnica star že 130 let, potem je pa prišlo do izgradnje tako
               imenovanega industrijskega tira v letu 1967, od cepišča Prešnica pa do tovorne
               postaje Koper, kar pomeni, da je ta del star zdaj približno 40 let. V nadaljevanju pa
               je leta 1979 bila narejen še odcep iz te obstoječe tovorne proge na postajo
               ...-Koper. To se pravi, skupna dolžina cca 50 kilometrov proge. Proga je
               klasificirana oziroma po mednarodni standardizaciji uvrščena med glavne proge in je
               nosilnost te kategorije D-3, kar bom v nadaljevanju tudi povedal, kaj pomeni.</p>
               <p>Na sliki je prikazan geografski potek v prostoru. Vidimo odcep tule zgoraj v Divači,
               potem poteka preko Rodika, Kozina do Prešnice, in to je zdaj to cepišče, kjer se je
               potem kot industrijski tir proga v letu 1967, kot je bilo že rečeno, odcepila proti
               Kopru, in to je potem še nadaljnje cepišče za Koper-tovorna, vse skupaj cca 48
               kilometrov, kot sem rekel. Pri tej sliki bi povedal še to, da se lepo vidi izredna
               zakrivljenost vseh teh progovnih elementov in tudi zelo velike višinske razlike, ki
               jih proga premaguje. Če začnemo v Luki Koper z nadmorsko višino 2 oziroma nekje 4
               metre, kot je tu napisano, pa do Rodika 538 nadmorske višine, kar pomeni, da v zelo
               krati potezi pravzaprav naredimo dobrih 500 metrov višine z zelo težkimi vlakovnimi
               kompozicijami.</p>
               <p>Sama proga je sestavni del slovenskega železniškega omrežja, ki, kot je sorazmerno
               znano, obsega 1.228 kilometrov prog. Kategorizirana je kot glavna enotirna in pa
               elektrificirana proga, kodirana s številko tako imenovano 60, o treh oziroma dveh
               progah, ki jo sestavljajo, sem pa že govoril.</p>
               <p>S prometnega vidika imamo na sami obstoječi progi 8 službenih mest, od tega 7
               postaj, bile so prej že na zemljevidu, ne bi jih ponavljal, in pa eno cepišče, kjer
               se pravzaprav proga odcepi proti Kopru, in pa obstoječa proga<stage type="mag"/>(Nadaljevanje) predhodna nadaljuje državno mejo in pa v Pulo.
               Proga se konča v Koper-tovorni postaji in ima tu nekje 16 glavnih in stranskih tirov.</p>
               <p>Nekaj o elementih zgornjega in spodnjega ustroja te sorazmerno zahtevne proge. Kot
               vidite, smo zapisali, da ima proga značilnost gorske železnice z zelo vijugasto traso
               in strmimi vzponi, to pa zaradi tega, ker je bila prvotno planirana, kot smo že
               omenili, kot industrijski tir Luke Koper, ne pa kot trasa javne železniške
               infrastrukture. Posebno težavni so maksimalni vzdolžni skloni, tu vidite, imamo
               napisano, praktično za 27, 26 promilov, in tudi visoki skupni dvigi. Samo za
               primerjavo naj povem, današnje sodobne proge se gradijo nekje z maksimalnimi skloni
               do 20 promilov, pardon, do 12 promilov samo. Skupno je iz Kopra proti Divači kar 70%
               trase v vzponu. O elementih zgornjega ustroja je bi dodal še to. Glede na leto
               gradnje je bil sistem zgornjega ustroja zgrajen s tirnicami S-49, kar je pravzaprav
               dve tretjini, približno tretjino je pa že zamenjano z novejšim in močnejšim sistemom,
               tako imenovanim UEC-60. Pritrditev je še sorazmerno stara, klasična, enako lahko
               rečemo za prage, ki so povečini pravzaprav še leseni. In kot že rečeno, skladno z
               mednarodno klasifikacijo oziroma standardizacijo po UIC je pač proga klasificirana v
               kategorijo D-3, kar je zelo pomembno. Namreč, to pomeni, da se dovoljuje osne
               obremenitve vozil 22,5 ton na vsako posamezno os.</p>
               <p>Spodnji ustroj, vsi, ki smo se pripeljali, smo tudi lahko opazovali, je izredno
               raznolik in zahteven. Proga poteka po kraškem robu, po samem robu, izključno v usekih
               in nasipih. Levo in desno v usekih in nasipih vidimo razpadajoči apnenec in predvsem
               flišnat teren, kar povzroča sorazmerno težave pri samih osipih, eventualno tudi v
               nekih primerih plazovih. Izredno veliko imamo število mostov in propustov. Nekaterim
               na vlaku sem že povedal, ko smo se peljali skozi ta most tule spodaj, ta most je
               postavljen, ki je na sliki, izključno zaradi namena prečkanja plazišča, bil je pa
               pripeljan iz stare gornjesavske proge zaradi namena prečkanja, kot sem rekel,
               plazovitega terena.</p>
               <p>Nekaj še o sami elektriki oziroma napajanju vozil. Proga je elektrificirana z
               enosmerno napetostjo 3 kilo, kot je to pravzaprav po celi Sloveniji. Napaja se iz
               treh elektronapajalnih postaj, ki jim rečemo ENP, in sicer Rižana, Černotiče in
               Divača. Ocenjujemo, da trenutno težjih kompozicij s takim napajanjem, kot ga imamo
               danes, ne moremo več voziti. V ta namen so bila že narejena v lanskem letu neka
               obsežna dela na sami vozni mreži, kar bom tudi v nadaljevanju predstavil. Dve izmed
               obstoječih napajalnih postaj, in sicer Rižana in Černotiče, sta vključeni v tako
               imenovano daljinsko vodenje, ki se vodi iz Pivke.</p>
               <p>Nekaj o signalno-varnostnih in telekomunikacijskih napravah na progi. In sicer je
               kompletna proga opremljena s postajnimi pragovnimi elektro-relejnimi
               signalno-varnostnimi napravami. Od Divače pa do cepišča imamo tako imenovani popolni
               avtomatski progovni blok, kar pomeni <stage type="mag"/>(Nadaljevanje) poenostavljeno, da je propustnost lahko večja. Medtem pa
               ko v nadaljevanju do Kopra vozimo na tako imenovano medpostajno odvisnost. Eden izmed
               razlogov je tudi pomanjkanje možnosti napajanja za več vlakov na istem medpostajnem
               odseku. Kretnice so tudi vse zajete v centralni sistem vodenja prometa, povečini
               električno prestavljive. Na določenih postajah, kjer lahko pričakujemo tudi snežne
               zamete, v višje ležečih postajah, pa imamo tudi opremljene z električnim gretjem.</p>
               <p>TK naprave so tudi zelo raznolike, tako, lahko rečemo, spodnji ustroj, gornji
               ustroj, pa tudi geografija terena sestavljajo digitalni sistemi in pa analogni
               sistemi, to se pravi, od klasičnih bakrenih linij pa do optičnega kabla, vse najdemo
               na tej obstoječi trasi.</p>
               <p>Zdaj mogoče nekaj več o sami problematiki vzdrževanja tega tira. Kot je bilo rečeno,
               zaradi intenzivnega prometa je v zadnjih 40 letih material izredno iztrošen. Samo
               stanje vzpostavljamo izključno z ukrepi tekočega vzdrževanja, večjih vzdrževalnih del
               oziroma remontov pa pravzaprav na odprti progi vse do danes še nismo uspeli narediti.
               Posledica utrujanja materiala je tudi izredno veliko število zlomov tirnic. Na tem
               grafu oziroma tabelici bi prikazal zadnje remonte glavnih prevoznih tirov na odseku
               Divača in cepišče Prešnica, kar pomeni, da smo tu imeli povprečno starost oziroma ta
               del remontirali v obdobju 6 do 15 let nazaj, kar je sorazmerno še ugodno, govorim pa
               izključno o glavnih prevoznih tirih na postajah. Medtem ko je stanje teh glavnih
               prevoznih tirov na odseku od Prešnice pa do Kopra, lahko vidite, bistveno slabše.
               Namreč, tu je starost remontiranih tirov od 16 do 30 let, zgodovinsko gledano.
               Poudariti pa je tudi treba, da pa glavnih remontov medpostajnih odsekov, ki so
               verjetno najpomembnejši, pravzaprav nismo še v vseh teh 40 letih izvajali.</p>
               <p>Rekel sem že, da prihaja zaradi utrujenosti in velike obremenitve do velikega
               števila lomov tirnic. V lanskem letu smo beležili 14 teh primerov, kar pomeni,
               izredno velika frekvenca, glede na to, da na celotnem območju slovenskih železnic
               beležimo cca 100 lomov letno.</p>
               <p>Omenil sem, opazen je bil zelo razgiban in spremenljiv relief, izraziti geološki
               prelomi, strma pobočja, erodiran fliš, prepereline apnenca, kar vse neugodno vpliva
               na stabilnost objektov in povzroča občasne težave predvsem z raznimi plazovi.</p>
               <p>Velika težava, ki se tudi pojavlja na tej progi, je požarni pas oziroma ukrepi, ki
               jih v to smer izvajamo. Namreč, zaradi izredno velikih vzponov in težkih tovorov
               prihaja do izredno močnih zavornih efektov, kar povzroča iskrenje izpod kompozicij.
               Geografsko je pa proga v izredno osončeni legi in precej sušni legi, tako da v
               poletnih mesecih imamo izredne težave s krotenjem teh požarov. Letno pa porabimo,
               mogoče tudi zanimiv podatek, čez 9.000 ur samo za čiščenje požarnega pasu na tem
               odseku. Seveda se proti požarom borimo tudi na način, ki je prikazan tu na sliki,
               požarni zid v kilometru 17. V zadnjih letih smo jih uspeli narediti nekaj 100 metrov,
               mislim pa, da pravzaprav nadaljujemo s tem procesom tudi v letu 2007.</p>
               <p>Rečeno je bilo, da je elektrifikacija 3 kilovolte enosmerno, izvršena pa je bila
               leta 1975, kar je omogočilo vožnjo vedno težjih kompozicij in krajšalo vozne čase,
               tako da se je lahko opustila dizel vleka takrat.</p>
               <p>Kratek podatek o obremenjenosti proge. Tu poudarjam, da so to podatki, ki so bruto,
               gledano z infrastrukturnega vidika, namreč seštevek kaže bruto obremenitev proge s
               potniškimi in tovornimi vagoni, in to ni prepeljani tovor, neto. Skratka, seštevek
               preko proge pokaže letno okrog 17 milijonov bruto ton, kar je obremenitev za elemente
               zgornjega in spodnjega ustroja v letu.</p>
               <p>Propustnost proge. Kot je že minister uvodoma poudaril, je optimalna propustnost
               proge 66 vlakov. Vidimo, da v letih od 2001 naprej, ko smo to točko dosegli, <stage type="mag"/>(Nadaljevanje) pravzaprav vsako leto to številko
               presegamo. V letu 2006 je bila neka povprečna dnevna propustnost že 80 vlakov.
               Podobno je prikazano na tem diagramu, vendar je tu propustnost prikazana skozi
               celotno letno obdobje, diagram sledi obliko diagrama dnevne propustnosti.</p>
               <p>Večja vzdrževalna dela, ki smo jih izvedli v letu 2006, so bila predvsem na voznem
               omrežju za potrebe vožnje težkih vlakov. Namreč, soočili smo se z dejstvom, da je ob
               nakupu novih lokomotiv serije 541 prišlo do problema, ki ga nekako z obstoječo vozno
               mrežo nismo mogli rešiti. Namreč, ti vlaki so v stanju voziti bistveno težje
               kompozicije, seveda za to pa potrebujejo tudi bistveno večje zaloge energije v
               ozadju. Samo za primerjavo naj povem, da ena lokomotiva v polnem vzponu potrebuje
               tudi za 6 megavatov energije. Iz tega razloga smo se odločili, da gremo v tako
               imenovano ojačanje vodnikov na delni trasi. Mislim, da smo vse skupaj obnovili preko
               12 oziroma mogoče celo do 15 kilometrov vozne mreže, vključno z vsemi vodniki na tej
               trasi. Na sliki je prikazano gradbišče, konkretno se tu menja tako imenovani
               napajalni vod, potem se je obnovil še sam kontaktni vodnik in tudi obhodni vodi, vse
               skupaj v vrednosti cca 150 milijonov tolarjev. Ta dela so pa že bila del projekta
               tako imenovane načrtovane druge faze posodobitve Divača-Koper, o kateri bodo verjetno
               v nadaljevanju govorili kolegi iz agencije.</p>
               <p>Velik problem je obraba. Kot smo med vožnjo videli, so tirnice zelo, zelo
               obrabljene. Mi to večkrat letno merimo in obraba dejansko zelo hitro presega
               prekomerno. Seveda, razlogi so znani, predvsem tovor in pa izredno neugodna
               konfiguracija lokov in vzponov. Tako da na sliki vidite, kakšne tirnice pravzaprav
               lahko nastanejo v zelo kratkem obdobju. Lani smo se odločili za zamenjavo cca 10
               kilometrov tirnic, nekaj tega je treba še zamenjati letos. Na spodnji desni sliki pa
               vidite sam proces varjenja zamenjanih tirnic na progi. To opozarjam zaradi tega, ker
               je zelo težko dobiti zaradi obremenjenosti proge daljše časovne zapore, vsi ti posegi
               pa trajajo sorazmerno dolgo, tako da dalj kot 6-urnih zapor si praktično enkrat ne
               teden na tej progi ne moremo privoščiti. Je pa v tem času treba večstometrsko tirnico
               zamenjati, pa jo na obeh koncih tudi uvariti v sam tir.</p>
               <p>Torej, kot rečeno, menjamo še tirnice in pa prage, predvidevamo pa letos narediti
               nadaljevanje protipožarne zaščite kot eno glavnih področij, na katerih bomo v
               nadaljevanju morali še precej delati. In pa nameravamo narediti sanacijo ogroženega
               mesta z betonsko ojačitvijo in sanacijo brežine z brizganim betonom na flišnem terenu
               v kilometru 9, kar vidite na spodnji sliki desno.</p>
               <p>Če bi podal neke zaključke o obstoječi progi, bi lahko strnil vse skupaj v tole.
               Skratka, gre za progo, ki je zdaj stara 40 let, ki je bila grajena kot industrijski
               tir s pomanjkljivo geometrijo za današnje čase, z vozno mrežo, ki je bila
               dimenzionirana takrat za 900-tonske vlake, kar pomeni izredno velike težave pri
               vzdrževanju, kot smo že rekli, specifično in oteženo, enotirna proga, težave zaradi
               pridobivanja zapor. Specifika so tudi ti tako imenovani požarni pasovi in pa
               dostopnost do vseh lokacij. Imamo izredno pogoste cikluse vzdrževanja, predvsem tu
               specialno brušenje oziroma reprofilacija <stage type="mag"/>
               (nadaljevanje) tirnic in pa ../nerazumljivo./. uravnavanje geometrije tira težko
               oziroma dobimo izredno kratke časovne intervale, kratke zapore tira. Iz teh razlogov
               smo razvili nek sistem integriranega vzdrževanja, kar pomeni, da v neki daljši
               časovni zapori so vse vzdrževalne skupine, ki lahko karkoli v tem danem trenutku
               postorijo na progi na tej zapori. Cena vzdrževanja, kar je mogoče zanimivo, mi smo
               delali analize in pokažejo namreč to, da je vzdrževanje spodnjega in zgornjega
               ustroja te proge zaradi teh dejstev, ki smo jih navajali tudi do devetkrat dražje od
               primerljivega ravninskega odseka, primerjali pa smo to progo z ravninsko progo na
               relaciji Pragersko-Maribor. Potem še mogoče nekaj o oceni preostale življenjske dobe
               te proge. Strokovna neka ocena je, da, govorim zdaj o samo medpostajnih odsekih, to
               se pravi o tako imenovani odprti progi, da so ti odseki vsi nujno potrebni generalnih
               remontov najmanj v naslednjih petih letih, kot je bilo to videti danes, so ta 40.
               lega povzročila izredno iztrošeno popolnoma vseh elementov, ki morajo bit obnovljeni
               v nekem generalnem remontu, govorim o remontu zgornjega ustroja, spodnjega ustroja in
               pa tudi vozne mreže. In mogoče na koncu kot neka ocena težavnosti. Po naši oceni je
               ta proga na slovenskem železniškem omrežju glede na dejansko največji bruto letni
               prevoz in konfiguracija terena je najtežja proga za vzdrževanje. Hvala lepa.</p>
            </sp>
            <sp xml:id="SDT4-OZP-Nujna-019-2007-07-03.sp7">

               <speaker>PREDSEDNIK JOSIP BAJC:</speaker>

               <p>Hvala lepa, predstavniku Slovenskih železnic v tem delu. Smo slišali problematiko in
               tudi na samem terenu, ko smo se vozili tudi mogoče nazorno videli. Morda malo bolj
               optimizma ali kaj se načrtuje, pa predstavnik agencije za železniški promet, da bi se
               ne jezik mi zmotil.</p>
            </sp>
            <sp xml:id="SDT4-OZP-Nujna-019-2007-07-03.sp8">

               <speaker>RAJKO SATLER:</speaker>

               <p>Hvala za besedo, gospod predsednik. Rajko Satler, Agencija za železniški promet. Ne
               bom ponavljal kar so predhodniki govorili zaradi časovne stiske, pa vendarle, ko
               govorimo o drugem tiru oziroma novi dvotirni progi med Koprom in Divačo, gospod
               minister je povedal, da je rok za izgradnjo nove proge leto 2015 je predhodno
               potrebno storiti določene ukrepe s cilje, da bi se v luki Koper in Slovenskim
               železnicam in tudi drugim porabnikom eventualnim zagotovili ustrezni pogoji, se pravi
               na obstoječi progi je treba storiti določene ukrepe s katerimi se bo zagotovila
               maksimalna propustnost do izgradnje nove proge. Torej, mi smo v preteklosti
               načrtovali dva projekta posodobitve obstoječe proge, in sicer projekt posodobitve
               signalno varnostnih naprav na obstoječi progi, to je projekt, ki je že v teku in
               zaradi katerega je bila konec leta podpisana pogodba z izvajalcem, pogodba pa
               predvideva vgradnjo novih signalno varnostnih naprav na vseh postajah, potem
               daljinsko vodenje na celotnem odseku iz Postojne, torej sam projekt, vrednost
               celotnega projekta je 43 milijonov evrov, pri tem je treba omeniti tudi da smo za ta
               projekt pridobili evropska sredstva v višini 8,5 milijonov, rok za dokončanje del po
               tem projektu pa je začetek leta 2010. Naslednji projekt, ki se bo odvija je projekt
               posodobitve oziroma<stage type="mag"/>
               </p>
               <p>(nadaljevanj) rekonstrukcije železniških postaj Divača potem Kozina in Koper ter
               prilagoditev voznega omrežja in ureditev izven nivojskih križanj z železnico, tu pa
               bodo tudi izvedeni ukrepi za dograditev oziroma povečanje moči elektro napajalnih
               postaj Divača in Rižana in izgradnjo nove napajalne postaje Koper-Dekani in
               postavitev mobilne elektro napajalne postaje v Kozini. Torej, ocenjena vrednost
               celotnega projekta je 90 milijonov evrov, trenutno stanje na tem projektu, za projekt
               je izdelana v celoti projektna in investicijska dokumentacija, praktično so
               odkupljena večina zemljišč in v zaključni fazi je izdelava razpisne dokumentacije.
               Torej, na samih slajdih pa podrobneje vidimo posege na železniških postajah Divača,
               Hrpelje-Kozina in pa Koper. Pri tem je treba omeniti, da celotna investicija že v
               višini 80% predstavlja stanje, ki bo po izgradnji nove dvotirne proge, se pravi tirne
               kapacitete v Kopru in tirne kapacitete v Divači bodo že prilagojene stanju na
               izgradnji nove dvotirne proge. Če se dotaknem stanja oziroma predstavitve projekta
               dvotirne proge, jaz bi predlagal, da v zelo kratkih besedah vodja projekta gospa
               Lidija Jurše predstavi projekt.</p>
            </sp>
            <sp xml:id="SDT4-OZP-Nujna-019-2007-07-03.sp9">

               <speaker>LIDIJA JURŠE:</speaker>

               <p>Dober dan vsem prisotnim. Na slajdu vidimo potek nove proge, ki bi bila zgrajena iz
               Divače v Koper, za to progo je narejen državni lokacijski načrt. V kratkih besedah
               bom opisala potek te proge. Če začnemo v Divači, krajši del poteka proga na površju,
               potem preide v tunel, na kar se ponovno za viadukt povzpne spet na plano, nato
               pridemo v drugi daljši tunel, kjer se na plano povzpnemo v Črnem Kalu, kjer prečkamo
               ponovno oziroma potekamo pot viaduktom Črni Kal, nato je več viaduktov in nekaj
               tunelov preidemo v najbližje prečkamo dolino vinjanskega potoka in se približamo meji
               z Italijo, nato se v zadnjem tunelu ponovno spustimo v primorsko nižino, kjer
               se.../nerazumljivo./.. priključimo na obstoječo postajo Koper. Če pogledamo kako
               poteka vzdolžni profil te proge vidimo, da nekje nad 400 nadmorske višine začnemo in
               se moramo priti v Koper na 0 nadmorske višine. Nova proga bi v dolžini 27 kilometrov
               potekal z nagibom 17%, kjer bi lahko vlaki vozili s hitrostjo 160 kilometrov, smo že
               pogledali, imeli bi 8 tunelov in 2 viadukta. Če pogledamo nekaj simulacij tako bi
               potekal viadukt pod Črnim Kalom, kjer bi se križali pod določenim kotom, tukaj imamo
               tudi pogled na dvotirno progo v drugih dveh viaduktih, vidimo kako bi zgledalo proti
               Italiji, kjer so nas že kritizirali oziroma da bi to bilo preveliko vidimo, da to je
               takšno kot je.<stage type="mag"/> (Nadaljevanje) Približno je v
               prostor omejeno tako, da se čim bolj približa naravnim vrednotam tako, da jih
               poskušamo čim manj okrniti. Tukaj pa vidimo že možne predstavitve dveh variant, ki
               smo jih preverili, kako bi se priključevali iz Trsta. V glavnem si Slovenija želi
               priključiti vse na lokacijski načrt, se pravi na predvideno progo. Izdelani sta dve
               možni varianti, ki so jih Italijani že tudi pregledali, okoli njih potekajo
               pogajanja, tako da se strinjajo z možnostjo izvedbe ene od teh variant, ki je za naj
               najugodnejša. Se pravi, to je varianta A (temno modra), z manjšimi modifikacijami jo
               bomo poskušali v skupnem projektu Interekt, ki je v teku, preveriti in ugotoviti,
               kako vpliva na prostor. Potem je predvidena še varianta B, ki je nekoliko manj ugodna
               za Slovenijo in je tudi dražja. Okoli teh dveh variant poteka projekt Interekt, tako
               da bomo to maja 2008 dobili skupne rezultate obeh dežel, Slovenije in Italije in se
               potem odločili po kateri trasi bomo šli.</p>
            </sp>
            <sp xml:id="SDT4-OZP-Nujna-019-2007-07-03.sp10">

               <speaker>PREDSEDNIK JOSIP BAJC:</speaker>

               <p>Hvala lepa. V nadaljevanju bi prosil predsednika uprave, gospoda Časarja, Luke Koper
               mogoče za besedico dve, pa bi verjetno tudi še kakšen od sodelavcev bo spregovoril
               kakšno besedo.</p>
            </sp>
            <sp xml:id="SDT4-OZP-Nujna-019-2007-07-03.sp11">

               <speaker>GOSPOD ČASAR:</speaker>

               <p>Gospod predsednik Bajc, hvala lepa za besedo. Še enkrat spoštovani parlamentarci,
               spoštovana izvršna oblast, ki ste tukaj! V veliko čast nam je, da ste med nami, da
               vam lahko v nekaj besedah, poskušali bomo biti kratki in jedrnati, predstavimo našo
               dejavnost, naš razvoj, pa kakšen problem. Ne bomo govorili dosti o problemih. Nekaj
               besed bom spregovoril na začetku, v nadaljevanju bo kolega Fabjan, vam bo posredoval
               kratko prezentacijo. Pa vendar bi poudaril, velja to, da se že celo sejo vleče rdeča
               nit, ki je dejansko resnična, nujna in tudi v bodočnosti povezava Luke Koper z
               železnico. Mislim to je tako pomembno, sami to veste, vi ste naš matični odbor,
               matično ministrstvo, naše, je danes tukaj. Jaz sem že prej gospodu poslancu Vebru, v
               avtobusu sva se nekoliko pogovarjala, povedal, da imamo nadpovprečen ... ali uvoz v
               Evropi preko železnice skozi Luko Koper. Boste videli, to je 65%, ne glede na
               dejstvo, da je samo enotirna proga iz Kopra do Sežane, da je to bil predviden kot
               industrijski tir nekoč. In kaj je iz tega nastalo danes, torej tudi skromnih reči se
               da narediti dosti. Moram reči, da smo v zadnjem letu skupaj s kolegi, prijatelji,
               partnerji Slovenskih železnic naredili ogromno, smo povečali in izkoristili nekatere
               kapacitete. Dejstvo je, da gre za nekatere kadrovske spremembe in pa tudi za
               izkoriščanje lastnih znanj, ki jih imamo zaposleni v Luki in ki jih imate kolegi v
               Slovenskih železnicah. Dejstvo je, da je to sodelovanje zadnje čase odlično. Dejstvo
               je, da so bili ti posnetki sedaj tudi odlični in ugotavljam, ko bo to izvršeno, jaz
               sem prepričan, da bo, da ne bomo rabili samo pomola številka 3, bomo rabili tudi
               pomol številka 4. Dejstvo je, da se luške kapacitete polnijo. Praktično izkoriščene
               in z modernizacijo obstoječe proge pridobimo 30% dodatnih kapacitet propustnosti.
               Moram reči, da je promet, ki se odvija skozi Luko Koper in potom železnic, 80%
               mednarodni promet. Meni <stage type="mag"/> (Nadaljevanje) so
               kolegi, prejšnji direktorji, mi praznujemo 50. letnico, letos povedali, da je bila že
               ob samem nastanku, samem začetku leta 1957, Luka Koper ustanovljena kot mednarodna
               luka. Danes to Luka Koper dobesedno. Je evropska mednarodna luka, srednje velika,
               svetovna luka, ki je na nadpovprečno kvalitetna po svojih storitvah. Sedaj pa, v
               nadaljevanju bomo odgovarjali z veseljem na vaša vprašanja in bi prosil kolega Alojza
               Fabjana, vodjo trženja in marketinga, da v kratkih besedah poda prezentacijo.</p>
            </sp>
            <sp xml:id="SDT4-OZP-Nujna-019-2007-07-03.sp12">

               <speaker>PREDSEDNIK JOSIP BAJC:</speaker>

               <p>Hvala gospod predsednik. Gospod Fabjan, beseda je vaša.</p>
            </sp>
            <sp xml:id="SDT4-OZP-Nujna-019-2007-07-03.sp13">

               <speaker>ALOJZ FABJAN:</speaker>

               <p>Upam, da se slišimo. Pozdravljeni v Kopru. Jaz bom poskušal v kratkem predstaviti
               Luko Koper, delovanje firme in njeno strategijo bodočega razvoja. Torej kot vemo,
               Slovenija leži geografsko in prometno na zelo pomembnem križišču petega in desetega
               panevropskega koridorja kakor tudi Luka Koper. S tem pa ima Slovenija eno prednost
               med državami, zalednimi državami Kopra. To pa je, da ima morje in svojo Luko Koper
               preko katere se vršijo transporti blaga v centralno in vzhodno Evropo. Luka Koper
               letos praznuje 50 let, tako kot je prej že omenil predsednik Luke. Prehodili smo,
               moram reči, težko pot in razvoj, razvijali terminale, veliko denarja se je
               investiralo v infrastrukturo, saj se je celotno območje Luke Koper pridobilo s
               poglabljanjem morja in pridobivanjem novih zemljišč. Tako, da je območje Luke Koper
               praktično nasuto in pridobljeno na novih površinah. To je današnja situacija Luke
               Koper. Če pogledamo, se je Luka Koper ustanovila leta 1957, leta 1958 je pristala
               prva ladja v Luko Koper, to je bila ladja Gorica in od takrat naprej praktično letno
               pristane v Luki Koper cca. 2200 ladij. Družba je organizirana v delniško družbo.
               Njene delnice so registrirane na ljubljanski borzi vrednostnih papirjev in sicer v
               prvi borzni kotaciji. Osnovni kapital družbe je 14 milijard tolarjev oziroma mislim,
               da je cca. 58 milijonov evrov. Ima število delnic, 14 milijonov delnic, od tega 51%
               navadnih in 49 prednostnih delnic. Luka letno pretovori cca. 14 milijonov ton in s
               tem ustvari 101 milijon evrov prihodka in od tega 20 milijonov čistega dobička.
               Lastniška infrastruktura mislim, da je znana. Praktično država je 51% lastnik v luki
               in veliko ostalih so banke, odškodninski skladi in ostali skladi. Moramo pa omeniti
               tudi Občino Koper s 3%. Luka Koper je večnamensko pristaniške, saj v Luki Koper
               pretovarjamo različne vrste blaga. Tudi organizirani smo glede na vrsto v profitne
               centre, glede na vrsto blaga katerega pretovarjamo. Torej pretovarjamo generalne
               tovore, kontejnerje, hitro pokvarljivo blago, avtomobile, živino, tekoče tovore in
               razni sibke in razsute tovore. Pred kratkim strategija Luke Koper ni samo razvijati
               terminale in infrastrukturo v Luki Koper, ampak se širiti v zaledje in razvijati tudi
               kopenske terminale, tako v Sloveniji kakor v zalednih državah. Ena izmed pridobitev
               pred tremi meseci je tudi nakup Adria Terminala v Sežani, ki je cca. 20, 30
               kilometrov oddaljen od Kopra. S tem bomo nudili določenim komitentom alternativne
               možnosti za skladiščenje vlaga, torej bomo prenesli določene tovore iz Luke Koper v
               zaledje Kopra. In pa seveda, kar je pomembno, je, da je terminal Sežana, se razmišlja
               nakup določenega zemljišča v izmeri 90 hektarjev na katerem bi se praktično zgradil
               nek distribucijski center, pomemben distribucijski center v Sloveniji, ne samo v
               Sloveniji, ampak lahko rečem v centralni vzhodni Evropi. <stage type="mag"/> (nadaljevanje) Naša tržišča, kot sem že prej omenil, pretovarjamo
               cirka 14 milijonov ton. Lahko rečemo,da ena tretjina tovora je namenjena za slovensko
               gospodarstvo v uvozu in izvozu, dve tretjini blaga so pa v zaledne države ali tako
               imenovano tranzitno blago. Tukaj vidimo, da je največji partner Luke Koper avstrijsko
               tržišče. Vedno bolj pomembna postaja Madžarska, Slovaška in Češka, kakor tudi v
               bodoče razmišljamo o bavarskem tržišču. Italija je tukaj zelo pomembna, ker predvsem
               pretovarjamo premog za italijanske termo centrale. V bodoče se razmišlja tudi o
               drugih trgih. Lahko rečemo Romunija in Bolgarija z vstopom v EU Romunije in Bolgarije
               sta postala tudi ta dva tržišča zelo pomembna za Luko Koper. V bodoče pa se razmišlja
               tudi o Ukrajini.</p>
               <p>Kakšne razvojne možnosti, kakšne razvojne priložnosti se nam nudijo? Predvsem Luka
               Koper postaja vedno bolj prepoznavna v centralni in vzhodni Evropi, ne samo v tem
               delu Evrope, ampak tudi v nadaljnjem vzhodu, saj preko Luke Koper vedno več tovora
               prihaja iz daljnega vzhoda za oskrbo tovarn v srednji in vzhodni Evropi. Luka Koper
               pridobiva na imenu tako imenovane južne transportne poti. Tukaj lahko ugotovimo, da
               razvojne priložnosti se nam kažejo tudi v tem, da je vedno več blaga se
               kontejnarizira, tudi strategija Luke Koper v bodoče v razvoju je predvsem v smeri
               kontejnerjev, avtomobilov in pretovorov sadja in zelenjave. Na tržišču tudi
               ugotavljamo, da je vedno večja rast mednarodne blagovne menjave, razvoj blagovno
               distribucijskih aktivnosti v neposrednem zaledju. To smo videli v primeru Sežane in
               drugih terminalov in pa transportne in logistične storitve po odmeri odjemalcev, to
               rečemo "just in time" ali pa "one stop shop". Kaj bi bilo pomembno? Torej razvoj v
               prepoznavnega izvajalca logističnih storitev? Predvsem tukaj razvoj v učinkovit
               pristaniški sistem in distribucijsko središče. Luka Koper bi tako postala
               distribucijsko središče predvsem za države iz daljnega vzhoda. Torej, pomeni, da bi
               se njihovo blago skladiščilo v Kopru oziroma v zaledju v kopenskih terminalih, kjer
               bi se pač nudilo določeno dodano vrednost na blagu in nato distribuiralo po centralni
               in vzhodni Evropi. Uspešnost poslovanja in rast vrednosti premoženja, izboljševanje
               strukture storitev in rast deleža kontejnerjev, avtomobilov in generalnih tovorov.
               Tukaj je potrebno poudariti predvsem sadje in zelenjavo in izkoriščanje in izgradnja
               zmogljivosti ob upoštevanju poslovne upravičenosti in načel trajnostnega razvoja.</p>
               <p>Načrti za leto 2007 so predvsem v povečanju pretovora kontejnerjev, avtomobilov in
               lahko pokvarljivih tovorov, investiranje v razvoj kadrovskih potencialov, ker brez
               kadrov praktično vidimo, da ni možen nadaljnji razvoj, kakor tudi vlaganje v
               posodobitev in povečanje pristaniških zmogljivosti. Planiramo v letošnjem letu
               investirati cirka 82 milijonov evrov v posodobitev in nabavo določene tehnološke
               opreme. In seveda z donosnejšimi storitvami in z učinkovitim obvladovanjem stroškov
               ohranjati in izboljševati dobičkonosnost podjetja.</p>
               <p>Razvoj do leta 2015, zadali smo si zelo velike cilje, in sicer skupni pretovor naj
               bi znašal 18 milijonov ton, od tega 700.000 kontejnerjev in 650.000 avtomobilov,
               seveda nastop in oblikovanje izgradnje neke mreže kopenskih terminalov doma in v
               tujini in pa seveda, kar je zelo pomembno, če hočemo vse te cilje doseči, je predvsem
               investiranje v dodatne zmogljivosti pristanišča in dograjevanje obstoječih
               terminalskih zmogljivosti. Tukaj imamo prikaz naših investicij v bodoče, kar je zelo
               pomembno. Tukaj se vidi podaljšanje prvega pomola in povečanje kapacitet
               kontejnerskega terminala na 600.000 kontejnerjev kapacitete. <stage type="mag"/> (nadaljevanje) Izgradnja tretjega pomola in seveda preselitev
               kontejnerskega terminala iz prvega pomola na tretji pomol in kapaciteta terminala naj
               bi bila en milijon kontejnerjev, seveda z zaledjem, kjer naj bi se zgradil tudi
               distribucijski center za države daljnega vzhoda. Kar je pomembno tudi, živimo
               praktično v dobrem odnosu z Mesto občino Koper. To tudi skupno gradimo nov potniški
               terminal, to je v starem delu Luke Koper, kjer je pristala tudi prva ladja leta 58.
               Ta del smo tudi predali že Mestni občini Koper. Kar je pomembno tudi omeniti tukaj
               izgradnja garažne hiše za 12.000 avtomobilov in naslednje leto v začetku poslovnega
               leta bi dali v funkcijo tudi nov glavni vhod, ki je lociran bolj na vzhodno severnem
               delu Luke Koper.</p>
               <p>Tukaj vidimo malo projekcija pretovora do leta 2015. Zelo pomembno je tukaj
               poudariti, da s Slovenskimi železnicami zelo dobro sodelujemo, saj smo tudi zelo
               pomemben partner Slovenskih železnic, kakor tudi so oni pomemben partner Luke Koper,
               saj je cirka 65% blaga v pristanišče in iz pristanišča je odpremljeno in prevoženo z
               železnico. To je tudi pomembno, da s tem Slovenske železnice ustvarijo cirka 40%
               prihodkov z prevozi v Luko in iz Luke. Tendenca z povečevanjem primeta je tudi
               tendenca povečanje prisotnosti Slovenskih železnic oziroma povečanje obsega dela
               transporta z železnicami.</p>
               <p>Tukaj vidimo koliko vagonov letno je pretovorjenih v Luki Koper. Vidimo, da to
               raste. V letošnjem letu smo v prvi polovici leta že pretovorili 100.000 vagonov, kar
               pomeni, da bomo do konca leta nekje prišli na nivo 200.000 vagonov. Kar pomeni, da je
               železnica vedno bolj prisotna. Iz tega sledi, da druga proga je nujno potrebna. Saj
               vidimo, kar smo že prej slišali, je propustnost proge 66, sedaj se že vozi 80. Če
               bomo tako šli naprej s takšnim trendom rasti prometa, ki ga vidimo v Luki Koper, bo
               potrebno res hitreje zagotoviti večjo propustnost železniške proge. Z modernizacijo
               ugotavljamo,da se bo 30% povečala propustnost, vendar je to verjetno za krajše
               časovno obdobje dovolj, vendar dolgoročno bo potrebno pristopiti k izgradnji drugega
               tira.</p>
               <p>Jaz bi imel toliko. Hvala za pozornost.</p>
            </sp>
            <sp xml:id="SDT4-OZP-Nujna-019-2007-07-03.sp14">

               <speaker>PREDSEDNIK JOSIP BAJC:</speaker>

               <p>Hvala lepa, predstavnici in predstavniku Slovenskih železnic. Hvala obema
               predstavnikoma Luke Koper. Mogoče samo besedico, dve preden dam v razpravo oziroma
               obravnavo to točko dnevnega reda, pa uporabim prispodobo, ki jo je uporabil
               predsednik uprave, gospod Časar, ko je rekel: Zakonodajna in izvršna oblast. Izvršna
               oblast je zadnje pol leta pripravila zakonodajo s področja železnic. Sprejeli smo
               zakon o Slovenskih železnicah. Sprejeli smo zakon o garancijah za najetje kreditov za
               posodobitev in izgradnjo Slovenskih železnic oziroma petega koridorja. In pred nekaj
               dnevi smo sprejeli tudi Zakon o varnosti v železniškemu prometu. Se pravi, da izvršna
               in zakonodajna oblast je, kar se tiče zakonodaje, pa tudi garancij za najetje
               kreditov storila vse v najkrajšem možnem času, če lahko uporabim ta izraz, in dala
               možnosti, da zaživi to, kar ste nam predstavili tako predstavniki železnic, kot tudi
               predstavniki Luke, se pravi neko vizijo oziroma kaj pričakujete, da se bo dogajalo na
               področju železniškega prometa in v povezavi z Luko Koper oziroma pretovorom in
               povečavami in vsemu temu kar sledi. Sedaj bom pa rekel na izvršni oblasti, predvsem
               pa na vas realizatorjih oziroma tistih, ki boste implementirali to zakonodajo v
               življenje, se pravi v izboljšanje, v izgradnjo,<stage type="mag"/> (nadaljevanje) pa je, da bo tako, kot je bilo tako s strani ministra, mislim
               pa, da tudi z moje strani rečeno, da v priv fazi so zagotovljena sredstva in mislim,
               da nekatera dela so se že začela na posodobitvi proge, ki naj bi bila končana do
               konca leta 2009, pa tudi če bo 2010 ne bo prepozno. In kar bo, tako kot je prej rekel
               predstavniku Luke Koper, omogočilo nekoliko povečanje tega pretovora oziroma tega
               prevoza. Verjetno pa pričakovanja in vizija tako Luke Koper, kot tudi Slovenskih
               železnic je pa prav gotovo izgradnja drugega tira oziroma druge železnice, ki bo
               omogočala doseganje teh ciljev, ki so se jih predstavili, predvsem v Luki Koper.
               Toliko bi jaz za ta uvod in tudi s strani predstavnikov Slovenskih železnic, kot tudi
               same Luke Koper. Besedo dajem kolegom poslancem, če imajo oni kakšen komentar,
               vprašanje ali pa kakšno sugestijo po današnji točki dnevnega reda v temu delu.
               Predlagam, da smo po možnosti krajši. Ne glede na to, da smo prej ugotavljali, da smo
               z vlakom nekoliko zamudili, da bi poskušali to delno nadoknaditi, ampak s tem ne
               jemljem nikomur besedo oziroma pravico razpravljati.</p>
               <p>Kolega Janc.</p>
            </sp>
            <sp xml:id="SDT4-OZP-Nujna-019-2007-07-03.sp15">

               <speaker>KRISTIJAN JANC:</speaker>

               <p>Hvala lepa za besedo. Lep pozdrav tudi v mojem imenu vsem navzočim tu v Kopru.
               Najprej pa čestitke Luki ob abrahamu željami in dobrimi čestitkami za drugi
               .../Nerazumljivo./ tega dela.</p>
               <p>V Vladi in v Državnem zboru je bilo v zadnjem času veliko narejeno
               .../Nerazumljivo./ Slovenskih železnic. Ti pomembni zakoni so dali resno oporo in
               podporo temu sistemu, za katerega vemo, da je bilo mnogo let podhranjen. Tudi
               današnja pot od Divače pa do Kopra, če smo malo pogledali naokoli, vidimo stavbe, ki
               se jih ni nihče dotaknil 30 let. Stavbe so slabe, nevzdrževane in tako naprej. In
               pohvala gre tej vladi, temu ministrstvu, pa tudi tistemu delu Državnega zbora, ko smo
               dvignili roke, čeprav je bilo v tem času veliko burje, pa ne koprske, v Državnem
               zboru ko smo sprejemali to zakonodajo, te velike številke. Jaz verjamem, da je v tem
               delo, bolj ali manj, bom rekel, Državnega zbora zaključeno in da predajamo štafetno
               palico tistim, ki bodo morali to zgodbo izpeljati. Jaz verjamem, da uspešno,
               verjamem, da čim prej v interesu Slovenije, v interesu tudi Luke, kjer smo danes
               gostje. To zgodbo poznano in spremljamo in zavedoč se kaj to pomeni za prihodnji
               razvoj tega prostora in celote. Veselim se dobrega sodelovanja, ki je očitno, med
               Slovenskimi železnicami in Luko Koper. Kajti, to sta izjemno pomembna za slovensko
               gospodarstvo in to partnerstvo, kjer je drug od drugega odvisno je še kako pomemben
               za bodoči razvoj tega dela Slovenije. Seveda pa verjamem tudi to, da bodo Slovenske
               železnice na čelu z novim vodstvom in z 9.000 železničarji izkoristili to veliko
               podporo, ki so jo dobili od Vlade in Državnega zbora, da ta neizkoriščen potencial,
               ki ga ima še na področju tovornega kot potniškega prometa, znali to izkoristiti v
               prihodnjem razvoju, da bo tudi poslovnost Slovenskih železnic boljša kot je danes. To
               pa je zagotovo odvisno predvsem ne od Državnega zbora več, ne od Vlade, predvsem od
               sami železničarjev na čelu z vodstvom. Upam in verjamem, da bo ta uspeh prišel in da
               bodo Slovenske železnice prišle čim prej na tisti pravi tako imenovan evropski tir.
               Jaz upam, da v tem današnjem obisku, ki ga sam pozdravljam, da ta zgodba, pobuda in
               odločitev, da na koncu tudi poslanci, ministrstvo in ostali gremo na teren in vidimo
               tudi z lastnimi očmi kaj se dogaja na poti od Divače do Kopra se je dalo marsikaj
               videti kaj to je. In ne nazadnje tudi Luke Koper, morda smo danes celo prvič
               spoznavali kako pomemben je gospodarski subjekt je to za Slovenijo in za Slovenske
               železnice. Čestitke še enkrat gostiteljem, pobudnikom, kolega Prijatelj, ki je po
               duši še zmeraj močan železničar, tudi zato pravi, da se bo vrnil nazaj, ko bo končal
               politiko. Upam, dabo ta zgodba današnjega srečanja dala vsem poslankam in poslancem
               še kakšno pozitivno smer. Hvala.</p>
            </sp>
            <sp xml:id="SDT4-OZP-Nujna-019-2007-07-03.sp16">

               <speaker>PREDSEDNIK JOSIP BAJC:</speaker>

               <p>Hvala kolegu Jancu. Kolega Marinič je prosil za besedo.</p>
            </sp>
            <sp xml:id="SDT4-OZP-Nujna-019-2007-07-03.sp17">

               <speaker>BRANKO MARINIČ:</speaker>

               <p>Hvala lepa za besedo. Lep pozdrav vsem skupaj, še posebej gostiteljem. Danes so kar
               Slovenske železnice, Luka Koper in seveda se zavedam tega trenutnega položaja in naše
               terenske seje Odbora Državnega zbora za promet, ki smo jo načrtovali <stage type="mag"/> (nadaljevanje) na drugem koncu Slovenije. Sam
               prihajam iz čisto vzhodnega dela, pa vendarle ocenjujem današnjo terensko sejo odbora
               kot zaključek dela Državnega zbora v paketu železniške zakonodaje. Najprej je bil
               poroštveni zakon za vlaganje v javno železniško infrastrukturo. Drugi je bil zakon o
               železniškem prometu in na zadnji junijski seji, tudi po hitrem postopku, sprejet
               zakon o varnosti v železniškem prometu.</p>
               <p>Spoštovani železničarji imate kompletno zakonodajo, kjer vam daje možnost, da s
               svojo poslovno politiko pridobite še tisti del denarja, ki je na trgu. Tako izvršilna
               kot zakonodajna veja oblasti bosta pa seveda zahtevala vedno znova odgovore kako
               sistemi, za katere skrbi tudi država, funkcionirajo. In morda ob današnjem pogledu na
               poti od Ljubljane do Kopra, saj ni morda veliko v skupnem znesku, če bi morda v
               tistih okvirčkih na vlakih poskrbeli za kakšen reklamni pano, ki bi ga nekdo
               marketinško pač skušal zakupiti, namesto tistih praznih prostorov bi lahko bil kakšen
               dober plakat, ki se da dobro tržiti. Morda tudi na katerih izmed železniških postaj,
               ki smo jih gledali skozi okno. Vemo, da so mnogi ti objekti že pod okriljem Zavoda za
               spomeniško varstvo, pa vendar. Skratka, hočem povedati to, da ste sedaj praktično vi
               na vrsti. In pričakovati je, da bi morda, so majhne poteze, ki pa lahko v
               marketinškem smislu tudi veliko prinesejo v smislu promocije Slovenskih železnic,
               bodisi prevoz tovora in pa seveda prevoz potnikov, ki bo v vsakem primeru morala
               naraščati iz leta v leto, kajti vemo, da ceste terjajo vedno znova in znova prevelik
               krvni davek.</p>
               <p>Tukaj je treba izpostaviti prizadevanja Ministrstva za promet, ministra s svojo
               ekipo, ki je, velikokrat smo bili deležni kritik v Državnem zboru, da je minister za
               ceste in ne za železnico, kar sem vedno, in to tudi danes javno zavračam, da je ob
               prvem nastopu mandat 2004 v decembru bil pri otvoritvi pragerske obvoznice in je
               naravnost zrl ob predaji obvozne ceste ja pač naravnost zrl v železniško progo med
               Mariborom in Pragerskim, in že takrat je dal tudi jasno vedeti, da bo poskrbel tudi
               za izboljšanje stanja na tirih Slovenskih železnic.</p>
               <p>Kakorkoli že, Državni zbor je v tem kontekstu zaključil svoje veliko poslanstvo.
               Pričakujemo torej, da boste sedaj vi nam postregli z pozitivnimi rezultati, ki pa
               seveda ne morejo biti čez noč, ampak morda pred zaključkom našega mandata. Zagotovo
               vzpodbudne številke, ki dajejo upati, da smo se poslanke in poslanci odločali
               pravilno. Hvala vam gostitelji še enkrat. Upam, da nam boste še kaj pokazali in da
               bomo v prostem pogovoru še kakšno dejali. Hvala lepa.</p>
            </sp>
            <sp xml:id="SDT4-OZP-Nujna-019-2007-07-03.sp18">

               <speaker>PREDSEDNIK JOSIP BAJC:</speaker>

               <p>Hvala, kolega Marinič. Kolega Džuban.</p>
            </sp>
            <sp xml:id="SDT4-OZP-Nujna-019-2007-07-03.sp19">

               <speaker>GEZA DŽUBAN:</speaker>

               <p>Hvala lepa, gospod predsednik. Lep pozdrav predstavniki Vlade in vsi ostali, katerih
               ne poznam! Jaz bi zadevo zelo kratko,<stage type="mag"/>(nadaljevanje) ampak nekoliko drugače postavil oziroma vidim jo drugače.</p>
               <p>Ko je kolega Prijatelj predlagal izredno sejo sodim na osnovi predlogov njegovih
               sklepov, da je v mislih imel nekaj drugega kot to, o čemer kolegi sedaj razpravljamo.
               V teh dveh sklepih je predlagal o rečeh, da se najdejo rešitve omenjene problematike,
               o katerih smo malo prej govorili. Res je, da poslovniško ti predlogi sklepov ne
               stojijo dobro in da jih je strokovna služba nekoliko korigirala, vendar je kljub
               vsemu ostalo zapisano nekaj drugega kot govorimo in sicer v tistem bistvenem delu
               predloga sklepa odbora piše: "Odbor Državnega zbora Republike Slovenije za promet
               pričakuje od Ministrstva za promet, da bo v dokumentih, ki so v pripravi zasledoval
               predlagane rešitve, ki bodo zagotavljale izgradnjo in posodobitev železniška omrežja
               Republike Slovenije, ki bo konkurenčna in tako dalje." Iz tega jaz razumem nekaj
               drugega. S tem, da se mi najprej postavlja vprašanje, ali je formulacija, da Odbor
               Državnega zbora pričakuje od ministrstva, ali je to prava oblika, da ni morda to
               Vlada Republike Slovenije, da ne bi minister ostal sam brez podpore Vlade, kjer se pa
               denar vrti oziroma zagotavlja in tukaj imamo ali ima že izkušnje, da ministrstvo samo
               ne more nič rešiti, če nima podpore Vlade in sicer, o tem, da se pričakujejo rešitve,
               da bo Vlada oziroma ministrstvo zasledovalo zgodbo, o kateri govorimo ne vemo sedaj,
               minister je dal veliko izjav za javnost in ne vemo, kaj je obljubil v teh izjavah, to
               je pa sedaj bistveno tega, kar kolega Prijatelj pričakuje od našega dogodka. Mi temu
               okolju rečemo, kaj vse smo v Državnem zboru lepo naredili v okviru zakonodaje ni
               dovolj pač pa so naslednji koraki, če jaz dobro sledim so težki približno milijardo
               evrov, Srečko, je tako približno, saj boš korigiral zadeve, jaz želim, da se korektno
               zadeve pripeljejo do konca oziroma v tej smeri tudi diskutira. Seveda je za
               naslednjih kar nekaj let, to je jasno, da se zgodba od danes na jutri ne more
               zgoditi, ne vem kaj, ampak v naslednjih letih, kjer je terminski plan verjetno
               korektno zastavljen se morajo pomembne zadeve zgoditi tudi s strani države oziroma
               Vlade Slovenije, kakršnakoli že bo, da se ta zgodba lahko odvija naprej, kako je
               zastavljeno v teh sklepih. Namreč, tisti, ki ne poznate dobro poslovnika, Odbor
               Državnega zbora ne more zahtevati, zato tudi so ti sklepi popravljeni pač pa lahko
               predlaga ali pa pričakuje, pomembno je pa sedaj, kaj lahko to okolje in odbor
               Državnega zbora pričakuje od Vlade države, da se bo ta vaša zgodba začela
               realizirati. Sklep bom sedaj jaz podprl. Hvala lepa.</p>
            </sp>
            <sp xml:id="SDT4-OZP-Nujna-019-2007-07-03.sp20">

               <speaker>PREDSEDNIK JOSIP BAJC:</speaker>

               <p>Hvala, kolega Džuban. Mogoče bi jaz samo besedilo dve o temu uvodnemu delu. Prej, ko
               sem poskušal ministra, mag. Božiča, sem zaznal, da neki terminski plan je
               predstavljen, je tudi sprejet, posodobitev Slovenskih železnic s tistim, kar gre
               zraven do leta 2010, drugi tir do leta 2015, da so z Zakonom o garanciji za najetje
               kreditov itd., da so se zagotovila sredstva za posodobitev Slovenskih železnic in
               pričetka izgradnje drugega tira do leta 2010 in mislim, da je predstavnica Agencije
               za železniški promet tudi povedala, da je izdelan državni lokacijski načrt in mislim,
               da je tudi minister, mislim pa, da tudi predstavnica agencije povedala, da so se
               nekatera dela iz naslova Posodobitve proge Koper-Divača pa že pričela. Strinjam se
               pa, kolega Džuban, tako kot ste sam ugotovil, da sklepe, ki jih je kolega Prijatelj
               kot predlagatelj za sklic mogoče nekoliko drugače opredeljujejo kot smo mi zapisali.
               Sploh se pa strinjam z vašo sugestijo, ko pravite, ko smo v tistem popravljenemu
               predlogu sklepa s strani strokovnih služb odbora, da je to Vlada <stage type="mag"/>(nadaljevanje) Republike Slovenije in podrejeno dejansko
               ministrstvo, če bo Vlada stala za, bom rekel, temi projekti bo dovolj prav gotovo
               lahko realizirani. Da ne bi jaz preveč. Kolega Veber.</p>
            </sp>
            <sp xml:id="SDT4-OZP-Nujna-019-2007-07-03.sp21">

               <speaker>JANKO VEBER:</speaker>

               <p>Hvala za besedo, predsednik. Lep pozdrav vsem tudi v mojem imenu. Zagotovo je izjemno
               biti prisoten na seji, ko smo gosti tako Luke Koper kot tudi Slovenskih železnic
               oboje izjemnega pomena za razvoj gospodarstva, razvoj te regije, razvoj Slovenije pa
               mislim, da se lahko ob tem, kar smo poslušali pač nekako vzamemo do znanja, da smo
               pomembni tudi za razvoj Evropske unije oziroma te širše regije, ki je bila nakazana
               tudi izven meja skorajda Evropske unije. Skratka, izjemno pomemben potencial, ki
               zagotovo zasluži posebno pozornost in prioriteto pri iskanju rešitev, da se ohrani in
               možnost razvoja obeh sistemov in seveda predvsem, da ujamemo vse te roke, ki so
               nujni, zato da res Slovenija izkoristi to svojo prednost, ki se mogoče še najbolj
               kaže ravno skozi poslovanje Luke Koper, mislim predvsem na prednosti med državami
               znotraj EU in to, da smo se uspeli vključiti pravočasno in hitro v ta sistem in da je
               peti in deseti koridor za nas velik izziv, to je pomembno izhodišče.</p>
               <p>Jaz bi si pri tem pravzaprav samo želel, da vsi tisti, ki so odgovorni za
               vzdrževanje tega tira Divača-Koper vzdržijo to svojo kondicijo tudi v naprej, kajti
               vendarle govorimo o tem, da gre za progo, ki je obremenjena, ampak je preobremenjena
               in je vzdrževanje izjemno zahtevna naloga, tako da v nekem obdobju, ko pravzaprav
               nimaš niti minute časa za to, da lahko v miru opraviš zahtevno delo je res potrebno
               vložiti veliko znanja in napora, da sistem sploh funkcionira.</p>
               <p>Posebej izpostavljam pač ta del ravno, zaradi tega, ker si ne znam predstavljati, da
               bi Luka Koper bila odrezana od železniškega omrežja in to se nikakor ne sme zgoditi,
               zato seveda tudi podpiram vsa prizadevanja, da se čim prej pripravi lokacijski načrt
               za izgradnjo drugega tira in s tem seveda resnično veliko večjo varnost, če lahko
               tako rečem za obratovanje obeh sistemov. Me pa kljub vsemu moram to izpostaviti,
               vendarle skrbi, naslednje dejstvo, da Slovenija pač svoje omrežje mora odpreti
               širšemu evropskemu trgu, tudi ostali tuji operaterji čakajo na to, da pravzaprav
               pridejo do Luke Koper čim prej. Želim si, da bi tudi slovenski operater res bil
               spodoben prevzeti to konkurenco, ki ne neminovna, hkrati pa seveda se s tem vendarle
               odpira vprašanje uporabnine železniških prog.</p>
               <p>Mi smo sicer zagotovili sredstva bodisi z zadolževanjem države in smo kot javne
               finance res oziroma z mehanizmi za koriščanje javnih financ tako kot je bilo povedano
               odločno podprli razvoj tako Luke Koper kot slovenskega železniškega omrežja, vendar
               pa ta detajl mislim, da glede uporabnin in konkurenčnosti slovenskega operaterja je
               nekaj, kar bi morali v nadaljevanju še bolj izčistiti in se res pripraviti na to, da
               bo to tudi v bodoče najpomembnejši nacionalni projekt in da bomo v največji možni
               meri sami obvladovali ta pomemben trg in to pomembno izhodišče za razvoj celotne EU.
               Tako da si pač želim, da bi nekaj podobnega v prihodnje slišali tudi s strani
               Slovenskih železnic, da bodo resnično konkurenčni v tistem trenutku, ko bomo zgradili
               to omrežje na način, da bo res lahko prevažalo ogromno količino tovorov in potnikov.
               Hvala.</p>
            </sp>
            <sp xml:id="SDT4-OZP-Nujna-019-2007-07-03.sp22">

               <speaker>PREDSEDNIK JOSIP BAJC:</speaker>

               <p>Hvala, kolega Veber. Prej kot bi dal besedo naprej kolegu Terčonu, Prijatelju in
               Černaču, ki so se v tem trenutku še prijavili in glede na to, da so nekatere dileme
               odprle že iz dosedanje razprave, kaj se že realizira iz naslova <stage type="mag"/>(Nadaljevanje) zakonov, ki smo jih že sprejeli, bi prosil
               direktorico Direktorata za železniški promet, gospo Funduka, da nam predstavi nekaj
               projektov, ki so že v teku v zvezi s posodobitvijo slovenskih železnic.</p>
            </sp>
            <sp xml:id="SDT4-OZP-Nujna-019-2007-07-03.sp23">

               <speaker>GOSPA FUNDUKA:</speaker>

               <p>Hvala lepa, gospod predsednik. Lep pozdrav tudi z moje strani! Dovolite še en
               popravek. V celotnem izvajanju, ki smo ga slišali, govorili smo o treh zakonih, ki so
               bili sprejeti, to je res, to si štejemo, bom rekla, samo ministrstvo, za velik uspeh.
               Medtem ko je najpomembnejši morda po drugi strani izvedbeni akt praktično končan in
               je tik pred proceduro, to je nacionalni program o razvoju železniške infrastrukture.</p>
               <p>Zdaj pa, kot ste lahko opazili, v samem rebalansu je odprtih 32 projektov. Gre za
               manjše in večje projekte na železniški mreži. Dovolite, da vam največje, pomembnejše,
               med katere štejemo ne samo po sami višini investicije, ampak tudi po tem, da je
               zagarantirano sofinanciranje iz evropskih skladov. Gre za projekte nadgradnje
               železniške proge Ljubljana-Zidani most, ki bo zaključena oziroma je v tem letu;
               modernizacija signalno-varnostnih naprav na progi, o kateri smo danes poslušali,
               Divača-Koper, in je bila že podpisana pogodba; posodobitev na progi Pragersko-Ormož,
               enako za SV, signalno-varnostne in telekomunikacijske naprave, začetek 2007,
               zaključek del 2009; posodobitev železniške proge Pragersko-Ormož, gre za drugi del,
               za gradbeni del, pogodba je bila podpisana, zaključek del v letu 2008; posodobitev
               obstoječe proge, o tem smo že govorili, najkasneje zaključek v letu 2010, začetek
               letos; daljinsko upravljanje sistema stabilnih naprav električne vleke, začetek
               letos, konec leta 2009; gradnja nove proge, priprava dokumentacije, Divača-Koper,
               jasno, letos oziroma že lansko leto so se začele dokumentacijske priprave, v drugem
               letu bo ta del zaključen; rekonstrukcija in elektrifikacija proge Pragersko-Hodoš,
               začetek v letu 2008 in končanje del v letu 2011; tako imenovani ERTMS vodenje, sam
               projekt, ki zajema celotno mrežo, predvidena vlaganja v letu 2007 v manjšem delu in
               nadaljevanje skladno s celotnim evropskim projektom, v katerega smo vključeni in
               preko katerega se bodo tudi razpisi izvajali; projekt Interreg, to je povezava Trsta
               z Divačo, to se pravi, sredstva so predvidena že v letu 2007 in zaključek same
               študije, izvedbene študije v drugem letu, predvidoma v maju 2008. In potem še ostali
               manjši projekti ali pa bom rekla domači projekti, vendar ne nepomembni: gornje ležeče
               Divača, levi tir, to je vse v letošnjem letu, Košana, gornje ležeče, začetek letos,
               zaključek del v drugem letu, Sava, Litija, Kresnice, Laze in tako naprej, Ponikva,
               jasno je ta spisek možno predstaviti. Hvala.</p>
            </sp>
            <sp xml:id="SDT4-OZP-Nujna-019-2007-07-03.sp24">

               <speaker>PREDSEDNIK JOSIP BAJC:</speaker>

               <p>Hvala lepa gospe direktorici. Naslednji je prosil za besedo kolega Terčon.</p>
            </sp>
            <sp xml:id="SDT4-OZP-Nujna-019-2007-07-03.sp25">

               <speaker>DAVORIN TERČON:</speaker>

               <p>Hvala lepa za besedo, predsednik. Pozdravljeni vsi skupaj! Na začetku bi rekel, da je
               sigurno kvalitetno in predvsem promptno urejanje potrebne infrastrukture eden od
               pogojev za hiter razvoj vsake družbe oziroma države. Če ocenjujem Slovenijo na tem
               področju, je vendar moja ocena, da na tem področju <stage type="mag"/>(Nadaljevanje) zaostaja za siceršnjim razvojem, za katerega vsi
               ugotavljamo, da je relativno zelo ugoden. Če dam primer, recimo, z avtocestnim
               programom, moramo ugotoviti, da so nas južni sosedi, ki jih imamo po vseh parametrih
               za manj razvite, prehiteli na vseh področjih. Imajo štiri avtocestne priključke na
               Slovenijo, mi nimamo niti enega do njih. Vsekakor bi kazalo narediti razmislek, kako
               naprej, da bi se to hitreje gradilo. Znano je, da če se nekdo odpravi v Kopenhagnu
               ali pa še više, na Švedskem, kjer imajo zdaj most, proti Istanbulu, da se ravno v
               Sloveniji ne bo vozil po avtocesti. In na koncu koncev, zakaj to govorim? Zato, ker
               vsi govorimo, dali smo potrebno pozornost avtocestnim programom, zanemarjali smo
               železnico. Ali smo res v avtocestah tako strašno uspešni? Ne vem, če smo. Zdaj smo
               dali milijarde evrov garancij, vračali jih bomo 30 let, Hrvati so dali, recimo, za
               tisto od Gruškovja dol za 27 let koncesijo. Kakšna je razlika? Nobena posebna.
               /Oglašanje v ozadju: "Velika."/ Govorilo se je veliko o vstopu privatnega kapitala v
               družbo Dars, pa vendar se ni nič zgodilo. Mislim, da so to problemi, ki so seveda
               daljši od enega mandata, minister, pa ne vzeti tega osebno. Ampak mislim, da bi
               vendarle morali narediti nek razmislek. Avtoceste, kakorkoli že vzamemo, bomo v
               kratkem zaključili, vsaj tisti osnovni del, s tem se strinjam. Ampak ko se sprašujem
               pa potem o železnicah, ko vidim ta velik projekt drugega tira, o katerem veliko
               govorimo, tu mi kolega Prijatelj pravi, ker sam nimam točnih podatkov, da naj bi bila
               ocenjena vrednost 380 milijonov evrov, se sprašujem, kaj se bo zgodilo, če se nam
               zgodi primer Koseškega tunela, kjer je bila pogodba, ne vem koliko, 8 milijard, zdaj
               so na 26, in tako naprej, glede na to, da 70% trase poteka v tunelu. Tako da mislim,
               da bi kazalo narediti resen, pravi razmislek, kako naprej, in mogoče poiskati neke
               vire. Vsi govorimo o evropskih sredstvih, ampak mislim, da so to zelo, zelo zajetni
               projekti za Slovenijo.</p>
               <p>Po drugi strani, seveda, jaz se absolutno strinjam, da Slovenija z vsemi zamahi
               podpira drugi tir, izgradnjo drugega sodobnega tira, dvotirnost, seveda se pa
               sprašujem, kako naprej. Od Divače do Ljubljane, ne glede na vse posodobitve, ki so
               predvidene tudi v nacionalnem programu, roko na srce, trasa je zelo zavita, poglejte
               jo, tako kot je med Koprom in Divačo. In pri vseh posodobitvah ne vem, če bo
               ustrezalo nekim bodočim normativom, ki se bodo odvijali na tovrstni infrastrukturi.
               Kakorkoli že, ker govorimo predvsem o pomembnosti tega drugega tira, predvsem za Luko
               Koper, ki ima s svojo dejavnostjo zelo multiplikativne pozitivne vplive za celotno
               slovensko gospodarstvo, jaz vidim v bodoče, kakorkoli je že prav, da Slovenija
               podpira razvoj Luke Koper, kar je za nas izredno pomembno, vendar se bosta tudi Luka
               Koper in Luka Trst nekje v bodočnosti morali pogovarjati, kakorkoli že. Veste, ko se
               gleda z drugega konca sveta, se ne vidi nobene razlike med Koprom in Trstom. In če se
               bodo znali pravilno zmeniti, bo to ena velika luka, ki bo prinašala korist tako Kopru
               kot Trstu in celotnemu prostoru, Sloveniji in širše. Tako razmišljanje je pač moje.</p>
               <p>In na tej točki posebej pozdravljam tudi odločitev Luke Koper, ki je bila drzna in
               hrabra, da se je odločila, da bo postavila kopenske terminale, med drugim tudi prvi
               naj bi bil tak večji sodoben v Sežani. Mi se redno dogovarjamo z Luko Koper. Zdaj
               upam, da nam bo državna birokracija čim manj ovir postavila, ker nekaj se že
               postavlja, ampak upam, da bomo tudi s pomočjo ministra to oviro odpravili, da bi ta
               terminal, o katerem je bilo <stage type="mag"/> (nadaljevanje)
               danes, razumljivo, tudi nekoliko manj govora, čim prej tudi uspeli realizirati. Moram
               reči, da je ta odločitev luke Koper prebudila tudi Trst, ki je neko specifično okolje
               in so se zavedali, da jih nekdo prehiteva po desni, kot se temu reče. Mi v občini
               Sežana smo pripravljeni in pozdravljamo to odločitev. Moram pa povedati, da želimo,
               da se ta logistični center izpelje po vseh sodobnih standardih, zato ker je območje
               Krasa zelo okoljsko občutljivo in da ne želimo nekih vsebin, ki bi lahko bile za to
               okolje moteče in jaz mislim, da je pripravljenost na obeh straneh, da se temu tudi
               tako zgodi in da bomo imeli en sodoben logističen center, ki bi imel, tako kot luka,
               če bi zaživel v polni vsebini tako kot je zdaj zamišljeno multiplikativne pozitivne
               učinke za celotno območje in tudi za državo Slovenijo, zato pričakujemo tudi potrebno
               podporo v prvi vrsti Ministrstva za promet, ker je največ vezano ravno na Ministrstvo
               za promet, pa tudi Ministrstvo za okolje in prostor in Ministrstvo za gospodarstvo,
               če omenim, najpomembnejše in tukaj računamo tudi na podporo ministra in vas osebno,
               da bi čim prej naredili neke korake, ki bi peljali k realizaciji tega, kot sem rekel,
               za pozitivne učinke za vse nas. Na koncu bi pa še rekel, da ta predlog sklepa, ki je
               bil predlagan, da bi bilo higiensko, da bi se omenilo vsaj o katerem logističnem
               centru govorimo, ali je predviden še kakšen drugi, ki jaz ne vem za njega, ampak, če
               smo govorili o transportno logističnem centru Sežana naj se tako sklep tudi zapiše,
               tako, da se bo vedelo o katerem govorimo in po vseh nastavkih sem rekel je to
               nastavek zelo sodoben, moderen logistični center, ki bo pomagal tudi razvoju luke in
               konec koncev tudi železnic infrastrukture in državi Slovenije. Hvala lepa.</p>
            </sp>
            <sp xml:id="SDT4-OZP-Nujna-019-2007-07-03.sp26">

               <speaker>PREDSEDNIK JOSIP BAJC:</speaker>

               <p>Hvala, kolega Terčon. Vmesni čas sicer imamo zelo dober, ampak po terminskem planu
               današnje seje zamujamo pol ure. Kolega Prijatelj.</p>
            </sp>
            <sp xml:id="SDT4-OZP-Nujna-019-2007-07-03.sp27">

               <speaker>SREČKO PRIJATELJ:</speaker>

               <p>To pomeni, da moram biti hiter.</p>
            </sp>
            <sp xml:id="SDT4-OZP-Nujna-019-2007-07-03.sp28">

               <speaker>PREDSEDNIK JOSIP BAJC:</speaker>

               <p>Pa veliko povedati.</p>
            </sp>
            <sp xml:id="SDT4-OZP-Nujna-019-2007-07-03.sp29">

               <speaker>SREČKO PRIJATELJ:</speaker>

               <p>Jaz bom samo strnil to kar je bilo že rečeno. In sicer, povedati želim sledeče, da
               Vlada v tem prehojenem obdobju je naredila, bom rekel, veliko pot, to je res in sam
               sem bil kritik dela ministrstva v preteklosti, ampak s tem paketom zakonodaje, ki smo
               jo sprejeli zdaj na koncu lahko rečemo, da je zastavljena celovita rešitev železniške
               problematike, tako da iz tega stališča ministru hvala in upam, da bomo to tudi
               naredili v čim krajšem možnem času. Dediščina, ko navajamo to, našega mandata, v letu
               2004 je bila slaba, 70 milijardna izguba na železniškem področju problemi pometeni
               pod preprogo in iz 1994 nacionalni program realiziran 13%. To je dejstvo. 13% to ni
               nič. Ko smo govorili o rokih, roki so že zamujeni, luč po tunelu se na srečo vidi,
               zdaj, denar ni več izgovor, bom strnil te besede, in če denar ni več izgovor je
               potrebno v bistvu časovno dimenzijo, ki vemo, da je nepovratna komponenta, preskočiti
               za tisto zamujeno razliko in to je namen tega sestanka danes. Jaz želim, da prvič,
               ste videli dejansko stanje na Slovenskih železnicah, drugič, da poiščemo možnosti
               kako rešiti probleme hitreje, da se najde pot k iskanju rešitev tudi v stroki, ki
               danes čaka in želi delati in da se odprejo investicije hitreje. Tudi Zakon o varnosti
               v železniškem prometu je preprečeval začetek investicij. Tudi ta zakon je zdaj
               sprejet in jaz ne vidim razloga, da ne bi z investicijami začeli. Projekti so, samo
               dvotirnost proge Koper-Divača naj omenim, med 30 prvih projektov v Evropi je ta
               projekt uvrščen. <stage type="mag"/> (Nadaljevanje) Pa veste
               kaj to pomeni? Pomeni, da Evropa v bistvu želi ta projekt realizirati, da ga želi
               tudi s finančnim suportom podpreti. Danes smo si ogledali novo potniško lokomotivo.
               Eden od ponudnikov je danes dal na ogled svoj produkt. 20 takih bomo kupili. 50 do
               80% tega lahko dobimo iz evropskih sredstev. To je treba zagrabiti preprosto in
               izkoristiti in začeti delati na tem. Železniška infrastruktura, seveda, je slaba,
               vendar to kar je bilo danes povedano, je lahko rešeno takoj. In ta sklep, ki je sicer
               v bistvu dejansko skupek tega kar smo hoteli zapisati, je za mene sprejemljiv. Jaz
               sem ga skupaj s strokovno službo, bom rekel, tudi sem soglašal za spremembo. Dejstvo
               je, da smo se seznanili s tem. V prvem delu tega sklepa govorimo o tem, v drugem delu
               pa Državni zbor oziroma odbor Državnega zbora, matično delovno telo nalaga
               Ministrstvu za promet, da bo v dokumentih, ki so v pripravi in pa v realizaciji
               projektov poročal Državnemu zboru. Mislim, da te zadeve so korektne. Mi bomo še
               spremljali to, pa tudi naši zanamci oziroma kolegi, ki bodo prišli ali pa, ki bomo
               prišli v drugi mandat in normalno je, da bodo računi slej kot prej tudi morali biti
               položeni, transparentnost porabe javnih financ pa tudi mora biti zagotovljena.</p>
               <p>Kar se tiče pa drugega tira oziroma dvotirnosti proge, pa naj povem, za tiste, ki
               ste preslišali ta podatek, projekt se že izvaja, javni razpis za odkup zemljišč je
               zunaj in dejstvo je, da je Vlada sprejela lokacijski načrt in da ni več dilem, kje bo
               to potekalo in kako bo to narejeno. Tako da, premiki so. Želel bi, da se dejansko
               strne vrste in stroko, in da se začne takoj tudi izvajati. Roki zame so nekoliko
               predolgi zastavljeni. V operativnem smislu dokončnega cilja bomo zamudili mogoče še
               kakšno priložnost.</p>
            </sp>
            <sp xml:id="SDT4-OZP-Nujna-019-2007-07-03.sp30">

               <speaker>PREDSEDNIK JOSIP BAJC:</speaker>

               <p>Hvala, kolega Prijatelj. Če sem vas prav razumel, vi se strinjate s popravljenim
               predlogom vaših dveh sklepov, pri čemer sem sprejel tudi sugestijo in bom predlagal s
               strani kolega Terčona, da se dopiše pri projektu ... logističnega centra, da rečemo
               Sežana. Mislim, da ga je gospod predsednik v upravi, gospod Časar omenil v svoji
               predstavitvi, in da namesto, ko smo zapisali Ministrastvo za promet, zapišemo Vlada
               Republike Slovenije. In bi jaz potem dal v razpravo ta predlog sklepa, glede na to,
               da sem vas razumel, da vi vaša dva predloga sklepov umikate.</p>
               <p>Kolega gospod Černač.</p>
            </sp>
            <sp xml:id="SDT4-OZP-Nujna-019-2007-07-03.sp31">

               <speaker>ZVONKO ČERNAČ:</speaker>

               <p>Hvala lepa. Tudi v mojem imenu lep pozdrav vsem prisotnim. Jaz bi ob tej priliki in
               glede na to, da luka praznuje v tem letu 50 letnico, rad tudi sam izrazil čestitke
               vsem tistim, ki ... oblikujete podobo like in vsem tistim, ki ste v luki sodelovali v
               preteklih 50. letih in dosegli to kar Luka Koper danes pomeni, ne samo v Sloveniji,
               ampak v svetu. Mislim, da gre za izjemne rezultate, in da je potrebno sedanji upravi
               čestitati za te podatke, ki smo jih prej slišali na slajdih, predvsem pa tudi za
               pogumno odločitev, ki mislim, da je tudi strateškega pomena za nadaljnji razvoj Luke,
               to je odločitev za usmeritev v kopenski terminal na sežanskem območju. Mislim, da je
               odločitev, gledano z malo daljšega vidika, še toliko bolj strateško pomembna kot se
               nam mogoče sedaj zdi v tem prvem trenutku.</p>
               <p>Tisti, ki imate, spoštovani kolegi, malo daljšo kilometrino v Državnem zboru, se
               boste verjetno spomnili, da je nekoč bil sprejet nek zakon, v katerem je bilo
               zapisano, da naj bi se ta proga v modernizacijskem smislu zgodila do leta 2002. Pa me
               popravite, če imam napačno letnico v glavi. In mislim, da je škoda, da ni bilo ene
               podobne seje odbora kakšnih deset let nazaj, ker danes bi se verjetno pripeljali
               lahko že po sodobni progi, če bi takrat ta seja bila. V čem je bil problem. V čem je
               bil problem takrat in zakaj tega problema danes ni? Mislim, da ni pošteno pripisati
               sedanji Vladi in sedanjemu Državnemu zboru, da ni ažurno pristopil k reševanju te
               problematike. Mislim, da so bile aktivnosti peljane maksimalno ažurno kot so lahko
               bile, glede na dane okoliščine <stage type="mag"/>(nadaljevanje) in da je ministrstvo, Vlada pa tudi Državni zbor, da so v
               danih okvirih storili tisto, kar je bilo optimalno mogoče.</p>
               <p>Bom povedal prispodobo, zakaj tisti zakon, ki je bil takrat sprejet ni bil
               uveljavljen, zaradi tega, kar pač niso bila zagotovljena sredstva za realizacijo.
               Nekje se je nekaj zapisalo, ni pa bilo sprejete nobene odločitve, ki bi operativno
               pripeljala do tega. Nekaj podobnega se je zgodilo s Primorsko univerzo. Prejšnji
               Državni zbor je sprejel odlok o ustanovitvi Primorske univerze, pozabil pa je
               sprejeti odločitev o zagotovitvi sredstev za izvajanje investicij, kar je sprejel za
               mariborsko, ljubljansko in študentsko organizacijo. Kot ste videli, če omislimo te
               zapleti okoli ../Nerazumljivo./.. se investicije kar se Primorske univerze tiče v
               zadnjih treh letih pospešeno odvijajo. Nekaj podobnega je tudi v tem primeru, ne
               pomagajo resolucijske opredelitve, v kolikor niso zagotovljeni viri sredstva in v
               kolikor ni sprejet načrt po katerem naj bi se te stvari odvijale, mislim da so te
               odločitve sedaj sprejete, slišali smo tudi, da so zagotovljena oziroma, da bodo
               zagotovljena znatna evropska sredstva za izvajanje, seveda pa ne moremo pričakovati,
               da se bo zadeva zgodila v nekih hitrih rokih čez noč, gre le za velik infrastrukturni
               projekt, ampak mislim, da je pot pravilno trasirana, dobro zastavljena in ne samo za
               razvoj Luke, mislim da je ta investicijski zalogaj je pomemben za celoten razvoj
               infrastrukture na območju Republike Slovenije, ki naj bi zagotovil neko drugačno
               mobilnost kot smo ji priča sedaj.</p>
               <p>Ob tej priliki bi jaz povedal, da ni dobro samo delno povedati določenih primerov,
               ki so jih naši prijatelji onstran meje imeli s koncesijami na avtocestnem sistemu.
               Potrebno je povedati tudi drugo plat medalje. Tam so se oni obvezali, da bodo
               morebitni izpad razlike, če ne bo ustreznega pretoka vozil krili iz javnih sredstev.
               Če je to dober model, jaz mislim da ni dober model. Mislim, da taka koncesija ni
               dobra in da je v takem primeru boljše zagotavljati sredstva na tak način kot jih
               zagotavljamo v Republiki Sloveniji, pri čemer pa se pridružujem temu, kar je bilo že
               povedano, da je potrebno zagotavljati ustrezen nadzor in ustrezno transparentnost pri
               izvedbi takih in drugačnih infrastrukturnih projektov.</p>
               <p>Jaz menim, da v teh sklepih, ki so predlagani kot sklepi odbora, da je povzeta
               vsebina dveh sklepov, ki jih je predlagal kolega Prijatelj in v tem ne vidim nič
               spornega in mislim, da bi bilo dobro, da bi soglasno podprli. Hvala lepa.</p>
            </sp>
            <sp xml:id="SDT4-OZP-Nujna-019-2007-07-03.sp32">

               <speaker>PREDSEDNIK JOSIP BAJC:</speaker>

               <p>Hvale lepa, kolega Černač. Želi še kdo od članov odbora besedo? Ne želi. Želi še kdo
               od gostiteljev? Ne. V kolikor ne, predlagam, kolegi in kolegice, da odbor obravnava
               predlog sklepa in sicer: "Odbor Državnega zbora Republike Slovenije za promet se je
               seznanil s problematiko eksploatacijskih pogojev na progi Koper-Ljubljana, projektom
               izgradnje dvotirnosti proge Koper-Divača, z aktualnim dogajanjem v Luki Koper in
               predstavitvijo projekta transportov logističnega centra Sežana. Odbor Državnega zbora
               RS za promet pričakuje od Vlade RS, da bo v dokumenti, ki so v pripravi, nacionalni
               program železniške infrastrukture, letni plani razvoja železniške infrastrukture,
               rebalans proračuna in podobno zasledovala in predlagala rešitve, ki bodo zagotavljale
               izgradnjo in posodobitev železniškega omrežja Republike Slovenije, ki bo konkurenčna
               v omrežju EU ter bo ob tem zagotovila tudi razvoj in delovanje Luke Koper." To je
               predlog sklepa odbora, ki ga dam v razpravo. Želi kdo razpravljati o predlogu sklepa?
               Predstavnica Zakonodajno-pravne službe Državnega zbora, gospa Ogrinc. Izvolite.</p>
            </sp>
            <sp xml:id="SDT4-OZP-Nujna-019-2007-07-03.sp33">

               <speaker>HELENA OGRINC:</speaker>

               <p>Hvala lepa, gospod predsednik. Menim, da predlagana korekcija podobno neustrezno
               rešuje kot osnovni predlog tega sklepa. Menim, da ni dobro, če se izpusti Ministrstvo
               za promet, ker to ministrstvo je osnovni pripravljavec vseh teh dokumentov, zato je
               prav, da se navede na prvem mestu ministrstvo tako kot je do sedaj in dodatno Vlada.
               Hvala lepa.</p>
            </sp>
            <sp xml:id="SDT4-OZP-Nujna-019-2007-07-03.sp34">

               <speaker>PREDSEDNIK JOSIP BAJC:</speaker>

               <p> Hvala lepa, gospe Ogrinc. Potem pa predlagam, da rečemo: "Od Ministrstva za promet
               in Vlade Republike Slovenije." -, ostalo besedilo pa ostane enako tako kot sem ga
               prebral. Hvala lepa.</p>
               <p>Kdo je za tak predlog sklepa od poslanca? (Soglasno.) Kdo je proti? (Nihče.) <stage type="mag"/>(nadaljevanje) ugotavljam, da je predlog sklepa
               soglasno sprejet.</p>
               <p>S tem zaključujem 19. nujno sejo Državnega zbora. Ob koncu te seje se zahvaljujem še
               enkrat tudi v mojem imenu, v imenu članov Odbora za promet, gostiteljem današnje
               seje, zahvaljujem se tudi vsem medijem, ki ste si vzeli čas, da ste spremljali to
               našo sejo in mislim, da bomo tudi v nadaljevanju, ko si bomo gledali še Luko Koper
               sicer z avtobusa mogoče še besedico ali dve izmenjali. Hvala lepa. S tem zaključujem
               sejo Odbora za promet.</p>
               <p>(Seja je bila končana 3. julija 2007 ob 13.38.)</p>
            </sp>
         </div>
      </body>
   </text>
</TEI>
