<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZOIP-Javna-003-2008-07-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">F22EE5562619B62EC125746B004028EF</idno>
               <idno type="custom" subtype="day">64BF011635BC7EA6C1257480003EC35B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=64BF011635BC7EA6C1257480003EC35B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZOIP-Javna-003-2008-07-03.OZOIP" n="003">
               <name>Javna predstavitev</name>
               <date when="2008-07-03"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZOIP-Javna-003-2008-07-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZOIP-Javna-003-2008-07-03.OZOIP">
                        <orgName key="OZOIP">Odbor za okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="title">Javna predstavitev mnenj</stage>
            <stage type="date">(3. julij 2008)</stage>
            <stage type="chairman">Sejo je vodil Rudolf Petan, predsednik odbora.</stage>
            <stage type="time">Seja se je pričela ob 13.06 uri.</stage>


            <sp xml:id="SDT4-OZOIP-Javna-003-2008-07-03.sp1">

               <speaker>PREDSEDNIK RUDOLF PETAN:</speaker>

               <p>Spoštovane gospe in gospodje! Lep pozdrav! Mislim, da je tule bolj prijetno kot
               zunaj, ko je poletna vročina. Mogoče bo to tudi kakšna iztočnica za današnjo
               razpravo, kajti vsebine se nekako ujemajo.</p>
               <p>Pričenjam javno predstavitev mnenj o Predlogu zakona o arhitekturni in inženirski
               dejavnosti. Sklicana je bila v skladu s Poslovnikom Državnega zbora na podlagi
               sprejete odločitve na 27. seji Odbora za okolje in prostor 6. maja 2008. Lep pozdrav
               vsem, ki ste se udeležili, vsem vabljenim, tudi predsednikom medijev, če so prisotni!
               Želel bi vas seznaniti, da je predlog zakona o arhitekturni in inženirski dejavnosti
               Državnemu zboru v obravnavo predložila Vlada Republike Slovenije, in sicer v redni
               zakonodajni postopek. Mogoče bi navedel nekaj tistih poglavitnih vsebinskih
               poudarkov, ki so navedle ministrstvo in vlado, da so pripravile ta zakon. To je
               poenostavitev veljavne sheme predpisovanja določitve pogojev za opravljanje
               reguliranih poklicev na področju prostorskega načrtovanja in graditev objektov,
               deregulacija pogojev za opravljanje dejavnosti prostorskega načrtovanja,
               projektiranja, revidiranja, nadzorstva nad graditvijo in izvajanja del ter s tem
               možnost opravljanja dejavnosti v vseh pravnih oblikah, ki jih dopušča slovenski
               pravni red. Transparentnejša ureditev ustrezne izobrazbe, ki je podlaga za pridobitev
               poklicnega naziva, kar v okviru zakonsko določenih kriterijev podrobneje določena v
               podzakonskem aktu. Zakon predvideva tudi neobvezno članstvo v zbornicah. Potem so tu
               rešitev v zvezi z dokazovanjem pridobivanja strokovnih izkušenj po pridobljeni
               formalni izobrazbi, ki je predpisana, tudi uvajanje stažiranja in vpis stažistov v
               imenik in vsi imeniki, ki so pač tu potrebni in vse, kar je potrebno za vpis v
               register. Potem so tu določbe v zvezi z nezdružljivostjo opravljanja storitev ter
               zaščito poklicnega naziva in morebitne sankcije pri tem. Nadalje tudi uvedba
               obveznega zavarovanja posameznikov, vezana na posamezen objekt oziroma storitev.</p>
               <p>Naj vas še seznanim, da je na osnovi Poslovnika skupina poslancev s prvopodpisanim
               Alešem Guličem zahtevala, da se o predlogu zakona opravi splošna razprava. To je bilo
               tudi opravljeno. Sprejet pa je bil sklep, da je zakon primeren za nadaljnjo
               obravnavo. Na predlog podpredsednika odbora dr. Pavla Gantarja je Odbor za okolje in
               prostor sprejel odločitev, da se o predlogu zakona na osnovi Poslovnika Državnega
               zbora opravi tudi javna predstavitev mnenj, to je to kar danes imamo. Na tej
               predstavitvi bi želeli pridobiti mnenja, stališča, pripombe in pa predloge strokovne
               in širše javnosti k nekaterim rešitvam, ki jih prinaša predloženi predlog zakona in s
               tem prispevali k dokončni vsebinski opredelitvi do posameznih rešitev tega zakona.</p>
               <p>Želel bi vas samo obvestiti, da glede na izkušnje, ki jih imamo in na prakso, ki jo
               imamo v Državnem zboru naj bi razprava trajala približno 5 minut. Če bo kdo malenkost
               daljši ga ne bomo prekinjali, samo naj mi bo dovoljeno, da opomnim, da je 5 minut,
               tako da vsak lahko zaključi misel. Predlagali smo vam tudi, da bi želel, če je možno,
               da se razprava tudi pripravi v pisni obliki. Če ni možno bomo pač upoštevali
               magnetogram, ker mogoče bi naredili potem nek zbornik, če bo takšna volja.</p>
               <p>Za začetek predlagam, da nam predstavniki predlagatelja, to je Ministrstva za okolje
               in prostor, predstavijo glavne cilje, načela in poglavitne rešitve zakona. Naj vas
               seznanim, da  je minister za
               okolje in prostor Janez Podobnik poslal opravičilo, ker je na srečanju ministrov za
               okolje in na neformalnem srečanju EU ministrov za energijo v Parizu in se ne more
               udeležiti. Kot svoje sodelavce pooblašča, to so dr. Mitja Bricelj in gospa Metka
               Črnelč, generalna direktorica direktorata za prostor in gospa ...<stage>/Nerazumljivo./</stage>
               višja svetovalka na Ministrstvu za okolje in prostor, ki bosta zastopali ministrstvo.</p>
               <p>Sprašujem kdo bo v imenu predlagatelja prvi prevzel besedo? Gospod državni sekretar
               dr. Bricelj, izvolite.</p>
            </sp>
            <sp xml:id="SDT4-OZOIP-Javna-003-2008-07-03.sp2">

               <speaker>DR. MITJA BRICELJ:</speaker>

               <p>Hvala, gospod predsednik. Spoštovani! Zahvaljujem se namreč najprej za to pobudo, da
               je do tega soočenja oziroma predstavitev mnenj prišlo. Na podlagi procesa, ki je pač
               intenzivno skupaj z vami ali nekaterimi od vas vendarle teče ali je tekel, in mi
               sedaj pričakujemo res lahko dobi in moral dobiti obliko, ki je v javnem interesu, saj
               prostor je javna dobrina, prostor je dobrina, ki mora zaradi definicije javnosti
               imeti kakovostne rešitve in pa pregledno shemo delovanja vključno od prvi faz, zasnov
               načrtovanja in odgovornosti pri izvedbi. Slednje je tisto k čemur sledi predlagatelj
               ureditve, ki je sedaj stvar tudi diskusije skupaj z vami in veselimo se, da bomo na
               podlagi strokovnih argumentov se čim bolj približali rešitvi, za katero skupaj
               menimo, da je ustrezna za povečanje učinkovitosti, še enkrat, za doseganje ciljev
               kakovostnega prostora oziroma kakovostnega življenja s kakovostno arhitekturo v
               bivalnem okolju. Menimo, da predlog to nakazuje, nanaša, seveda, pa kot veste, se
               razlikujemo v rešitvah, za katere, jaz verjamem, da bo kot ta razprava prispevala k
               izbiri rešitve, ki bo v javnem interesu.</p>
               <p>Jaz bi vendarle, če dovolite, gospod predsednik, potegnil vzporednico tudi s tem,
               kar minister za okolje in prostor pravkar počne na zasedanju. V času predsedovanja in
               z evropskim pravnim redom je Slovenija dolžna in mora začeti izvajati z ukrepi, ki so
               danes na mizi, prav tako pa tudi v izvedbi na terenu, ukrepe za učinkovito izvajanje
               prilagoditvenih ukrepov podnebno energetskega paketa. To je večjo energetsko
               učinkovitost stavb in večjo, med drugim, ki upošteva tudi trajnostne ureditve prometa
               v urbanem okolju. To sta dva robna pogoja, brez katerih danes ni celovitega
               načrtovanja. In spomnil bi rad na to, da so pač nas konflikti obstoječih trendih, s
               katerimi nadaljujemo pripeljali do zagat s katerimi smo danes ujetniki velikega
               porasta cen energentov in z vsemi s tem konflikti, tako pri ogrevanju, transportu in
               ne nazadnje poslabšanju bivalnega okolja, ne samo na lokalni ravni, žal, tudi
               globalni. Pa vendar ukrepi, ki jih moramo sprejemati so lokalni. Parcialni in na
               lokalnem nivoju in usodni, če njihov seštevek ne pomeni spremembe trenda na
               nacionalni ravni in s tem mislimo, da smo  tukaj in sedaj, prav tudi v temle zboru odgovorni, da najdemo za to
               primerne rešitve. Tisto kar po moji izkušnji manjka ob vsem spoštovanju obstoječe
               organiziranosti, je upoštevanje strokovnih rešitev, pa vendar upoštevanje tudi
               povezav med strokami, ki so tako ali drugače pristojne za oblikovanje teh rešitev.
               Te, mimogrede, so slabe. Povezave med strokami so prvič slabe ali pa premalo dobre.</p>
               <p>Drugo kar pa je, v te tehnično, če strnem stroke, tehnično izvajalske stroke, pa
               tudi raziskovalne, izredno slabo priznavajo socialno dimenzijo svojih vsebin, ki jih
               tako ali drugače, bi rekel, vehementno zagovarjajo, kar ni slabo. Ampak socialna
               dimenzija teh vendarle ni tako ali drugače razpoznana, še manj pa implementirana na
               lokalnem nivoju. Kako te rešitve prispevajo k višji kakovosti življenja v konkretnem
               lokalnem okolju, urbanem, vaškem ali pa individualnem. Skratka to so pomembna
               vprašanja za katere sodimo, da jih mora tudi na nek način ta razprava danes
               osvetliti, kaj nova organiziranost k temu dodaja, izboljšuje. Dejstvo je, da so te
               konflikti privedli do, bi rekel, zagat, ki so danes globalne, da ne govorimo o
               kakovosti življenja na lokalnem nivoju ali v konkretnem urbanem nivoju, ki pomeni
               velike zadrege. Niso to samo estetske narave ampak na koncu funkcionalne in pa tudi
               vzdrževalnega značaja, če sedaj govorimo o podnebno-energetskem paketu in energetski
               učinkovitosti zgradb. Mislim, da se razumemo in odgovornost in povezava slednjih,
               vseh vsebin, bi si želeli kot predlagalci zakona, da so v razpravi upoštevani in v
               vaši, kakorkoli pripombah in seveda, verjamem tudi rešitvah v predlogih zajeta vsa ta
               področja.</p>
               <p>Dejstvo je, da je velika večina državljanov, zdaj bom pa to prebral, če mi dovolite,
               soočena, ki živi v mestih, da mesta danes povzročajo več kot 40% emisij CO2-ja.
               Obstoječi stavbni fond je zaradi neustrezne gradnje porabil ogromne energije, tako za
               ogrevanje kot za hlajenje. Celovita urbana prenova in obnova obstoječega stavbnega
               fonda je torej nujnost. Do leta 2020 zagotoviti zmanjšanje njihovih emisij, kar
               predstavlja del zavzemanja za znižanje ogljika in ublažitve prihodnjih podnebnih
               sprememb celotne Evrope, je v skladu z zaključki sveta. Zaveza o podnebni in
               energetski politiki, ki jo moramo izvajati s konkretnimi dejanji, temelji na
               spomladanskem svetu iz leta 2007, ki mu je sledil energetsko-podnebni sveženj.
               Komisije so ambiciozne, vendar potrebe pa so realne in zelo konkretne. Energetsko
               učinkovitost in zanesljivost dobav sta opredeljeni kot ključna elementa za
               izpolnjevanje celovite podnebne energetske politike v Evropi ter njena strategija
               trajnostnega razvoja je pač osnova na katero se projektira, načrtuje in izvaja
               učinkovite ukrepe. Evropski forum za arhitekturno politiko, ki je bil v Ljubljani od
               15. do 17. junija, je sprejel, v zvezi s tem vsebinami, naslednje zaključke.</p>
               <p>Prvič. Prostorsko in urbanistično načrtovanje in projektiran arhitekture in
               gradbeništva, imajo bistveno vlogo pri blažitvi prihodnjih podnebnih sprememb in
               neizogibno je, da  se grajeno
               okolje prilagaja podnebnim spremembam.</p>
               <p>Drugič. Za prilagajanje podnebnim spremembam je potreben sprejem in pristop do
               projektiranja objektov in zunanjih prostorov, ureditev, da se zagotovijo kakovostni
               pogoji za življenjsko delo. Resno je potreba tudi prilagoditi projektiranje objektov,
               da bodo udobni in energetsko učinkoviti, tudi v bolj ekstremnih vremenskih vzorcih z
               minimalnim ekološkim odtisom.</p>
               <p>Tretjič. Za ublažitev prihodnjih podnebnih sprememb je treba izvesti nujna dela na
               večjem delu obstoječega stavbnega fonda v Evropi, ki ni ustrezno in energetsko
               učinkovit.</p>
               <p>In četrtič. Kakovostna arhitektura, urbanizem, kakor tudi graditev, so v javnem
               interesu in v interesu slehernega posameznika, zato morajo imeti osrednjo vlogo pri
               usklajevalnem odzivu na podnebne spremembe na celotnem ozemlju Evrope. Ta načela
               zahtevajo od držav članic dogajanje na vseh ravneh, sprejemajo celostne in celovite
               pristope do trajnostnega urbanega razvoja, zlasti v procesu prenavljanja obstoječega
               fizičnega okolja ter znatno zmanjšajo ekološke odtise urbanih skupnosti, zlasti
               širjenja mest. Več strokovnega sodelovanja reprezentativnih organizacij v
               upravljalnem procesu in poudarjanje njihovih zmožnosti, da pomagajo v celovitih
               pristopih izvajanja ustreznih in konkretnih rešitev pri ohranjanju javnega interesa.
               Poziva izobraževalne ustanove, naj v svojih izobraževalnih programih ter programih
               usposabljajo poklice in veščine, ki obravnavajo strategije prilagajanja in strategije
               blažitve za spopadanje s podnebnimi spremembami. Da se prizna bistvo in vloga civilne
               družbe pri izboljšanju kakovosti grajenega okolja in doseganju sprememb pri ravnanju
               posameznika in širše družbe in zlasti se pozdravlja pobuda, sedaj že francoskega
               predsedovanja, da se v pripravo sklepa sveta EU vključi tudi širše vprašanje
               arhitekture in trajnostnega urbanega razvoja. To se je začelo, vsled tega je tudi naš
               minister odsoten. Na osnovi navedenega se postavlja utemeljeno vprašanje, kako
               organizirati strokov, da bi v najkrajšem času lahko pomagala pri uresničitvi teh
               ciljev. Tukaj se pojavlja več možnosti ali je ta organizirana stroka vezana na
               obvezno članstvo v strokovnih zbornicah ali ne oziroma kako drugače. Izkušnje v
               tujini, vezane na organiziranost, so zelo različne in izhajajo iz stanja in tradicije
               o posameznih državah. Prednost obveznega članstva so v konsolidaciji stroke, ki bi
               bila kot taka, hitreje kos zgoraj citiranim nalogam, ne samo na področju
               arhitekturnega projektiranja, pač pa tudi na področju prostorskega načrtovanja in
               same graditve. Takšna organiziranost vključuje tudi disciplinski nadzor tako nad
               svojimi člani in nadzor pristojnega resorja nad delovanjem zbornice. V duhu dviganja
               splošne ozaveščenosti glede kakovostnega grajenega okolja, je pomembna vloga zbornic
               oziroma zbornice tako članstva kot laične javnosti. Neobvezno članstvo gre v smeri
               prizadevanj, sprostitve pogojev na trgu storitev. Pomeni prenos organiziranja in
               izvajanja izobraževanja na pristojni resor. Pomeni pa tudi racionalizacijo obstoječih
               postopkov izvajanja opredeljevanja licenc, vodenja imenikov in drugih vsebin. Pa
               vendar, o tem bo potekala diskusija. Sicer pa so bili razlogi za pripravo predloga,
               kakršen je pred nami, novega zakona, obstoječa. Prvič, nepreglednost sistema
               podeljevanja nazivov licenc v veljavnem zakonu o graditvi  objektov. Odločitev predlagatelja, da vsebino, ki je
               vezana na status, organiziranost in pristojnost arhitekturne, urbanistične in
               inženirske stroke uredi v enem zakonu. Uveljavitev direktive o priznavanju poklicnih
               kvalifikacij in uveljavitev direktive o storitvah na notranjem trgu ter odprava
               zapletenih postopkov in nepotrebnega administriranja v duhu odprave administrativih
               ovir. K temu bi dodal še pomembno, jasna odgovornost omenjenih ustanov pri
               načrtovanju, izdelavi in izvedbi objektov. Slednja se mi zdi ključna in vloga civilne
               družbe pri tem procesu. S tem, gospod predsednik, bi jaz zaključil in se veselimo
               utemeljene razprave s katero bomo v najboljši moči poskušali prispevati z našim
               delom, da pridemo do tistega predloga, ki bo, jaz upam, v javnem interesu in v korist
               tako stroke kot prebivalcev oziroma državljank in državljanov Republike Slovenije.
               Hvala lepa.</p>
            </sp>
            <sp xml:id="SDT4-OZOIP-Javna-003-2008-07-03.sp3">

               <speaker>PREDSEDNIK RUDOLF PETAN:</speaker>

               <p>Hvala dr. Briclju, predstavniku Ministrstva za okolje in prostor, predlagatelja
               omenjenega zakona, za podano razpravo.</p>
               <p>Preden preidemo na razpravo, bi samo vas želel seznaniti, da smo dobili tudi v pisni
               obliki dva prispevka, gospoda Borisa Hočevarja in pa Boruta Gržiniča. Bomo to
               shranili. Sedaj pa pričenjamo z razpravo. Razprava bo potekala po vrstnem redu tako
               kot smo dobili prijavnice. Prvi bo imel besedo gospod Črtomir Remerc, Inženirska
               zbornica Slovenije. Izvolite, imate besedo.</p>
               <p>Kot sem že omenil, okoli 5 minut. Tudi če boste imeli več, vas ne bomo prekinili.
               Izvolite.</p>
            </sp>
            <sp xml:id="SDT4-OZOIP-Javna-003-2008-07-03.sp4">

               <speaker>ČRTOMIR REMEC:</speaker>

               <p>Hvala predsedujoči za besedo! Najprej tudi zahvala dr. Gantarju, ki je bil pobudnik
               te javne predstavitve mnenj v Državnem zboru. Veseli smo tudi, da ste v vabilu nekako
               že nakazali tista ključna vprašanja, ki vas nekako zanimajo in k temu sem se tudi jaz
               nekako podredil in jih mogoče malo skrajšal, v samih, in jih bom navedel in potem
               poskušal tudi odgovoriti na ta vprašanja.</p>
               <p>Ker me večina verjetno pozna, vsaj za tiste, ki pa ne, kot predsednik Inženirske
               zbornice predstavljam nekako stališče, da skoraj 6 tisoč pooblaščenih inženirjev, ki
               so združeni v naši zbornici in delujejo na področju graditve.</p>
               <p>Ali je za ZAID res nujno potreben. To je bila prva dilema, ki se je pojavila v
               vabilu na to prestavitev mnenj. Dejavnost arhitektov in inženirjev, ki sodelujejo pri
               graditvi, je določena z Zakonom o graditvi, z Zakonom o urejanju prostora in drugih
               predpisih in tehničnimi standardi. Glede na to, da so bile v lanskem letu sprejete
               spremembe in dopolnitve zakona o graditvi objektov in Zakona o urejanju prostora, ne
               vidim posebne potrebe po hitrem spreminjanju tega novega samostojnega zakona, brez
               soglasja stroke seveda. In še več. Nesprejemljivo se nam zdi, da ZAID posega v
               določila ZGO-1B in jih celo bistveno spreminja. Namreč tako hitro menjanje zakonodaje
               pri graditvi, bo v prakso prineslo samo težave in zmedo.</p>
               <p>Glede na zadnja dogajanja v zvezi z gradbeno zakonodajo in podzakonskimi akti, se
               opravičeno sprašujemo, katero je pravzaprav naše resorno ministrstvo. Ali je to še
               vedno Ministrstvo za okolje in prostor, na katerem skoraj ni več zaposlenih gradbenih
               strokovnjakov ali kakšno drugo ministrstvo, kjer so samooklicani  strokovnjaki za vsa področja državne uprave.
               Zato menimo, da v tem trenutku zaradi vsega zgoraj navedenega, ni pravi čas za
               sprejemanje tega zakona, saj je področje graditve dovolj dobro urejeno s trenutno
               veljavno zakonodajo. Nerešena vprašanja, kot je status svobodnega poklica, ki kljub
               našim pozivom ni bil urejen v tem predlogu, pa bi lahko prav tako rešili z
               dopolnitvijo obstoječega ZGO1B<stage>(?)</stage>.</p>
               <p>Drugo vprašanje, ki ste ga postavili, je zasebno pravni ali javno pravni značaj
               zbornic in prenos pooblastil na ministrstvo. Predstavil bom najprej splošno
               definicijo poklicne zbornice, ki sem jo vzel iz študije Inštituta za javno upravo in
               katere avtor je dr., takrat še Grega Virant, in je sledeča: <q>"Za svobodne poklice je
               značilen obstoj posebnih poklicnih zbornic, ki jih ustanovi država z zakonom kot
               osebe javnega prava, ki delujejo v javnem interesu. Članstvo v teh zbornicah je
               obvezno, prav tako tudi plačevanje članarine, ki na ta način postane podobna javni
               dajatvi davkov."</q> To ne bi tako želeli, ampak.... <q>"Zbornice pripravljajo programe
               strokovnih izpitov, izvajajo te izpite, vodijo imenike članstva, skrbijo za
               zagotavljanje strokovnih standardov v poklicu, zastopajo interese članstva v razmerju
               do državnih organov in tako dalje. Vse navedene naloge izvajajo kot javna pooblastila
               na podlagi zakona."</q> - in še naprej. V mojem tekstu, ki ga bom predal je celotno v
               navednicah, kar je v tej študiji zapisano. S tega vidimo kaj je tisto splošna
               definicija in seveda od te definicijo glede odstopanja v eno in pa v drugo smer.</p>
               <p>Predlog zakona se med drugim sklicuje na direktivo evropskega parlamenta in
               evropskega sveta o usmeritvah na notranjem trgu. Ta direktiva jasno opredeljuje
               poklicne organizacije kot najpomembnejše partnerje pri pripravi evropskega etičnega
               kodeksa, ki velja za zelo pomembno sredstvo pri zagotavljanju kakovosti storitev na
               notranjem trgu. S sprejetjem predloga ZAID<stage>(?)</stage> poklicana zbornica ne bo imela več take
               vloge, da bi lahko med svojimi člani učinkovito nadzirala in sankcionirala izvajanje
               etičnega kodeksa, ki ga poznajo vse evropske države. V kolikor želimo v Sloveniji
               obdržati tak nivo projektiranja, revidiranja, vodenja in nadziranja gradnje, ki bo
               primerljiv z ostalimi evropskimi državami morata inženirska in arhitekturna zbornica
               vsekakor obdržati javno pravni značaj.</p>
               <p>Tretje vprašanje: Ali je Ministrstvo za okolje primerno za izvajanje javnih
               pooblastil na področju graditve objektov? Menimo, da Ministrstvo za okolje ni
               primerno za izvajanje javnih pooblastil na tem področju, saj je del izvršile oblasti
               in ni nujno zavezano stroki. To se med drugim kaže prav pri sprejemanju tega zakona.
               Namreč, predlog zakona je bil usklajen s stroko, potem pa je bilo ministrstvo zaradi
               političnih interesov primorano čez noč pripraviti drugačno različico zakona, ki
               nasprotuje večinskemu mnenju stroke. Zavedanost stroke je namreč zakonitost
               demokratične ureditve, zato lahko javna pooblastila učinkovito izvaja samo neodvisna
               organizacija, ki je zavezana samo stroki, članstvu in pa, jasno, javnemu interesu.</p>
               <p>Naj omenim še izobraževanje s področja gradbene zakonodaje, ki ga Inženirska
               zbornica Slovenije za svoje člane organizira v Ljubljani, Mariboru in na željo članov
               tudi v drugih večjih krajih 
               brezplačno. Seveda velja to samo za zakonodajo, za podzakonske akte. Ostala strokovna
               področja so plačljiva. Tako smo letos izvedeli že več ponovitev izobraževanja ne temo
               zakona o spremembah in dopolnitvah ZGO1B<stage>(?)</stage>. Trenutno pa potekajo brezplačna
               izobraževanja vezana na nove podzakonske akte. Na drugi strani lahko na spletnih
               straneh zasledimo ponudbe komercialnih izobraževanj vseh mogočih organizacij na te
               zelo podobne teme, kjer predavajo predvsem zaposleni na Ministrstvu za okolje in
               prostor, ki so sodelovali pri pripravi zakona, upam, da brezplačno.</p>
               <p>Ali naj bo članstvo za pooblaščene inženirje in arhitekte v poklicni zbornici
               obvezno? Članstvo za pooblaščene inženirje in arhitekte v poklicni zbornici mora biti
               obvezno. Le z obveznim članstvom v zbornici lahko enotno določamo pravila dobre
               prakse, kodeks poklicne etike in posledično določitev kršitev in sankcij za kršitve
               na področju Republike Slovenije v celoti. V kolikor bo vse navedeno veljalo samo za
               prostovoljne člane zbornice in ne za vse posameznike, ki bodo to delo opravljali pri
               nas, ne bo možno zagotavljati javnega interesa. Obvezno članstvo v inženirskih in
               arhitekturnih zbornicah je prisotno v večini držav kontinentalne Evrope. Prostovoljno
               članstvo pa v skandinavskih državah in otoških državah, ki imajo 100 letno tradicijo
               zbornic in je članstvo velika čast. Popolnoma drug pristop.</p>
               <p>Ali so vse pooblaščene dejavnosti na področju graditve upravičene? Menimo, da so in
               da morajo obdržati enak status kot do sedaj, da se ne poruši celota. Prav tako smo
               mnenja, da bi morali ostati pogoji za opravljanje dejavnosti, ki so stopili v veljavo
               šele 15. aprila taki kot so, ker bi ponovne spremembe povzročile nezaupanje in odpor
               gradbene strokovne javnosti.</p>
               <p>Možnosti ustanavljanja novih zbornic in kriterij za rezprezentativnost. To je bilo
               šesto vprašanje, ki ste ga postavili v tem vabilu. Ustanavljanje novih zbornic na
               načelu konkurence je v nasprotju s poslanstvom poklicnih zbornic. Možna pa bi bila
               delitev po regijah ali strokah, kar pa glede na velikost Slovenije ne bi bilo
               racionalno. Dosedanje izkušnje pri izločitvi arhitektov iz IZS namreč kažejo, da
               imajo manjše zbornice bistveno večje stroške na člana, vprašljiva pa je tudi kakovost
               storitev, še posebej pri izvajanju javnih pooblastil.</p>
               <p>Še sedmo, zadnje vprašanje, ki je bilo postavljeno. Ali obstoječa zbornična
               organizacija ščiti javni interes? Mnenja smo, da ga ščiti. In vsaj kar se tiče IZS
               smo vsa pooblastila izvajali skladno z zakonom in v korist javnega interesa.
               Kakršnihkoli pritožb s strani Ministrstva za okolje in prostor ni bilo. Gledano širše
               lahko rečemo, da se je ravno zbornična organizacija pokazala kot eden najbolj
               pozitivnih dejavnikov na področju graditve objektov. V zadnjih letih smo aktivno
               posegli v zatečeno nezavidljivo stanje na področju graditve s številnimi aktivnostmi,
               ki postopoma spreminjajo gradbeno kulturo. Primeri dobre in slabe prakse,
               vseživljenjsko izobraževanje pooblaščenih inženirjev, nagrajevanje inovativnih
               gradbenih rešitev, evropski inženirski kodeks etike in ravnanja, in izboljšave
               ostalih že standardnih storitev IZS. Prvi pozitivni rezultati se že kažejo v
               kakovostno izvedenih stavbah in inženirskih objektih, ki so kot primeri dobre prakse
               predstavljeni na naši spletni strani. Hvala.</p>
            </sp>
            <sp xml:id="SDT4-OZOIP-Javna-003-2008-07-03.sp5">

               <speaker>PREDSEDNIK RUDOLF PETAN:</speaker>

               <p>Hvala gospodu Remsu. Naslednji ima besedo gospod Roman Lebar, Inženirska zbornica
               Slovenije. 
               </p>
            </sp>
            <sp xml:id="SDT4-OZOIP-Javna-003-2008-07-03.sp6">

               <speaker>ROMAN LEBAR:</speaker>

               <p>Hvala, gospod predsednik. Kolegice in kolegi, spoštovani predstavniki in predstavnice
               ministrstva, poslanci Državnega zbora! To, kar bom povedal, so verificirana stališča
               Inženirske zbornice do te zakonodaje, saj se kot predsednik komisije za sistemsko
               zakonodajo dnevno soočam s to problematiko. Jasno, rešitve, ki so zapisane v tem
               zakonu, po naši oceni niso v čast stroki.</p>
               <p>Zaradi posameznih nedorečenosti v zakonu o graditvi objektov in urejanju prostora se
               je država s pripravljavci zakona odločila, da bo problematiko te zakonodaje reševala
               po deležih, <q>"per partes"</q>, ne kot smo pred leti rekli, da bomo oba zakona, o prostori
               in graditvi objektov, reševali kot zakona dvojčka, smo stvari še bolj razdrobili.
               Zakonu za prostorsko načrtovanje smo dodali še zakon o inženirski in arhitekturni
               dejavnosti.</p>
               <p>Zakon, o katerem danes razpravljamo, je po vseh peripetijah, po usklajevanju, pri
               pripravljavcih doživel presenetljivo transformacijo in prišel v parlamentarno
               proceduro kot nekaj, kar poskuša parlamentarna večina in pripravljavci uveljaviti nad
               stroko, to je nad nekaj tisoč pooblaščenimi inženirji, združenimi v Inženirski
               zbornici, za katere lahko suvereno trdim, da so v absolutni večini, da v absolutni
               večini podpirajo organiziranost stroke in način včlanjevanja v zbornico, takšno kot
               je sedaj. Inženirske zbornice in njenih članov ne moti način, kot je določen v ZGO,
               niti ne minimalni konsenz, ki smo ga dosegli z zbornico za arhitekturo in prostor in
               pripravljavci, zapisan v različici ZAID-a, ki je veljala do 20.2.2008. Ko smo zadnje
               dni, preden je šel zakon v vladno proceduro, mislili, da smo se znotraj stroke s
               pripravljavci uskladili, naj omenim, da smo pri tem usklajevanju sodelovali tudi z
               arhitekti, smo kar na lepem izvedeli, da je Vlada v Državni zbor poslala tekst zakona
               o arhitekturni in inženirski dejavnosti, ki znotraj stroke sploh ni usklajen. Vlada
               se je odločila predlagati neobvezno članstvo v zbornicah, slednjim odvzeti javna
               pooblastila in le-ta prenesti na državo oziroma resorno ministrstvo. Predlagala je,
               da se prag reprezentativnosti zbornice določi na 300 članov. Zanima nas, zakaj se je
               država odločila odvzeti javna pooblastila. Jasno, država lahko nekaj, kar je njena
               izvorna pristojnost, lahko zmeraj odvzame, vendar so pravila igre določena, in jih
               določa tudi zakon o graditvi objektov, ki pravi, takrat, kadar je kršen zakon ali se
               ta pooblastila izvajajo nestrokovno, takrat se to odvzame. Naš odgovor na to je, da
               nismo kršili ne zakona, o strokovnosti pa mislim, da ni treba razpravljati; mislimo,
               da smo ta pooblastila izvajali tudi strokovno.  Razmišljamo o tem, čemu neobvezno članstvo. Ali želimo
               imeti stanje v stroki, kot ga imajo v Evropski uniji, na Slovaškem in zunaj nje, v
               Črni gori, kjer so zaradi tovrstnih odločitev državnih organov aktivnosti
               pooblaščenih inženirjev v razsulu in sta ogrožena tako strokovnost kot javni interes?
               Ali se želimo ozirati na primere iz srednje Evrope oziroma srednjeevropskih držav?</p>
               <p>Sprašujemo se tudi, ali je zbornica potratna. Tudi na to vprašanje je naš odgovor
               <q>"ne"</q>. Za nekaj tisoč inženirjev vsa javna pooblastila in vse ostale naloge opravlja 6
               zaposlenih. Država in resorna ministrstva, ocenjujemo, tega ne bodo zmogla.</p>
               <p>Velja omeniti še en razlog. Verjetno je državi oziroma Vladi, torej ministrstvu,
               lažje obvladovati nekaj sto pooblaščenih inženirjev v različnih manjših združenjih
               oziroma zbornicah, kot pa približno 6.000 pooblaščenih inženirjev, združenih v močno
               zbornico, ki je bila za Ministrstvo za okolje in prostor pogosto moteč element,
               predvsem kar je zadevalo stroko, saj smo jih motili pri njihovih miselnih bravurah
               neizkušenosti v graditeljstvu.</p>
            </sp>
            <sp xml:id="SDT4-OZOIP-Javna-003-2008-07-03.sp7">

               <speaker>PREDSEDNIK RUDOLF PETAN:</speaker>

               <p>Pet minut! Kar nadaljujte.</p>
            </sp>
            <sp xml:id="SDT4-OZOIP-Javna-003-2008-07-03.sp8">

               <speaker>ROMAN LEBAR:</speaker>

               <p>Bom pohitel, ja. Zakon izhaja iz predpostavke, da naj se vse zadeve, ki se nanašajo
               na regulirane poklice, ki sodelujejo pri urejanju prostora, graditvi, načrtovanju,
               revidiranju in tako naprej, so opredeljene v posebnih zakonih, kot je zakon o
               graditvi objektov, zakon o urejanju prostora. To je sicer res možno, da vse te
               združimo v nov zakon, ni pa nujno in lahko po drugi strani tak nov zakon ni potreben.</p>
               <p>IZS takšnim rešitvam nasprotuje, preprosto zato, ker predlog zakona ukinja zbornice
               kot javnopravne osebe z javnimi pooblastili. Če bo sprejet tak zakon, zbornic ne
               rabimo. Naloge, opredeljene v tem zakonu, lahko dobro uveljavljajo in opravljajo
               razna strokovna društva. S tem zakonom ukinjamo koncept zbornice kot javnopravne
               osebe in jo preoblikujemo v osebo zasebnega prava. Zanimiva je definicija samostojno,
               prostovoljno, interesno in nepridobitno združenje, ki ne definira elementov
               profesionalnosti in strokovnosti. Ne kvalificira tistega, kar naj bi arhitekte,
               inženirje in druge kvalificiralo kot profesionalno dejavnost. Priznati je treba, da
               je zakon dosledno napisan za ukinitev zbornic. Osnovna ideja javnopravne inženirske
               zbornice je v tem, da bi tiste dejavnosti, tista javna pooblastila, ki so obvezna, ki
               so povezana z opravljanjem zelo odgovorne dejavnosti, prenesli z države na zbornice,
               da jih v njih opravljajo inženirji in arhitekti sami. Hkrati so tudi odgovorni za
               izvajanje teh pooblastil.</p>
               <p>Predlagatelj je na novo določil cilje zbornic, in sicer naj bi bilo to spodbujanje
               razvoja stroke na področju graditve in tako naprej. Predlagatelj je s tem opustil
               bistven element dosedanjega javnega pooblastila, to je določanje strokovnih načel na
               področju prostorskega načrtovanja, arhitekture ter na področju graditve objektov,
               vendar tega ni prenesel na državni organ. Bistveni element javnega pooblastila ni več
               določen, kar predstavlja pravno praznino, saj s sprejetjem takšnega zakona ni več
               mehanizma, ki bi  omogočal
               nadaljevanje razvoja stroke, tako kot je določen sedaj.</p>
               <p>Predlog vzpostavitve reprezentativnosti zbornic, govorim o 300 članih, je s stališča
               uresničevanja dobre prakse nepotreben. Ne glede na prenos javnih pooblastil na
               državni organ je bistvo dejavnosti zbornice na strokovnem področju, ki mora biti
               koncentrirana in ne razpršena. Pravila dobre prakse veljajo le za člane poklicne
               zbornice in ne za vse posameznike, ki imajo poklicni naziv pooblaščenega inženirja.
               Na tak način se strokovne discipline pač ne da izvajati.</p>
               <p>Dodatne spremembe...</p>
            </sp>
            <sp xml:id="SDT4-OZOIP-Javna-003-2008-07-03.sp9">

               <speaker>PREDSEDNIK RUDOLF PETAN:</speaker>

               <p>Prosim, da počasi zaključite, zdaj bo že 10 minut. Prosim.</p>
            </sp>
            <sp xml:id="SDT4-OZOIP-Javna-003-2008-07-03.sp10">

               <speaker>ROMAN LEBAR:</speaker>

               <p>Zdaj bom pa zelo hitro končal, ja. Še tole. Mislimo, da enačenje, to, kar je v zakonu
               zapisano, interesnih in poklicnih zbornic je nesprejemljiva. Razlika je, če ne
               drugega, v javnem interesu, <stage>/nerazločno/</stage> ...ontoloških načelih in poklicni
               disciplini.</p>
               <p>In še ena stvar. Direktiva, o kateri je bilo že govora, evropska direktiva z dne
               12.12. o storitvah na notranjem trgu, jasno opredeljuje poklicne organizacije, kot na
               primer tudi zbornice, kot najprimernejše partnerje pri pripravi evropskega etičnega
               kodeksa, ki velja za zelo pomembno sredstvo za zagotavljanje kakovosti storitev.</p>
               <p>IZS rešitve, zapisane v zakonu, v celoti zavrača in pričakuje, da politika ne bo
               nasprotovala stališčem absolutne večine več tisoč pooblaščenih inženirjev. Hvala.</p>
            </sp>
            <sp xml:id="SDT4-OZOIP-Javna-003-2008-07-03.sp11">

               <speaker>PREDSEDNIK RUDOLF PETAN:</speaker>

               <p>Hvala lepa. Naslednji prijavljen je gospod Vladimir Krajcar, Zbornica za arhitekturo
               in prostor. Izvolite.</p>
            </sp>
            <sp xml:id="SDT4-OZOIP-Javna-003-2008-07-03.sp12">

               <speaker>VLADIMIR KRAJCAR:</speaker>

               <p>Hvala lepa, gospod predsednik. Pozdravljeni, gospe in gospodje, spoštovani kolegi!
               Sem Vlado Krajcar, arhitekt, v praksi imam svoj biro. V Zbornici za arhitekturo in
               prostor opravljam funkcijo mednarodnega sodelovanja. Sem tudi član upravnega odbora
               ACE, krovne organizacije vseh arhitektov v Evropi.</p>
               <p>Arhitekti v Sloveniji že dlje časa opozarjamo na nezadostno in pomanjkljivo pravno
               regulacijo arhitekturnega poklica, ki sodi v območje svobodnih poklicev v Evropi,
               torej poklicev, ki opravljajo zelo pomembno funkcijo v družbi, poklici, kjer je
               izražen izrazit javni interes, kjer so posledice nestrokovnega ravnanja dolge in
               težke, in je pravzaprav ta zahteva o zakonu zrasla tudi na našem zelniku. Takšni
               zakoni o arhitekturi obstajajo v veliko evropskih državah. Skozi te zakone se ščiti
               ta javni interes in se zagotavlja ustrezno delovanje arhitektov. Kot sem že povedal,
               gre za svobodni poklic, ki zahteva dolgotrajno izobrazbo, katerega posledice
               delovanja so naše okolje, naše bivalno in delovno okolje, naša mesta in tudi naša
               kultura in civilizacija.</p>
               <p>Torej, ZAID je začel nastajati v letu 2005. Pri nastanku osnutka sem tudi bil
               aktivno udeležen. Skozi dolg proces analize vseh pravnih sistemov v evropskih
               državah. Prirejali smo razprave, okrogle mize, vabili smo tuje pravne strokovnjake,
               borili smo se s kolegi iz Inženirske zbornice, usklajevali smo se. Tako da smo po dveh letih prišli do nekega
               najmanjšega skupnega imenovalca, do osnutka, ki ga je pripravilo ministrstvo, s
               katerim smo se s težavo sicer, ampak vendar strinjali, nismo bili pretirano
               zadovoljni, to je bilo januarja 2008. Bili smo pripravljeni to rešitev sprejeti,
               kajti z njo smo pridobili nekaj rešitev, torej, pridobili smo možnost opravljanja
               svobodnega poklica, to pomeni statusa, ki združuje ekonomsko dejavnost in tudi
               pooblastilo v eni osebi, v eni štampiljki. V osnutku je bila predvidena tudi
               neodvisna projektivna družba, sicer prostovoljna oblika, pa vendar oblika strokovne
               družbe, profesionalne družbe, ki je tako uporabnikom kot investitorjem, pa tudi
               družbi zagotavljala možnost, da vedo, s kom imajo opravka, torej, da imajo opravka z
               družbo, ki je strokovna, ki je v lasti tudi strokovnjakov, ki je neodvisna od drugih
               ekonomskih interesov in tako naprej. Vendar v medresorskem usklajevanju so te rešitve
               padle, tako da se je že od januarja do februarja zgodila bistvena sprememba tega
               zakona, s katero smo bili še manj zadovoljni, vendar smo še vedno stali temu zakonu
               ob strani in smo ga podpirali zato, ker smo vedeli, da mora biti pripravljenost na
               kompromis in na poglede drugih, sicer ni možna pot naprej. Vendar se je po
               medresorskem usklajevanju, tik preden je zakon bil poslan v nadaljnjo obravnavo,
               zgodil korenit preobrat, vratolomni preobrat, po katerem se tretjina tega zakona ne
               ukvarja več s temo zakona, s katero se je ukvarjalo ves čas, z osnovno snovjo, ampak
               se ukvarja pravzaprav s tem, kako zbornico razpustiti. Tretjina snovi zakona se
               ukvarja in je tudi povzeta po zakonu o gospodarskih zbornicah, torej, kako
               razpustiti, kako se deli premoženje, kako se ustanavlja nove reprezentativne oziroma
               nove prostovoljne zbornice. Sprašujemo se, zakaj je to sploh potrebno; če ni
               predvidene rešitve javnopravne ureditve, potem takega zakona itak ni treba. Potem,
               vsaj javna pooblastila so prenesena na Vlado in pravzaprav vsa dejavnost zbornic se
               na ta način onemogoča. Vse to, kar je zbornica doslej lahko počela, od registra do
               disciplinskih postopkov, strokovnih izpitov, naj omenim tudi natečaje, se na nek
               način posredno ukinja.</p>
               <p>Torej, ta preobrat je bil tako korenit in tako hud, da smo se organizirali in
               nasprotovali zakonu. Posvetovali smo se tudi s kolegi iz tujine in tako naprej. Ker
               ta zakon, ki ga imate pred seboj oziroma ki je zadnja varianta, ni več zakon, ampak
               je spaček. Vsi kolegi, tudi pravni strokovnjaki se strinjajo, da na tak način ne more
               funkcionirati. Argumenti so bili že povedani. Država tega ne more početi, ni
               potrebno, da to počne, in pravzaprav ne more iti tako daleč v vseh finesah tega
               poklica, kot lahko gre ustanova, ki deluje na samoregulacijskem principu. Ni res, da
               se zbornice v Evropi razpuščajo. Razpuščajo se...</p>
            </sp>
            <sp xml:id="SDT4-OZOIP-Javna-003-2008-07-03.sp13">

               <speaker>PREDSEDNIK RUDOLF PETAN:</speaker>

               <p>Pet minut!</p>
            </sp>
            <sp xml:id="SDT4-OZOIP-Javna-003-2008-07-03.sp14">

               <speaker>VLADIMIR KRAJCAR:</speaker>

               <p>Bom zaključil. Torej, zbornice imajo pomembno vlogo v sistemu evropske ureditve.
               Razpuščajo se samo tiste zbornice, ki so popolnoma drugačne od strokovnih zbornic, to
               so interesne zbornice, ki imajo slučajno enako ime. Naj omenim primer, da so na
               Irskem ravno v maju mesecu tega leta javna pooblastila prenesena na institut, ki bo
               odslej v bistvu zbornica, opravljal vlogo zbornice.</p>
               <p>Naj zaključim. Seveda ta zakon, tak kot je, ni primeren  za to, da bi se sprejel, menim pa da je osnutek iz
               januarja 2008 pa tudi tisti, ki je nastal septembra 2007 kot strokovna vlada dobra
               osnova za nadaljnje delo. Menim celo to, da bo potrebno pri temu zakonu, če se bo
               delo nadaljevalo bolj korenito poseči v nekatere osnovne ureditve v sistemu gradnje
               kajti dogajanja pri investicijah v Sloveniji kažejo na določene slabosti. Menim, da
               se bo potrebno povrniti k osnovnim principom ureditve teh strok in to so strokovnost,
               neodvisnost in odgovornost.</p>
               <p>Na gradbiščih danes iniciativo nimajo neodvisni strokovnjaki ampak imajo tisti, ki
               imajo določene interese. Hvala.</p>
            </sp>
            <sp xml:id="SDT4-OZOIP-Javna-003-2008-07-03.sp15">

               <speaker>PREDSEDNIK RUDOLF PETAN:</speaker>

               <p>Hvala. Naslednji razpravljavec, gospod Miha Dešman, Zveza društev arhitektov
               Slovenije.</p>
            </sp>
            <sp xml:id="SDT4-OZOIP-Javna-003-2008-07-03.sp16">

               <speaker>MIHA DEŠMAN:</speaker>

               <p>Vse prav lepo pozdravljam v imenu Društva arhitektov Ljubljane in Zveze društva
               arhitektov Slovenije. Predsednika ni tukaj, ker je na počitnicah danes žal, da je ta
               razprava padla v ta poletni čas. Jaz se posebej na to razpravo nisem uspel pripraviti
               zato bom zelo kratek.</p>
               <p>Hotel bi najprej povedati kaj se meni zdi bistvo tega spora pravzaprav, ki je nastal
               med strokami inženirsko, arhitekturno in predlagateljem, v temu primeru Ministrstvom
               za okolje in prostor. Tukaj gre bolj za neke vrste strokovno avtonomijo z naše
               strani. Mi razumemo, da se nekdo ki pravzaprav o tej stvari nekaj sicer ve, ker gre
               za pristojno ministrstvo ampak prav zelo v tančine našega poklica tako kot ga mi
               doživljamo, ki ga kot prakso svojo opravljamo pa se očitno prav zelo dobro ne razume
               in se spravlja popravljati nekaj kar počasi pričenja funkcionirati, ne da bi bili mi
               kot arhitekti z delom zbornice 100% zadovoljni, lahko pa ugotovimo, da je s temi
               leti, ki so minila od njenega nastanka, se pravi od samostojne zbornice za
               arhitekturo in prostor so minila, mislim da dobra štiri leta, so se razmere na
               področju projektiranja in s tem tudi gradnje pričele postopoma bistveno izboljševati
               in jaz mislim, da je eden od interesov, ki je v ozadju tega, da se skuša spremeniti
               sistem, ki vsaj sorazmerno dobro funkcionira, ravno to, da stroka počasi pridobiva
               položaj v postopku graditve, postaja močnejši partner tudi z nekaterimi rešitvami ki
               so v zakonodaji se ta vloga gradi.</p>
               <p>Če pa bi prišlo do sprejetja zakona v takšni obliki, kot je zdaj prisoten pa bi se
               zgodil pravzaprav znotraj stroke  dobesedno bi se razsulo, vrnili bi se nazaj v kaotično obdobje pred
               ustanovitvijo zbornice kjer bi arhitekt in tudi inženir deloval kot nezaščitena
               prosta oseba na podrejena čisto popolnoma svobodnemu trgu in s tem pravzaprav pod
               direktivo gradbeni firmi in pa kapitala. Zato tega arhitekti, združeni v zvezi
               arhitektov Slovenije temu predlogu nasprotujemo.</p>
               <p>Opozoril bi pa še na eno zadevo in sicer, da je v temu zakonu tudi nekje v podtekstu
               napisano, da člen ali podčlen, ki govori o nezdružljivosti statusa samozaposlenega v
               kulturi z licenco za opravljanje dejavnosti projektanta arhitekture. To se nam zdi
               popolnoma nepotreben in škodljiv člen, ker prav tisti del stroke, ki se ukvarja z
               arhitekturo kot kulturno dejavnostjo, to se pravi gre za tisti del stroke, ki jo po
               drugi strani recimo evropski forum arhitekturne politike postavlja kot zgled in kot
               cilj svojega delovanja in prizadevanj. S tem pahnemo v položaj pravzaprav <q>"Beruf
               verbota"</q><stage>(?)</stage>, ko se mora preorientirati iz nekega statusa, ki je spet mogoče nekoliko
               poseben ampak recimo, da rešuje znotraj naše v veliki meri posebne ali pa specifične
               organizirane družbe, rešuje nek problem, ki sistemsko ni rešen in ga še manj rešuje
               ta zakon o katerem zdaj razpravljamo. Pravzaprav, bi rekel žrtvuje nek del stroke in
               ne ponuja za njega nobenega pametnega nadomestila. Se pravi iz arhitekta kot
               kulturnega delavca želi narediti arhitekta kot podjetnika čemur pravzaprav tudi na
               nek način odločno nasprotujemo kar smo tudi z nekaterimi dopisi in nastopi tako že
               povedali. Zdaj s seboj nimam tega našega stališča, lahko ga pa naknadno pošljem na
               Državni zbor v pisni obliki.</p>
               <p>Toliko bi imel za enkrat za povedati, hvala.</p>
            </sp>
            <sp xml:id="SDT4-OZOIP-Javna-003-2008-07-03.sp17">

               <speaker>PREDSEDNIK RUDOLF PETAN:</speaker>

               <p>Hvala lepa. Naslednji se je k razpravi prijavil dr. Janez Reflak, Inženirska
               zbornica Slovenije. Izvolite.</p>
            </sp>
            <sp xml:id="SDT4-OZOIP-Javna-003-2008-07-03.sp18">

               <speaker>DR. JANEZ REFLAK:</speaker>

               <p>Spoštovani. Jaz bi želel nekaj besed povedati v zvezi z vlogo pooblaščenega inženirja
               v luči predvidena spreminjanja zakonodaje. Kratko primerjavo med zakonom 1.b in pa to
               kar predvideva ZAID. Torej v svojem kratkem prispevku bom skušal podati bistveno
               razliko med pooblastili po obstoječem zakonu in po zakonu, ki da je dala v proceduro
               zakon, ki ga je dala v proceduro Vlada Republike Slovenije po ZAID-u. ZGO 1.b, ki je
               začel veljati določa naslednje: poznamo pojem odgovorni projektant, ki odgovarja za
               posamezen načrt, odgovorni vodja projekta, ki po stroki projektov prevladuje, ki
               odgovarja za medsebojno uskladitev načrtov, vprašamo se kdo je danes lahko odgovorni
               projektant; so univerzitetni diplomirani inženirji tri leta prakse, projektiranja
               plus strokovni izpit za nezahtevne objekte, pet let prakse plus ostale pogoje za
               zahtevne objekte oziroma diplomirani inženir z visoko izobrazbo, pet let prakse
               projektiranja plus strokovni
               izpit za nezahtevne oziroma sedem let za projektiranje zahtevnih objektov. Danes
               lahko projektirajo tudi še vsi tehniki in prvostopenjski inženirji, ki so po ZGO
               naredili dodatni izpit v skladu z ZGO C<stage>(?)</stage> To je glede projektiranja.</p>
               <p>Pri gradnji po ZGO 1.b poznamo odgovorni vodja gradbišča, odgovorni vodja del in
               odgovorni vodja posameznih del. Za odgovorne vodje del ZGO 1.b določa tri leta prakse
               plus strokovni izpit za vodenje za nezahtevne objekte oziroma pet let prakse za
               zahtevne objekte. Za diplomirane inženirje pet let prakse, za nezahtevne s strokovnim
               izpitom in sedem let za zahtevne.</p>
               <p>In pa imamo še višjo izobrazbo, sedem let prakse, strokovni izpit za vodenje
               nezahtevnih objektov in deset let prakse za zahtevne objekte ter tehniki z desetimi
               leti prakse in strokovnim izpitom za vodenje za nezahtevne objekte. Zahtevne objekte
               pa lahko danes vodijo tudi tisti tehniki, ki so pred 9. novembra 1996 imeli strokovni
               izpit in najmanj dvajset let prakse.</p>
               <p>No seveda potem imamo še za odgovorne vodje posamezni objekt in pa revidente in
               seveda nadzornike. Torej dolžnosti in pogoj za projektante, izvajalce, revidente in
               nadzornike ZGO 1.b dokaj zadovoljivo in transparentno določa. Pogrešamo po temu
               zakonu rešitve za petega udeleženca, to je za investitorja, vodjo in investicije. Po
               naši oceni, predvsem po javnih naročilih bi moral biti to pooblaščeni inženir kajti
               problemi se kasneje pokažejo, da ni bilo strokovno kompetentno definirana
               projektantska naloga in da naročila med investitorjem in izvajalcem niso bila
               strokovno kompetentno določena. Iz tega kratkega pogleda pooblastil udeleženci v
               procesu vgraditve ugotavljamo, da je tako ZGO kot tudi ZGO 1.b jasno ločil nezahtevne
               in zahtevne objekte in tudi za vsakim udeležencem pri teh objektih predpisal in
               zahteval določeno strokovno izobrazbo, ustrezen strokovni izpit in prakso in na
               osnovi tega ustrezno zakonsko pooblastilo kajti ZGO 1.b kot tudi Zakon o gradbenih
               proizvodih in evropska direktiva zahtevajo pri projektiranju gradnji in življenjski
               dobi objektov tako imenovane bistvene zahteve. Brez ustreznih strokovnih sposobnosti
               iz zakonskih zahtev za udeležence v procesu graditve teh zahtev ni možno
               transparentno uresničevati in realizirati.</p>
               <p>Pri vsem tem se moramo zavedati, da vsi naši objekti, ki jih gradimo, jih gradimo za
               petdeset ali sto let in več so včasih unikatni, z vsemi dobrimi in slabimi lastnostmi
               vplivajo na ljudi. Zadeve ne moremo prepustiti prosti volji posamezniku, predvsem pa
               ne trenutnemu kapitalu ampak moramo vso zadevo voditi v smislu ščitenja javnega
               interesa.</p>
               <p>Danes je v IZS približno 6.000 pooblaščenih inženirjev, vsi so člani inženirske
               zbornice in so v imeniku pooblaščenih inženirjev. Članstvo po sedanjem zakonu je
               obvezno kajti le tako je možno dosledno spoštovati in uresničevati strokovni kodeks
               graditeljske stroke. Imenik IZS podaja transparentno informacijo glede pooblastil
               vsakega posameznega pooblaščenega inženirja tako javnosti, stroke kot tudi vsem
               upravnim enotam v tuji državi. Prvič v zgodovini Slovenije imamo to izjemno urejeno
               in to je uredila Inženirska zbornica Slovenije.</p>
               <p>Inženirska zbornica Slovenije danes opravlja dve zelo pomembni javni pooblastili.
               Izvajanje vseh teh vrst strokovnih izpitov za vse stroke, ki sodelujejo v procesu
               gradnje in vodenje, imenika pooblaščenih inženirjev razen arhitektov, ki imajo svojo
                  zbornico. Strokovne izpite
               izvaja inženirska zbornica s komisijami v katerih je več kot sto petdeset vrhunskih
               strokovnjakov, ki jim je kot člani pri imenovanju sklada s pravilnikom dal soglasje
               tudi minister. Nadzorni organ po Zakonu o IZS je Ministrstvo za okolje in prostor,
               vse je sedaj izjemno strokovno transparentno in pod nadzorom Ministrstva za okolje in
               prostor.</p>
               <p>Inženirska zbornica ocenjuje, da sedanja ureditev ZGO 1.d na področju pooblastil in
               dejavnosti pooblaščenih inženirjev ni idealna je pa sprejemljiva za stroko in zelo
               transparentna. 20. 2. je Vlada Republike Slovenije dala v proceduro parlamentu nov
               Zakon ZAID, ki ni usklajen s stroko in je po naši oceni v celoti nesprejemljiv in za
               stroko dolgoročno škodljiv. ZAID je ravno na področju vseh pooblastil, tako glede
               zbornic kot inženirjev bistveno posegal v obstoječo zakonodajo in če bo sprejet bo
               tudi razveljavil vse člene ZGO 1.b, ki govorijo o pooblastilih. Bistvene predloge
               ZAID-a so obema zbornicama jemlje vsa javna pooblastila in jih prinaša na
               ministrstvo. Torej strokovne izpite in imenik pooblaščenih inženirjev bo izvajala
               država. Vprašanje je kako bi sploh lahko to kdo nadziral kar je sedaj urejeno.</p>
               <p>Glede pooblaščenih inženirjev v novi ZAID predvidevamo samo, nre bom govoril o
               arhitektih ampak o ostalih pooblaščenih inženirjev. V ZAID-u je predvideno samo
               pooblaščeni inženir z drugo bolonjsko stopnjo, torej sedanjo univerzitetno, s tremi
               leti ...<stage>/Nerazumljivo./</stage>... plus strokovni izpit je pooblaščeni inženir, projektant in
               to je tudi edini. Enako za pooblastilo za vodenje, popolnoma nejasno je v temu zakonu
               kaj je z diplomanti z visoko izobrazbo, kaj bo z bodočimi tehniki, predlog Zakona
               ZAID namreč sploh ne loči niti pri projektiranju, niti proizvajanju pooblastil za
               nezahtevne in zahtevne objekte. Danes ogromno nezahtevnih objektov vodijo gradbeni
               tehniki s strokovnim izpitom za vodenje. Upoštevati moramo, da v Sloveniji letno
               izdamo približno sedem tisoč gradbenih dovoljenj in vsako gradbišče mora imeti
               odgovornega vodjo del, vprašaje je kdo ali na kakšen način bomo izpolnjevali in
               dosegali bistvene zahteve na zgrajenih objektih. Vzemimo samo banalno primerjavo,
               šoferji različno pooblastilo od motorja do avtobusa, pri nas pa bi lahko kar vsak
               inženir isti ki projektira garažo jutri lahko projektiral Črni kal. Mislim, da tukaj
               nekaj ni v redu.</p>
               <p>ZAID tudi predvideva, da bo minister za graditev določil katera izobrazba je
               ustrezna. Pri tem se moramo zavedati, da vsi učni programi od srednje šole naprej
               imajo do univerze verificirane programe in določene like diplomantov in njihove
               kompetence. Stroka kot je graditeljstvo kamor spadajo poleg arhitekture tudi
               strojništvo, elektrotehnika in tehniške stroke zahtevajo za vse nivoje dela ustrezno
               izobrazbo in ustrezna strokovna pooblastila. Iz vseh teh razlogov poleg novih drugih
               je zakon strokovno nesprejemljiv in vodi v popolno anarhijo.</p>
               <p>Jaz sem predsednik izpitnega odbora Inženirske zbornice Slovenije, istočasno sem
               tudi podpredsednik zveze društev gradbenih inženirjev in tehnikov Slovenije in se z
               vsemi temi pripombami strinjajo. Izvolite, hvala.</p>
            </sp>
            <sp xml:id="SDT4-OZOIP-Javna-003-2008-07-03.sp19">

               <speaker>PREDSEDNIK RUDOLF PETAN:</speaker>

               <p>Hvala. Naslednja razpravljavka je gospa Darja Matjašec, Društvo krajinskih
               arhitektov Slovenije. Izvolite.</p>
            </sp>
            <sp xml:id="SDT4-OZOIP-Javna-003-2008-07-03.sp20">

               <speaker>DARJA MATJAŠEC:</speaker>

               <p>Hvala za besedo. Lepo pozdravljeni, sem Darja Matjašec, predstavnica Društva
               krajinskih arhitektov Slovenije, sem pa tudi predstavnica matične sekcije krajinskih
               arhitektov pri Zbornici za arhitekturo in prostor Slovenije. Krajinski arhitekti želimo izpostaviti predvsem
               naše poglede na zbornico in pa omejevanje pravic do vodenja izdelave nekaterih
               prostorskih aktov. Krajinski arhitekti podpiramo tako zbornico, ki bo skrbela za
               redne izobraževanje članov, za dvig kakovosti storitev na področju arhitekture,
               krajinske arhitekture in prostorskega načrtovanja, pri čemer še posebej poudarjamo,
               da je treba vsa tri področja obravnavati enakopravno. Podpiramo tako zbornico, ki bo
               zagotavljala ščitenje poklicev na področjih, ki so v njeni pristojnosti in pa etično
               delovanje članov.</p>
               <p>Društvo krajinskih arhitektov Slovenije odločno nasprotuje dikcijam v zakonu, ki so
               v nasprotju z zakonom o prostorskem načrtovanju. Te dikcije ne zagotavljajo
               izboljšanja kakovosti urejanja prostora. ZAID namreč določa kdo je lahko izdelovalec
               občinskega podrobnega prostorskega načrta. In sicer, citiram: <q>"tisti izmed njih, ki
               po svoji strokovni izobrazbi ustreza glede na prevladujočo vrsto načrtovanih
               prostorskih ureditev."</q> V veljavni zakonodaji namreč ni jasnih meril za določanje
               ustreznosti določene stroke za določeno prostorsko ureditev. Zato ni nikakršnega
               razloga, da bi v Sloveniji OPPN<stage>(?)</stage> delili glede na vrsto prostorskih ureditev.
               Nosilci licenc, ki so zaradi svojih znanj in izkušenj usposobljeni izdelati te načrte
               morajo ta pravni akt izdelati skladno z zakonom in podzakonskimi akti v ustrezno
               sestavljeni interdisciplinarni delovni skupini. Sam OPPN kot prostorski akt, ki je
               nujno vezan na predpisan postopek priprave in sprejemanja tako ni klasična
               projektantska storitev in seveda tudi ne avtorska rešitev. Zato predlagamo, da se
               uveljavijo tiste rešitve, ki ne odstopajo od trenutno uveljavljenih in take rešitve,
               ki ne ukinjajo že pridobljenih pravic do dela. Hvala.</p>
            </sp>
            <sp xml:id="SDT4-OZOIP-Javna-003-2008-07-03.sp21">

               <speaker>PREDSEDNIK RUDOLF PETAN:</speaker>

               <p>Hvala lepa. Naslednji prijavljen k besedi je prof. dr. Bojan Majes, dekan Fakultete
               za gradbeništvo in geodezijo.</p>
            </sp>
            <sp xml:id="SDT4-OZOIP-Javna-003-2008-07-03.sp22">

               <speaker>PROF. DR. BOJAN MAJES:</speaker>

               <p>Spoštovani, gospod predsednik. Spoštovane gospe in gospodje! Nagovarjam vas kot
               dekan Fakultete za gradbeništvo in geodezijo Univerze v Ljubljani v imenu tistih 100
               diplomiranih, univerzitetnih diplomiranih gradbenih inženirjev, ki vsako leto končajo
               študij na naši fakulteti, v imenu tistih 1.500 inženirjev, magistrov, doktorjev, ki
               so v tem tisočletju končali gradbeništvo na naši fakulteti, predvsem pa v imenu
               tistih 2.000 študentov, ki študira trenutno na fakulteti in verjame v vizijo in
               poslanstvo naše fakultete. Naša fakulteta izobražuje, raziskuje, strokovno svetovalno
               delo opravlja in sploh svoje javno delovanje utemeljuje na profesionalni odličnosti,
               čim višji kakovosti, akademski svobodi in ustvarjalnosti, avtonomiji v odnosu do
               države, politike, kapitala in cerkva, ter humanizmu in človeških pravicah. Nagovarjam
               vas tudi v imenu tistih 3.000 pooblaščenih gradbenih inženirjev, ki jih je polovico v
               Inženirski zbornici Slovenije.</p>
               <p>Predlagani ZAID ukinja sedanjo vlogo zbornic reguliranih poklicev, kar je v
               nasprotju s splošno prakso EU-ja in jo reducira na nivo prostovoljne društvene
               dejavnosti. Osebno sem prepričan,da predlagatelje ne loči med interesno in strokovno
               zbornico.</p>
               <p>Kako v naši družbi zagotoviti razumevanje, da si človek znanja kupiti ne more?
               Pridobljeno znanje pa ni zastonj in ni brez cene. Znanje je investicija družbe, ki se
                   večkrat poplača. Trenutno v
               naši državi poteka intenzivna prenovo bolonjski študijskih programov. Letošnje leto
               začnemo s strokovnim študijem, drugo leto bodo vsi študiji potekali po prenovljenih
               bolonjskih programih, ki so primerljivi z Evropo. Predlagani zakon pa razveljavlja
               določbe zakona o graditvi objektov, ki se nanašajo na pooblastila različno
               izobraženih strokovnjakov. Spregleda,da so gradbeni manj, bolj in zelo zahtevni, kaj
               bo z našimi diplomanti, ki bodo končali prve bolonjske stopnje, kdo in s kakšnimi
               ...<stage>/Nerazumljivo./</stage> bo opravljal vsa tista dela, ki v ZAID-u sploh niso opredeljena
               kot inženirska dejavnost. Kako razumeti ta predlog ZAID-a, ki ga je poslala Vlada
               Republike Slovenije v parlamentarno proceduro brez soglasja s stroko? Se politika
               zaveda, da je gradbeništvo pomembna gospodarska dejavnost v državi? S to panogo se
               direktno ustvari približno 7% bruto narodnega prihodka, neposredno pa vsaj še enkrat
               toliko. Statistični kazalci danes uvrščajo Slovenijo med največje porabnike
               ...<stage>/Nerazumljivo./</stage>, imel sem napisal med najbolj varne predore, v naših mestih teče
               čista zdrava voda, živimo na potresnem, na poplavnem, na področju ogroženem s
               plazovi, pa vendar ti izredni dogodki v naši državi niso zahtevali pretiranih
               materialnih in človeških žrtev. Vse to kaže, da je inženirska raven znanj visoka in
               tehnična zakonodaja visoko. S predlagano zakonodajo se rušijo vsi zbornični dosedanji
               rezultati za izboljšanje kakovosti gradnje. V Sloveniji si do sedaj ni nikoli noben
               minister vzel take pravice in kompetenc, da bi odločal o izobraževanju, o
               strokovnosti, o varnosti ljudi in o premoženju in še o čem, kar daje predlagani ZAID
               ministru za okolje in prostor. Kdo bo v bodoče skrbel za izobraževanje, za
               zakonodajo? Bo prostovoljno članstvo v zbornici in več konkurenčnih manjših zbornic
               res cenejše, boljše? V organizaciji inženirske zbornice in ne Ministrstva za prostor
               teče tečaj o uporabi evropskih predpisov. 1.200 slušateljev je absolviralo ta tečaj
               konec lanskega leta in letošnjega leta. Država standarde in pravilnike iz
               ...<stage>/Nerazumljivo./</stage> preko SIST-a, Slovenskega inštituta za standardizacijo. Ker pa
               strokovnjaki sodelujejo prostovoljno, še več, stroške sestankov v evropskih
               komisijah, v odborih krijejo iz drugih virov prihodkov, ker država za to nima
               denarja.</p>
               <p>Naj zaključim s predlogom. Da se predlo ZAID, ki ni usklajen s stroko umakne iz
               parlamentarne procedure. Poslanci Državnega zbora pa naj začno z obravnavo tistega
               predloga zakona, ki je že bil usklajen. Ta dokument nosi oznako št. 0071-21/2007 ali
               če hočete EPA 2007 in tako naprej, novo gradivo številka 2. Samo s kakovostnim
               zakonom o arhitekturni, 
               inženirski delavnosti bomo dosegli, da bomo kakovostno načrtovali, gradili,
               vzdrževali in umeščali objekte v prostor v tako javnem interesu, to je v interesu
               dveh milijonov prebivalcev te lepe deleže, v interesu moje, vaše in naše Slovenije.
               Konec koncev ta prostor v katerega umeščamo objekte, nismo dobili od naših prednikov
               kar tako, ampak z namenom, da ga ohranimo za pravnuke naših bodočih generacij. Hvala
               lepa za pozornost.</p>
            </sp>
            <sp xml:id="SDT4-OZOIP-Javna-003-2008-07-03.sp23">

               <speaker>PREDSEDNIK RUDOLF PETAN:</speaker>

               <p>Hvala. Samo mimogrede, tistega predloga ne bomo mogli upoštevati, ker upošteva se
               tisti, ki je uradno prišel, se pravi tega zavrniti, pa novega, samo mimogrede. Hvala
               lepa. Naslednji se je k besedi prijavil dr. Pavel Gantar, Državni zbor. Izvolite.
           </p>
            </sp>
            <sp xml:id="SDT4-OZOIP-Javna-003-2008-07-03.sp24">

               <speaker>DR. PAVEL GANTAR:</speaker>

               <p>Hvala lepa, gospod predsednik. Jaz bom kratek, ker danes je priložnost, da govorijo
               drugi ne pa poslanci in predstavniki Državnega zbora. Žal je res ta javna
               predstavitev padla v ta termin, ampak s predsednikom nisva imela druge izbire glede
               na zaseden dnevni red Državnega zbora in to je ta termin, ki je bil dostopen in tako
               pač je. Jaz ne bom dolg. Jaz bi zelo jasno povedal, da sem to javno predstavitev
               mnenj predlagal in zahteval zato, ker sem trden zagovoren javno-pravne narave
               strokovnih zbornic z obveznim članstvom in s pomembnimi javnimi pooblastili. Ta zakon
               odstopa vseh teh momentov in zato, tako kot sem tudi v Državnem zboru omenil, ne
               vidim razloga sploh po tem zakonu niti po zbornicah, če te zbornice niso urejene na
               način kot je bilo s prvo predlagano, kot vem, in kot zahteva javno-pravna narava
               zbornic. Še enkrat ponavljam, imamo odlična strokovna združenja; urbanistično
               društvo, društvo arhitektov, društvo inženirjev in tako naprej. Vse te funkcije lahko
               nekega bolj volontarističnega sodelovanja opravljajo dobro in se ga je opravljajo v
               preteklem obdobju. Če želimo imeti javno-pravno naravo zbornic, potem storimo točno
               to kar smo na nek način vseskozi pričakovali in zaradi česar smo takrat ustanavljali
               inženirsko zbornico, zato, da stroki damo potrebno avtonomijo in odgovornost, da se
               samoregulira in preko te samoregulacije zagotovi varno, trdno, trajno in kvalitetno
               zidavo. To je bil osnovni cilj. In jaz verjamem, da najprej inženirska zbornica, pa
               tudi arhitekturna svoje delo v glavnem dobro opravljata, da se marsikaj še da
               izboljšati in tako naprej, vendar ta osnovni cilj je bil dosežen. Ob tem, ko
               zagovarjam javno-pravno naravo zbornic, seveda pa moram reči, da sem z velikim zanimanjem spremljal
               tudi razprave na spletnih straneh Trajekta, spletne strani, ki jo izjemno cenim, ki
               je ena najboljših arhitekturnih spletnih strani v Sloveniji, če že ne najboljša, kjer
               se je pokazalo, da določen del mladih, precej mlajših arhitektov ni zadovoljen z
               delovanjem zbornice. Jaz nisem človek, ki bi lahko.....<stage>/nerazumljivo./</stage>.. jaz nisem
               član te zbornice, ne morem govoriti o tem, vendar so opozorila tam resna, da je
               zbornica....takšno naravo, mora tudi dejansko imeti znotraj strokovni in demokratični
               postopek uveljavljanja stališč in interesov vseh, torej tisti, ki so njeni člani.
               Vendar ob enem tudi opozarjam, da tudi kakšna kritika na račun kateregakoli
               aktualnega vodstva zbornice ne more biti razlog, da bi za to, kot rečem, z umazano
               vodo vrgli iz banje tudi dojenčka, se odpovedali dejstvu, da so nekoč svobodni
               poklici se odrečejo tej zahtevi, da so avtonomni pri samoregulaciji svojih strokovnih
               zadev. Zato mislim, da ne smemo mešati teh dveh stvari. Jaz bi res opozoril na to,
               naj pogledam samo ta zbornični vidik, da imamo tudi vprašanja, kakšno državo in
               kakšen način sploh javne in državne regulacije še želimo imeti, ali želimo imeti nek
               korporativistični model države, ki odloča, da država odloča o vseh stvareh tudi o
               strokovnih v imenu stroke in s stroko ali pa želimo imeti model vitke države, kjer
               vse tiste stvari, ki so predmet strokovnih...prenese ustreznim javnopravnim telesom,
               jih nadzira in zagotavlja...pogoji, da se ta zadeva strokovno in dobro opravlja. Jaz
               mislim, da ta zakon obrne to smer nazaj v klasično korporativistično državo, ki sem
               ji vseskozi nenaklonjen in ji bom nenaklonjen še naprej in zato tudi iz tega ne samo
               ožjega profesionalnega razloga odklanjam te rešitve. Te rešitve so, kot so pokazale
               tudi danes, nedorečene v številnih zadevah, tudi jaz sem imel podobno kot
               profesionalec podobno zadevo, ko sem rekel v Sloveniji za enkrat, razen ene fasade
               nad nami in zdaj ometa v tunelu, ne preberemo v časopisih, da se je hiša nenadoma
               zrušila kar sama od sebe. Pogosto v Egiptu, v Turčiji in kjerkoli preberemo tak
               stavek, če preberemo stavek kako se je hiša zrušila kar sama od sebe, pomeni, da ta
               dejavnost ni regulirana tako kot mora biti. Mi tega problema za enkrat še nimamo,
               ampak bojim se, da bomo imeli, če bomo šli v tej smeri. Mi ne moremo ustaviti tega
               postopka. Jaz razumem, da so praktični okvirji v katerem ta Državni zbor še deluje,
               bo pripeljal do tega, da se o tem zakonu ne bo moglo niti razpravljati in da bomo
               novemu zakonodajalcu prepustili usodo o tem vprašanju. Jaz upam reči, da bo Vlada, me
               tudi čudi zakaj ministrstvo, ki ga poznam dovolj dobro, tudi tu sedeče predstavnike
               so bili vedno zagovorniki javnopravne narave zbornice, vsaj tako sem jih vedno
               razumel, mogoče so prišle spremembe, zakaj je ministrstvo to spremenilo. Ne znam
               razumeti tega in mislim, da to ni v njegovem interesu, ni v njegovem interesu, da
               opravlja funkcije, evidence, vodja strokovnih skupin in tako naprej. In še eno stvar,
               predsednik, bi res opozoril, potem bom pa res nehal. Namreč, predstavljajte si, da
               imamo več zbornic, da imamo več arhitekturnih zbornic in da ena v sodelovanju z nekim
               investitorjem izpelje natečaj 
               in tisti, ki so noter, saj veste, kako je, Slovenija je majhna, ali to lahko vpliva
               na to, da bo, recimo, oni gledal, mogoče je pa ta iz druge zbornice, pa ne bo dobil,
               in tako naprej. Cela vrsta zadev je, ki so zelo sporne s tega vidika, kjer bodo
               pravzaprav tekmovale te zbornice. Recimo, da jih imamo več, kjer je 300 kriterij,
               sploh ne vem, zakaj, in bodo tekmovale, kdo bo organiziral skupaj javne natečaje, kdo
               bo cenejši in tako naprej. In s tem bo prišlo do degradacije, sem prepričan. In zakaj
               tudi ni dobro, da država opravlja funkcije izpitov in vseh teh zadev. Zato ne, ker je
               država eden največjih naročnikov v gradbeništvu, v gradbeni dejavnosti, in to bo še
               naprej. In tudi s tega vidika je dobro, da je ta zadeva premaknjena v neko drugo
               javnopravno telo. Pri čemer pa je treba, to bi pa rekel, sprotno, tudi nepristransko
               spremljanje dejavnosti zbornic, tudi reagiranje takrat, kadar se strokovnost in
               avtonomija lahko sprevržeta v kakšen monopol, tudi to je možno, meja je vedno zelo
               tenka, moramo biti odkriti. Zato je potreben varovalni mehanizem, da se to ne bi
               dogajalo.</p>
               <p>Skratka, upam, da bo ta zakon doživel neslavno usodo oziroma da bo pokopan, še
               preden bo sprejet. In upam, da bo naslednji zakonodajalec uspel z javnopravnim
               konceptom zbornic. Hvala lepa.</p>
            </sp>
            <sp xml:id="SDT4-OZOIP-Javna-003-2008-07-03.sp25">

               <speaker>PREDSEDNIK RUDOLF PETAN:</speaker>

               <p>Hvala dr. Gantarju. Naslednja razpravljavka je gospa Helena Kovač, Zbornica za
               arhitekturo in prostor. Izvolite.</p>
            </sp>
            <sp xml:id="SDT4-OZOIP-Javna-003-2008-07-03.sp26">

               <speaker>HELENA KOVAČ:</speaker>

               <p>Dober dan! Sem članica Zbornice za arhitekturo in prostor. Ker je bilo danes od mojih
               sogovornikov že čisto vse povedano, edino primerjave z Evropo morda še niso bile
               poudarjene, sem se odločila, da bom še enkrat predstavila skico, ki smo jo enkrat že
               imeli v tem prostoru. In sicer, danes je zelo moderno, da se vse, kar je
               tradicionalnega, ukinja v sodobnem času. In čeprav za Slovenijo ne moremo trditi, da
               imamo v svojih zborničnih sistemih že tradicijo, naša Zbornica za arhitekturo in
               prostor obstaja šele štiri leta, bi rada opozorila, da kljub  vsemu moramo pogledati, kako je ta zadeva
               urejena v Evropi.</p>
               <p>V Angliji so prvo zbornico za arhitekturo in prostor ustanovili leta 1834. In seveda
               po tolikem času pri njih članstvo sedaj ni več obvezno, zaradi tega, ker so sami tako
               močno odgovorni do sebe, do prostora, do trajnostnega razvoja, da vedo sami, da pač
               urejajo te zadeve tako, kot morajo biti. V našem prostoru pa mislim, da bi bila sedaj
               ukinitev obveznega zborničnega članstva ali pa obveznih zbornic velika napaka. Sama
               kot aktivna arhitektka v praksi si ne znam predstavljati, da bi nenadoma na tem
               področju postala ureditev takšna, kakršno predvideva ZAID, ker bi delovanje postalo
               praktično kaotično. Zato predlagam, da se v naslednjem mandatu zakonodajalca začne
               ponoven postopek pridobivanja zakona o arhitekturni in/ali, skupaj, inženirski
               dejavnosti na podlagi septembra 2007. Hvala.</p>
            </sp>
            <sp xml:id="SDT4-OZOIP-Javna-003-2008-07-03.sp27">

               <speaker>PREDSEDNIK RUDOLF PETAN:</speaker>

               <p>Hvala lepa. Naslednji razpravljavec je gospod Borut Gržinič, Gospodarska zbornica
               Slovenije. Je pravilno? Izvolite.</p>
            </sp>
            <sp xml:id="SDT4-OZOIP-Javna-003-2008-07-03.sp28">

               <speaker>BORIS GRŽINIČ:</speaker>

               <p>Hvala. Spoštovani predsednik, spoštovani poslanci <stage>(no, ne vem, mislim, da ni več
               nobenega)</stage>, spoštovani predstavniki Vlade, Ministrstva za okolje in prostor,
               spoštovani kolegi iz poklicnih zbornic in ostali! Na tem mestu sem tudi že pred tremi
               meseci kot večina mojih sogovornikov v okviru razprave v Državnem svetu - smo zelo na
               dolgo in široko iste in podobne zadeve obravnavali in predstavljali. Mi smo dali kot
               Gospodarska zbornica in predvsem kot zbornica gradbeništva in industrije gradbenega
               materiala ter kot združenje za inženiring tudi pisne pripombe na ta zakon, tudi
               predloge za to, kaj naj bi se v tem predlogu, ki je v razpravi, spremenilo, ker pač
               drugače v tej fazi postopka seveda ne moremo delovati. Bi pa zelo na kratko tiste
               zadeve, ki jih moji predhodniki niso poudarili.</p>
               <p>Zelo na kratko, noben osnutek zakona  o arhitekturni inženirski dejavnosti. Moji predhodniki iz poklicnih
               zbornic so prej govorili, da so bili neki osnutki usklajeni z gospodarsko zbornico.
               Nobeden od osnutkov v fazi priprave tega zakona ni bil usklajen. Predvsem iz zadev,
               ki se tičejo opredelitve dejavnosti, ker ta predlog zakona izhaja iz zelo napačnih
               predpostavk, da lahko z rešitvijo poklicnih nazivov in ožje regulacije poklicnih
               nazivov, ki tudi ni, s tem se strinjam in z gospodom Replakom in gospodom Remsom in
               ostalimi predstavniki Inženirske zbornice, ni ustrezno rešen, vendar že samo iz tega,
               da bo to rešilo in opredeljevalo celotno dejavnost graditve objektov, je
               nesprejemljivo. In ta zakon hoče seveda s črtanjem členov, ki sem jih navedel, jih je
               kar precej, ki opredeljujejo dejavnost v sedanjem zakonu o graditvi, narediti totalni
               kaos v naši stroki in seveda, mi moramo vedeti, da v dejavnosti gradbeništva je
               večina subjektov, večina subjektov, ki opravijo tudi največ dejavnosti, je seveda
               gospodarskih družb in pa samostojnih podjetnikov, ki imajo zaposlene delavce. Se
               pravi tistih, ki so več kot eden. Da je manjši del v tem procesu, predvsem na
               projektivnem in na arhitekturnem področju, kjer predstavljajo tako nosilci
               dejavnosti, obenem tudi pooblaščene osebe. Zato je seveda neodgovorno iz stališča
               tistih, ki opravljajo, fizičnih oseb, ki so tudi pooblaščene osebe in sami opravljajo
               to dejavnost, posploševati nad celotno dejavnost, ki se večinsko, še enkrat
               poudarjam, večinsko opravlja v večjih gospodarskih asociacijah. In zato je
               nesprejemljivo, da se črtajo členi ZGO-ja, ki govorijo o opravljanju dejavnosti, ni
               sprejemljivo, da se tudi za posamezne pooblaščene osebe sedaj zelo zožuje prostor.
               Strinjamo se z gospodom Replakom, ki je to zelo natančno opisal kaj se dogaja pri
               pooblaščenih osebah, da se ukinja vodja posameznih del, ki je v posameznih procesih
               izvajanja del zelo važna oseba, ki lahko tudi pri, tako pri fizičnih osebah kot
               podizvajalec pri zahtevnih in nezahtevnih objektov seveda določen segment gradbenih
               del vodi in da za tak, da nimamo nobenih pogojev, se mi zdi zelo neodgovorno od
               predlagateljev zakona, ker že tako obstajajo težave, saj veste, v teh gradbenih
               procesih, in če te zadeve tudi zakonsko niso regulirane in seveda potem odprta
               možnost, da se dejansko vsakdo ukvarja s to dejavnostjo in vsakdo opravlja storitve s
               tega področja in je to za varnost in garancijo investitorjev totalno nesprejemljivo.</p>
               <p>Še na neke zadeve bi opozoril. Zavarovanje odgovornosti pred škodo. Mislim, da je
                   v sedanjem Zakonu o
               graditvi, je napisana obveznost zavarovanja dejavnosti vseh udeležencev pri graditvi.
               Ta zakon že spet postavlja ta predlog v svoj sistem, da bo pač, ki bazira na
               individualnem pristopu. Mislim, da je tukaj treba, če bo zadeva ostala, da je nujno
               potrebno začeti z odgovornostjo in zavarovanjem odgovornosti pravnih oseb oziroma
               tistih subjektov, ki podpisujejo pogodbe v procesih graditve in seveda, samo za
               tiste, ki so dejansko sami kot fizične osebe in kot izvajalci in pooblaščene osebe,
               seveda je potrebno pa tudi jasno ... to dejavnost, ki je pa lahko zavarovana tako ali
               drugače.</p>
               <p>Da ne bi naprej, mi smo pismeno dali. Mislimo, da tako slabega zakona kot je ta, že
               dolgo nismo videli. Hvala.</p>
            </sp>
            <sp xml:id="SDT4-OZOIP-Javna-003-2008-07-03.sp29">

               <speaker>PREDSEDNIK RUDOLF PETAN:</speaker>

               <p>Hvala lepa. Sedaj smo izčrpali vse razpravljavce, tisti ki so bili prijavljeni. Ker
               to ni oblika, kjer bi polemizirali drug z drugim, ampak poslušamo drug drugega.
               Sprašujem ali mogoče kdo, ki še ni imel besede, ki se ni prijavil, želi še besedo? Če
               ne, potem ugotavljam, da smo zaključili z razpravo. Te razprave bomo nekako skušali
               obdelati, pa če se bo dalo, bomo nekako tudi kakšen zbornik ali pa vsaj nekako zbrali
               gradivo.</p>
               <p>Jaz se vam vsem zahvaljujem za današnjo udeležbo, za razpravo, za vaše prispevke, za
               vaše misli. Kar se pa tiče samega zakona, glede na odklonilno stališče, ki je bilo
               večinsko, tukaj dileme ni. V končni fazi pa tako ali tako je postopek tako daleč, da
               je še samo ena seja Državnega zbora v tem mandatu, to se pravi naslednji teden in ta
               točka ni uvrščena na dnevni red. To pomeni, da bo postopek končan in v naslednjem
               sklicu bodo predlagatelji, to se pravi ministrstvo ali pa poslanci začeli
               pripravljati tudi mogoče na teh izhodiščih nov zakon. Takšna so pravila v Državnem
               zboru.</p>
               <p>Jaz se vam še enkrat zahvaljuje, pa želim prijetne počitnice in dobro sodelovanje
               tudi z naslednjo sestavo Državnega zbora. Hvala lepa.</p>
               <stage type="time">(Javna predstavitev je bila končana 3. julija 2008 ob 14.43)</stage>
            </sp>
         </div>
      </body>
   </text>
</TEI>