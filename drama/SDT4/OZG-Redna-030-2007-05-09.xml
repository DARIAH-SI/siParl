<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZG-Redna-030-2007-05-09">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">7E280F4094AAE2D1C12572C800293613</idno>
               <idno type="custom" subtype="day">CA4DB7AA9B939EDAC12572D60044DE3C</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=CA4DB7AA9B939EDAC12572D60044DE3C</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZG-Redna-030-2007-05-09.OZG" n="030">
               <name>Redna</name>
               <date when="2007-05-09"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZG-Redna-030-2007-05-09.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZG-Redna-030-2007-05-09.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">30. seja</stage>
            <stage type="date">(9. maj 2007)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 9.09.</stage>


            <sp xml:id="SDT4-OZG-Redna-030-2007-05-09.sp1">

               <speaker>PREDSEDNIK FRANC (FERI) HORVAT:</speaker>

               <p>Spoštovane gospe in gospodje. Predlagam, da začnemo 30. sejo Obora Državnega zbora
               za gospodarstvo. Vsem prisotnim prav lep pozdrav. Pozdrav seveda velja tudi gledalkam
               in gledalcem, ki spremljajo to našo sejo.</p>
               <p>Obveščen sem, da so se za današnjo sejo; se je opravičil član odbor poslanski kolega
               Srečko Prijatelj. Poslancev s pooblastili nimamo. Prehajamo na določitev dnevnega
               reda. Naj tako uvodoma povem, da imamo omejen čas, manj kot dve uri, ker je potem
               svečana seja v zvezi s praznikom Evrope ob 11. uri. In moramo nekaj minut prej
               zaključiti. Jaz upam, da bomo tako ekspeditivni, da bomo tudi dnevni red izčrpali
               oziroma opravili delo, ki je pred nami. Vi ste s predlogom oziroma z vabilom dobili
               predlog dnevnega reda, 5. točk. Ne bom jih našteval, imate jih pred seboj. Pomembno
               pa je uvodoma poudariti, pred prehodom na sprejem dnevnega reda in odločanje, da sem
               po sklicu seje in sicer včeraj dobil in tudi poslal članom predlog v zvezi z dnevnim
               redom in sicer predlog poslanske skupine nepovezanih poslancev, da z dnevnega reda
               današnje seje umakne točka 1. - to je Predlo zakona o spremembah zakona o
               elektronskih komunikacijah, skrajšani postopek. O tem predlogu moramo odločati. Jaz
               predlagam, da sprejmemo ta predlog in da odločimo, da se to točko danes umakne. Želi
               kdo razpravljati o tem predlogu v imenu poslanskih skupin? Če ne, predlagam, da
               glasujemo.</p>
               <p>Kdo je za umik? <stage>(11 članov.)</stage> Je kdo proti? <stage>(Nihče.)</stage></p>
               <p>Točka je umaknjena.</p>
               <p>Ugotavljam, da je dnevni red potem naslednji: 1. točka Predlog zakona o varstvu
               potrošnikov pred nepoštenimi poslovnimi praksami, druga obravnava. Potem, glede na
               predlog gospoda Sušnika, ki bo predstavil točko Predlog zakona o spremembah in
               dopolnitvah zakona o prevzemih, druga obravnava in je zadržan zdaj v tem času, ima
               druge obveznosti, je prosil in predlagal, da bi njegovo točko obravnavali na koncu.
               Bi bila potem 2. točka - pobuda Nataše Hafner Milač iz Ljubljane za začetek postopka
               za oceno ustavnosti tretjega odstavka 23. in 24. in četrtega odstavka 26. člena
               Zakona o spodbujanju razvoja turizma. In potem pobuda Janeza Aljančiča pod točko 3.
               iz Ljubljane in drugih podpisnikov pobude na isto temo v bistvu. In 4. točka - potem
               Predlog zakona o spremembah in dopolnitvah zakona o prevzemih, druga obravnava.
               Predlagam kar takoj uvodoma, preden preidemo na obravnavo 1. točke, da glede na to,
               da sta vsebinsko skorajda identični točki v zvezi z ustavno pobudo, da točko razprave
               2. in 3. združimo.</p>
               <p>Prehajamo na <title>1. TOČKO DNEVNEGA REDA - TO JE PREDLOG ZAKONA O VARSTVU
                  POTROŠNIKOV PRED NEPOŠTENIMI POSLOVNIMI PRAKSAMI.</title> Gradivo imate, predlog
               zakona, mnenje Zakonodajno-pravne službe, amandmaje poslanskih skupin SDS, NSi, SLS
               in DeSUS, mnenje Komisije Državnega sveta za gospodarstvo. Od vabljenih  so prisotni kompetentni in
               pooblaščeni predstavniki: minister za gospodarstvo, gospod mag. Vizjak, lep pozdrav,
               s svojimi sodelavci, gospod Zlatko Zupanc in gospod Logar sta tukaj,
               Zakonodajno-pravna služba gospod Rogelj, iz Gospodarske zbornice <stage>(ne vem, če je kdo,
               smo tudi vabili)</stage>, ni. Obrtna zbornica nikogar. Zveza potrošnikov Slovenije je
               zastopana, tukaj je z nami gospa Živa Drol Novak. Zveza potrošniških združenj je bila
               tudi vabljena - ni predstavnic oziroma predstavnikov in gospa Marta Turk se je
               opravičila, predsednica Komisije Državnega sveta za gospodarstvo. Odbor je matično
               delovno telo pri obravnavi te točke. Kot sem že navedel, so v poslovniško določenem
               roku vložili amandmaje poslanske skupine SDS, NSi, SLS in DeSUS in sicer k 2., 3. in
               6. členu. Amandmaji so pripravljeni na podlagi mnenja Zakonodajno-pravne službe.
               Pričanjem drugo obravnavo zakona in dajem najprej besedo gospodu ministru za dodatno
               obrazložitev predloga.</p>
            </sp>
            <sp xml:id="SDT4-OZG-Redna-030-2007-05-09.sp2">

               <speaker>MAG. ANDREJ VIZJAK:</speaker>

               <p>Hvala lepa, spoštovani predsednik Odbora za gospodarstvo, poslanke, poslanci, ostali
               navzoči!</p>
               <p>Ministrstvo za gospodarstvo, Vlada Republike Slovenije predlagata Državnemu zboru v
               sprejem Zakon o nepoštenih poslovnih praksah po rednem postopku v smeri prenašanja
               direktive 2005/29 ES v slovenski pravni red. Gre za direktivo o nepoštenih poslovnih
               praksah podjetij do potrošnikov na notranjem trgu. Torej, glavni namen predloga je
               uskladitev zakonodaje Republike Slovenije s to direktivo. Tukaj imamo zavezujoč rok,
               da je potrebno to uskladitev z direktivo izvesti do 12.6.2007. Med tem, ko se
               zakonski ukrepi začnejo uporabljati s 1.12.2007. Kaj je ključno? Ključno je, da s tem
               zakonom krepimo varstvo potrošnikov pred nepoštenimi poslovnimi praksami podjetij in
               seveda krepimo tudi notranji trg. Kaj konkretno, vsebino prinaša? Zakon določa enotno
               splošno prepoved vseh nepoštenih poslovnih praks, ki izkrivljajo ekonomsko obnašanje
               potrošnikov. Razvršča te nepoštene poslovne prakse v dve ključni skupini, v
               zavajajoče in agresivne poslovne prakse. In seveda poslanci so prav gotovo skozi
               zakonski tekst lahko ugotovili, kaj so tista ključna sporočila in zelo pomembno se mi
               zdi, da zakon v 7. členu določa konkretne primere zavajajočih poslovnih praks, ki v
               vseh okoliščinah veljajo za nepoštene, potem v recimo 10. členu agresivne poslovne
               prakse, ki v vseh okoliščinah veljajo za nepoštene in v sled izvajanja tega zakona se
               bomo lahko izognili precejšnjim anomalijam, ki se danes pojavljajo na trgu v
               Sloveniji in ki dejansko izkrivljajo neko ekonomsko obnašanje potrošnika. Naj samo
               navedem nekaj, recimo ključnih primerov: da se zavajajoče poslovne prakse, so
               predvsem, če podjetja 
               prikazuje, recimo nek znak zaupanja kakovosti ali podobno, ne da bi si za to pridobil
               ustrezno dovoljenje. Če trdi, da izpolnjuje pogoje za pridobitev ustreznega
               dovoljenja, pa seveda to ni res, vabi k nakupu izdelka po določenih ceni, ne da bi
               razkrilo, da obstajajo utemeljeni razlogi spričo katerih ne bo moglo zagotoviti
               dobave, ne bo moglo zagotoviti, da bo tudi dobaven takšen izdelek in podobno. Zelo
               pomembne so tudi agresivne poslovne prakse, na primer obiskovanje potrošnikov na domu
               in neupoštevanju potrošnikove prošnje, da zapusti njegov dom in podobno. Torej, to so
               nekatere stalnice bile tudi v Sloveniji in verjamem, da bo ta zakon dobrodošla korist
               za potrošnike in seveda tudi preprečevanja teh anomalij, ki so izkrivljale njihovo
               ekonomsko obnašanje.</p>
            </sp>
            <sp xml:id="SDT4-OZG-Redna-030-2007-05-09.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister za zelo kratko in racionalno predstavitev zakona. Vprašam
               predstavnika Zakonodajno-pravne službe gospoda Roglja, če želi uvodoma besedo?
               Izvolite.</p>
            </sp>
            <sp xml:id="SDT4-OZG-Redna-030-2007-05-09.sp4">

               <speaker>ANTON ROGELJ:</speaker>

               <p>Se opravičujem. Gospod predsednik, potrebno je, da nekaj povem, ali pa bi prosil
               predstavnika predlagatelja, če bi lahko komentiral oziroma povedal odboru, kako smo
               se glede osnovne pripombe, ki je prisotna v mnenju Zakonodajno-pravne službe in sicer
               glede nevarnosti, da pride do podvajanja, do dvojnega urejanja s predlagano
               ureditvijo o tem predlogu zakona in v že obstoječem veljavnem Zakonu o varstvu
               potrošnikov. Če hoče predstavnik Vlade, mogoče, to bi bilo boljše, sicer pa bi jaz
               podrobno povedal, do česa smo prišli. Hvala lepa.</p>
            </sp>
            <sp xml:id="SDT4-OZG-Redna-030-2007-05-09.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod Rogelj. Vprašanje je aktualno, je načeto tudi v samem pisnem mnenju in
               mislim, da je gospod Logar pripravljen, da bo tudi na vprašanje odgovoril. Vprašanje
               se postavlja dejansko: Ali je optimalno ali pa pravno, tudi glede na te pripombe, da
               nekateri členi naj bi se pokrivali, celo bili v koliziji Zakona o varstvu potrošnikov
               ali je optimalna ta rešitev, da se gre s tem zakonom ali pa glede na to, da imamo kot
               kažejo primerjave predlagatelja, kako imajo te zadeve urejene druge države in kako
               prenašajo direktive, da nekatere v več področnem zakonu, ki imajo, nekatere v krovni
               zakon, da dobimo odgovor na to vprašanje. Izvolite.</p>
            </sp>
            <sp xml:id="SDT4-OZG-Redna-030-2007-05-09.sp6">

               <speaker>MATJAŽ LOGAR:</speaker>

               <p>Najlepša hvala za besedo, predsedujoči. Tudi hvala Zakonodajno-pravni službi za
               njihova opozorila. Preden grem mogoče do konkretnega, da dam konkreten odgovor, nekaj
               pojasnil o tej direktivi. V celem delu zakonodaje Evropske skupnosti, ki ureja
               področje varstva potrošnikov je ta direktiva v bistvu na nek način prva v neki vrsti
               direktiv, ki bo, ki prihajajo zdaj iz zakonodajnega procesa, v tem smislu, da je to
               prva direktiva, ki se jo naj prenaša po načelu maksimalne harmonizacije. Do sedaj so
               bile potrošniške direktive tako imenovane minimalne harmonizacije, kar pomeni, da je
               direktiva določila nek minimalni standard, ki je bil harmoniziran po celotnem
               notranjem trgu, potem pa je dopuščala državam članicam, da posamezna področja uredijo
               strožje, če tako želimo, strožje v smislu višje ravni varstva potrošnikov. Seveda
               takšna ureditev je pripeljala do tega, da imamo med državami članicami zelo različne
               ureditve varstva potrošnikov, nekatere imajo nivo varstva višje, druge imajo nižje,
               nekatere ostanejo na rangu minimalne harmonizacije, ki je zapovedana z direktivami,
               kar pravzaprav ustvarja precej negotovosti pri poslovanju na notranjem  trgu in ta negotovost se potem
               odraža kot ovira za prost pretok blaga in storitev oziroma za delovanje notranjega
               trga. V tem kontekstu je bila sprejeta odločitev, da se nove direktive tudi s
               področja varstva potrošnikov pripravijo kot direktive maksimalne harmonizacije. To
               pomeni, da moramo direktivo v celoti in popolnoma prenesti, ne smemo ničesar
               izpustiti, kar je v direktivi in ne smemo ničesar dodati kar ni v direktivi. Od tod,
               kot sem rekel to je prva v seriji teh direktiv, prihajajo nove, obenem pa je v
               postopku na komisiji in pa v svetu pregled zakonodaje s področja potrošniške
               zakonodaje, ki bo pripeljala verjetno do sprememb nekje do osem direktiv, kolikor jih
               je v tem vključenih, kar pomeni, da bomo imeli temo, se pravi spremembe zakona, da je
               na temo varstva potrošnikov v naslednjih letih bolj pogosto tudi v tem zboru. Dilema
               pri prenosu direktiv je vedno ta, katero pot ubrati. Ali iti po poti, da eno področje
               urejaš v enem zakonu in potem ob spremembi različnih direktiv vsakič znova odpiraš ta
               zakon in pripravljaš nove spremembe zakona. Ali pa morda iti v drugo skrajnost, ki bi
               praktično pomenila en zakon ena direktiva oziroma ena direktiva en zakon. Mi smo pri
               tej dilemi, sploh pa ob dejstvu, da sedaj menjamo način prenosa iz minimalne na
               maksimalno harmonizacijo, se odločili, da bi zakon o varstvu potrošnikov pred
               nepošteni poslovni praksi prenesli v svoj zakon, v zakon o varstvu potrošnikov, ki pa
               bo tudi noveliran v tem letu, pa pravzaprav skoncentrirali vsa pogodbena razmerja.
               Tako, da bi pogodbena razmerja bila v enem zakonu, nepogodbeni del varstva
               potrošnikov pa potem v drugem zakonu, kar bi nam tudi, mislimo, da nam bo tudi
               olajšalo potem delo oziroma tudi preglednost zakonodaje v kontekstu spremembe
               zakonodaje z omenjenim pregledom potrošniške zakonodaje.</p>
               <p>Še en argument je bil odprt v tem pregledu načina transpozicije. Namreč ta direktiva
               ima, če pogledate originalno besedilo, dva aneksa. To sta aneksa teh praks, ki se
               štejejo bodisi zavajajoče bodisi agresivne, o katerih je prej minister govoril. Mi
               jih moramo prenesti v materijo, ki bo zavezujoča in to je v našem primeru zakonska
               materija. S tem pa, da so ti aneksi in spisek teh praks je neizčrpen, kar pomeni, da
               se lahko dodatno še spremeni, v primeru, da se na trgu pojavijo neke prakse, nove
               praksi, ki do sedaj niso bile naštete, pa bi jih zakonodajalec smatral, da jih gre
               šteti za absolutno zavajajoče ali agresivne, potem se bo eden ali drugi aneks
               ustrezno dopolnil, kar posledično pomeni tudi ustrezen prenos v nacionalno
               zakonodajo.</p>
               <p>Kar se tiče prekrivanja. Kot sem že omenil, Zakon o varstvu potrošnikov je v
               normativnem programu dela Vlade in mi računamo, da bo zakon sprejet pred
               uveljavitvijo zakona o katerem se pogovarjamo danes. Poleg tega v primeru, ko bomo
               gledali zakon, do prikrivanja prihaja v tistem delu, ki govori o primerjalnem
               oglaševanju. Po naši oceni prekrivanja ni tako zelo veliko oziroma treba je biti zelo
               natančen, v katerem delu lahko pride do prekrivanja in kje ne. V tistem delu, kjer bi
               eventualno lahko prihajalo do pokrivanja, bomo mi ob noveli zakona o varstvu
               potrošnikov to ustrezno uredili. Na tem mestu bi poudaril še na eno stvar. V besedilu
               zakona se na neki točki pojavlja datum 2013 z letnico 2013. To je posledica prehoda
               iz minimalne na maksimalno harmonizacijo in dogovor je bil v okviru sveta in pa tudi
               v parlamentu, da države članice, ki imajo ob uveljavitvi te direktive višje standarde
               že zapovedane v zakonodaji kot pa jih uveljavlja ta direktiva, lahko te standarde
               ohranijo do leta 2013.  Mi smo
               imeli tukaj dve možnosti. Ena je ta, ki smo jo izbrali, da te ukrepe ohranimo v
               veljavi, te ki smo jih že imeli do leta 2013 in to opcijo izkoristimo v smislu
               podaljševanja večje stopnje varstva potrošnikov. Druga opcija, ki smo jo imeli, je
               bila seveda ta, da enostavno tudi te omejitve umaknemo z dnem, ko bi vstopil v
               veljavo ta zakon. In v tem duhu tudi gledamo pri tem prekrivanju ali pa potencialnem
               možnem prekrivanju med tem zakonom in pa zakonom o varstvu potrošnikov praktično
               skozi to prizmo, da ne bi pri tem, ko bi se izogibali tega prikrivanja, izpustili
               določene dele, ki bi pravzaprav pomenili zmanjševanje varstva potrošnikov, ne bi bili
               pa zaradi prenosa same direktive nujno potrebni. Tako, da po našem mnenju do teh
               prehodov tega prekrivanja ne bo prihajalo, ker bo zakon o varstvu potrošnikov, novela
               je pripravljena, v parih tednih tudi v javni obravnavi, tako da do uveljavitve
               zakona, se pravi do 1. decembra bo to razčiščeno. Hvala.</p>
            </sp>
            <sp xml:id="SDT4-OZG-Redna-030-2007-05-09.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala za to dokaj temeljito obrazložitev. Predvsem se mi zdi pomemben ta zaključek,
               da bo zakon o varstvu potrošnikov noveliran, pripravljen in da se bomo z njim soočili
               in bomo takrat morali pozorno pogledati, da bo usklajen s tem zakonom, tako da ne bi
               dejansko prišlo do tega na kar opozarja zakonodajno-pravna služba.</p>
               <p>Prehajamo na, gospod Rogelj.</p>
            </sp>
            <sp xml:id="SDT4-OZG-Redna-030-2007-05-09.sp8">

               <speaker>ANTON ROGELJ:</speaker>

               <p>Če mi dovolite, gospod predsednik, zaradi jasnosti, ker je zelo izjemna situacija
               tole, veste, bi še sam rad povedal, kako sem razumel, da je sedaj nekako obljuba
               Vlade glede opozorila iz mnenja Zakonodajno-pravne službe. Do prekrivanja, do
               dvojnega urejanja ne bo prišlo samo v primeru, če bo novela zakona o varstvu
               potrošnikov, ki je sedaj napovedana, pripravljena tako zgodaj in tako dobro, da bo
               lahko sprejeta, objavljena in začela veljati, stopila v veljavo pred 1. decembrom
               letos. Se pravi, pred datumom, ko naj bi sedaj obravnavan predlog, zakon začel se
               uporabljati. To je osnovno, kar smo se dogovorili in kar razumem, da je tudi sedaj
               bilo povedano. Razen tega sta pa še dva amandmaja, ki naj bi jih odbor prevzel, sta
               pa manjše redakcijske narave in jih imate tam verjetno pripravljene. Hvala lepa.</p>
            </sp>
            <sp xml:id="SDT4-OZG-Redna-030-2007-05-09.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod Rogelj, tako da bo zadeva še bolj jasna in dejansko to pomeni, jaz to
               razumem tudi tako, tudi to kar je rekel gospod Logar, da je to zaveza za Vlado, da bo
               dejansko do tega v praksi tudi prišlo, da bo zakon sprejet, in da bo istočasno tako
               rekoč uveljavljen s tem zakonom.</p>
               <p>Gospod minister.</p>
            </sp>
            <sp xml:id="SDT4-OZG-Redna-030-2007-05-09.sp10">

               <speaker>MAG. ANDREJ VIZJAK:</speaker>

               <p>Ta zaveza Vlade izhaja tudi iz sprejetega normativnega programa dela Vlade, ki je
               opredelila, da bo najkasneje do septembra tudi ta zakon sprejet na Vladi, kar pomeni,
               da je to v nekem sozvočju. In to je dejansko zaveza, imate prav, da je ta pogoj z
               naše strani upoštevan in bo izpolnjen.</p>
            </sp>
            <sp xml:id="SDT4-OZG-Redna-030-2007-05-09.sp11">

               <speaker>PREDSEDNIK FRANC (FERI) HORVAT:</speaker>

               <p>Hvala. Prehajamo na obravnavo posameznih členov, amandmajev in predlogov za
               amandmaje. Predlagam, da delamo tako kot običajno, ko je število členov večje, da
               razpravljamo o posameznih členih, odločamo o amandmajih vloženih in predlogih za
               amandmaje in potem na koncu odločamo o vseh členih skupaj.</p>
               <p>Kdo je za tak sklep? <stage>(10 članov.)</stage> Je kdo proti? <stage>(nihče.)</stage></p>
               <p>Ugotavljam, da je sklep sprejet.</p>
               <p>1. člen. Odpiram razpravo. Želi kdo o njem razpravljati. Ni razprave.</p>
               <p>2. člen. Tukaj imamo amandma in predlog za amandma na podlagi mnenja
               Zakonodajno-pravne službe.  Ta
               amandma ste zdaj dobili na klop oziroma če ga niste je zelo kratek. Omenil ga je že
               gospod Rogelj. V 2. členu, v prvem in drugem odstavku 2. člena se besedilo <q>"ne vpliva
               na"</q> nadomesti z besedilom <q>"ne posega v"</q>. Želi kdo razpravljati o vloženem amandmaju
               in o členu in predlogu za amandma? Ni razprave. Predlagam, da glasujemo o predlogu za
               amandma, ki sem ga prebral.</p>
               <p>Kdo je za? 11 članov. Je kdo proti? Ni.</p>
               <p><stage>(Za je glasovalo 11.)</stage> <stage>(Proti nihče.)</stage></p>
               <p>Predlog amandmaja je sprejet.</p>
               <p>Glasujemo še o amandmaju, ki ga imate v pregledu, k 2. členu, koalicijskih
               poslanskih skupin. Želi kdo razpravljati? Ne. Glasujemo.</p>
               <p>Kdo je za? 12 članov. Je kdo proti? Nihče</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>Amandma je sprejet.</p>
               <p>3. člen - tukaj imamo amandma koalicijskih poslanskih skupin. Odpiram razpravo o
               členu in o amandmaju tudi na podlagi mnenja Zakonodajno-pravne službe. Ne želi nihče
               razpravljati. Glasujemo o amandmaju.</p>
               <p>Kdo je za? 10 članov. Je kdo proti? Nihče.</p>
               <p><stage>(Za je glasovalo 10.)</stage> <stage>(Proti nihče.)</stage></p>
               <p>Predlog amandmaja je sprejet.</p>
               <p>4. člen, 5. člen, 6. člen, 7. člen, 8. člen. Pri 6. členu imamo amandma štirih
               koalicijskih poslanskih skupin. Odpiram razpravo o tem amandmaju in členu. Želi kdo
               razpravljati? Če ne, glasujemo o amandmaju.</p>
               <p>Kdo je za? 10 članov. Je kdo proti? Ni.</p>
               <p><stage>(Za je glasovalo 1.)</stage> <stage>(Proti nihče.)</stage></p>
               <p>Amandma je sprejet.</p>
               <p>7., 8., 9., 10., 11. člen, 12. člen, 13., 14. člen je predlog za amandma in sicer v
               naslednjem besedilu: v drugem odstavku 14. člena se beseda <q>"trditev"</q> nadomesti z
               besedama <q>"sporne navedbe"</q>. Želi kdo o predlogu amandmaja razpravljati? Ne želi.
               Glasujemo.</p>
               <p>Kdo je za? 12 članov. Je kdo proti? Ni.</p>
               <p><stage>(Za je glasovalo 12.)</stage> <stage>(Proti nihče.)</stage></p>
               <p>Amandma je sprejet.</p>
               <p>15. člen in končno 16. člen. Tako. Glasujemo še o vseh členih skupaj.</p>
               <p>Kdo je za? 13 članov. Je kdo proti? Ni.</p>
               <p><stage>(Za je glasovalo 13.)</stage> <stage>(Proti nihče.)</stage></p>
               <p>Členi so sprejeti. Amandmaji bodo vključeni v dopolnjen predlog zakona. Za
               poročevalca na zboru predlagam, da določimo predsednika oziroma enega od
               podpredsednikov. Nihče ne
               nasprotuje. S tem zaključujem to točko in se tistim, ki v nadaljevanju seje ne boste
               ostali, zahvaljujem za sodelovanje in prisotnost na seji.</p>
               <p>Prehajamo na drugo in skupno obravnavo <title>2. in 3. TOČKE</title> to je <title>OBRAVNAVA DVEH POBUD ZA ZAČETEK POSTOPKA ZA OCENO USTAVNOSTI NEKATERIH DOLOČB
               ZAKONA O SPODBUJANJU TURIZMA.</title>
               </p>
               <p>Gradivo ste dobili, dve pobudi, dve mnenji Zakonodajno-pravne službe, odgovor Občine
               Bohinj na poziv Ustavnega sodišča Republike Slovenije glede pobude z dne 26.3.2007 in
               dopis Ministrstva za gospodarstvo - Direktorata za turizem z dne 16.4.2007. Vabljeni:
               Zakonodajno-pravna služba, tukaj je gospa Lenča Arko Fabjan in Vlada oziroma
               predstavniki ministrstva z ministrom na čelu, gospod Hribar - direktor Direktorata za
               turizem in gospod Podrekar. Odpiram razpravo, s tem, da bi rad takoj uvodoma
               izpostavil eno nenavadno situacijo in bi za pojasnilo prosil predstavnike Vlade.
               Namreč, se nanaša na odbore, prvič taka situacija in ne spomnim se da bi kdaj bila,
               tudi pri pobudah za ustavne spore oziroma za presojo ustavnosti, da imamo različno
               mnenje Vlade in Zakonodajno-pravne službe. Običajno so bila ta mnenja usklajena ali
               pravilo identična. Tu se sedaj postavlja vprašanje, ki bi ga kar postavil
               predstavnikom ministrstva, ko so v svojem mnenju oziroma svojem pismu pritegnili
               trditvam pobudnikov ustavne presoje zakona, kakšno pa je zdaj dejansko, končno mnenje
               ali se pobudo podpira ali se je ne podpira in potem če se jo dejansko podpira zakaj
               potem ne greste s predlogom za noveliranje zakona ali pa mislite čakati na odločitev
               Ustavnega sodišča in potem iti v novelo zakona, pri čemer se seveda zgublja na času?
               Prav je da to razčistimo, ker pravzaprav se bomo mi na osnovi tega mnenja in Vlade,
               mnenja Zakonodajno-pravne službe, ki ne podpira pobude, se bomo potem pač na podlagi
               tega mnenja in razprave morali odločiti za ali proti podpori pobudi. Gospod minister,
               izvoli.</p>
            </sp>
            <sp xml:id="SDT4-OZG-Redna-030-2007-05-09.sp12">

               <speaker>MAG. ANDREJ VIZJAK:</speaker>

               <p>Ja, jaz bi naredil en kratek uvod, potem pa bi prepustil direktorju Direktorata za
               turizem za vsebinsko in strokovno nadgradnjo tega.</p>
               <p>Seveda, spoštovani predsednik, lahko pride do takšnih situacij v primeru, ko je nek
               vladni tekst, ki se znajde v parlamentarni proceduri s strani poslancev, amandmiran
               in pride pravzaprav do nekih rešitev v zakonu, ko se Vlada z njimi tudi ni strinjala;
               ne strinja danes ampak tudi takrat, ko je tisti zakonski tekst nastal in prav v temu
               je primer tudi glede teh dveh pobud. Gre tudi za razmeroma občutljivo temo - to je
               zaračunavanja turistične takse za lastnike počitniških hiš v obliki letnega
               pavšalnega zneska. To je razmeroma občutljiva tema in brez temeljite proučitve je
               tako vnašanje določb lahko problematično. In seveda te določbe v Zakon o spodbujanju
               razvoja turizma so bile v predlog tudi vnesene v obliki amandmajev ob drugi obravnavi
               tega predloga na seji Odbora za gospodarstvo Državnega zbora, kot matičnega delovnega
               telesa. Predstavnica Vlade, takrat, ob sprejemanju je na tej seji izrazila pomisleke zoper te rešitve z
               obrazložitvijo, ki kot sem povedal, to se pravi, da je ta rešitev nekoliko premalo
               proučena in da obstaja možnost, da je iz pravno-sistemskega vidika sporna. Amandma je
               bil, ne glede na te pomisleke tudi takrat sprejet. Torej, to je na nek način lahko
               razlog zakaj morebiti dve stališči; stališče Vlade, ki je na nek način stališče
               tistega teksta, ki je bil takrat tudi elementarno predlagan in potem seveda tudi vsa
               avtonomija in pristojnost parlamenta, da poseže v tekst v amandmajski obliki, čemur
               nihče ne nasprotuje, samo potem ni problem, da seveda Vlada kasneje temu pritrdi.</p>
               <p>Zdaj pa morebiti nekoliko bolj iz vsebinskega stališča, še direktor Direktorata za
               turizem.</p>
            </sp>
            <sp xml:id="SDT4-OZG-Redna-030-2007-05-09.sp13">

               <speaker>PREDSEDNIK FRANC (FERI) HORVAT:</speaker>

               <p>Hvala gospod minister. Gospod Hribar.</p>
            </sp>
            <sp xml:id="SDT4-OZG-Redna-030-2007-05-09.sp14">

               <speaker>MAG. MARJAN HRIBAR:</speaker>

               <p>Hvala gospod predsednik za besedo. Jaz bi se strinjal z ministrom glede samega
               postopka sprejemanja tega zakona. Dejansko je prišlo do amandmajev v poslanskih
               klopeh. Poudaril bi še to, da se je tudi predstavnik Zakonodajno-pravne službe s
               takratnim predloženim amandmajem, je tudi on izrazil zadržanost oziroma pomisleke in
               morda velja tudi gospoda Roglja tudi danes vprašati, glede na to, da tudi od tam
               danes prihajajo različna mnenja tako, da mislim, da je tukaj oziroma je žal odšel.</p>
               <p>Gremo k vsebini. Glejte, Vlada Republike Slovenije se ne strinja s trditvijo
               pobudnice, da je turistična taksa že sama po sebi sporna dajatev. Se pravi, enostavno
               se s to prvo trditvijo ne strinjamo češ da v našem zakonu ni opredeljeno katere so
               storitve in ugodnosti, ki naj bi jih zavezanci brezplačno koristili in da gre torej
               za nemerljive storitve. Zakon namreč v četrti točki določa, da je turistična taksa
               pristojbina za prenočevanje s katero se zavezancem za plačilo, da so v turističnem
               območju na voljo določene storitve in ugodnosti, ki se jim ob vsakokratnem koriščenju
               ne zaračunavajo posebej. Glede na tak namen turistične takse z zakonom ni mogoče in
               potrebno natančno našteti storitve in ugodnosti, ki jih zavezanci lahko brezplačno
               koristijo, kot tudi ni mogoče in potrebno, da bi občina pri izstavitvi računa za
               turistično takso specificirala storitve, ki so zavezancem brezplačno na voljo.
               Mislim, da v tem delu tudi ni kaj dosti različnih mnenj.</p>
               <p>Drugače je z zaračunavanjem turistične takse v obliki letnega pavšalnega zneska, ki
               temelji na tretjem odstavku 23. člena zakona, ki med zavezance za plačilo turistične
               takse uvršča lastnike počitniških hišic oziroma počitniških stanovanja in lastnike
               plovil. Tukaj pa prihajamo do te vsebine in Vlada Republike Slovenije v tem delu
               pritrjuje stališčem pobudnice, saj ni mogoče oporekati trditvi, da je zaračunavanje
               turistične takse v obliki pavšalnega letnega zneska, ki ne dopušča plačila ob
               upoštevanju dejansko opravljenih števil nočitev, sporno z vidika ustavnega načela
               enakosti pred zakonom. Vlada Republike Slovenije tudi pritrjuje stališču pobudnice,
               da 24. člen zakona postavlja v neenak položaj lastnike počitniških hiš in
                  apartmajev iz različnih
               delov države, kot tudi njenemu stališču o spornosti pavšalne določitve višine
               turistične takse glede na površino počitniških hiš oziroma apartmajev. Kot vemo pač
               ta zakon daje možnost občinam, da se odločijo za zaračunavanje te takse ali ne in
               dejansko je naše mnenje, da Ustavno sodišče oziroma z odločitvijo Ustavnega sodišča
               bodo pač ti dvomi odpravljeni.</p>
               <p>Morda še odgovor na vprašanje zakaj sami ne vlagamo, ta trenutek oziroma ne odpremo
               zakona. Naj vam povem, da Zakon o spodbujanju razvoja turizma imamo namen odpreti,
               mislim pa da tudi odločitev Ustavnega sodišča v zvezi s tem oziroma tako bom rekel,
               da bi morda, če bi šli zdaj odpirati ta zakon, vnesli v reševanje te situacije morda
               še dodatne, ne bom rekel zmedo ampak predvsem morda preveč dodatnih okoliščin, ki bi
               jih bilo potrebno upoštevati. Poudaril pa bi, da gre za določen <q>"unicum"</q>, ki v
               številnih državah, ko smo primerjali, pač te dajatve v smislu pavšalnih turistih taks
               opredeljujejo drugače, v smislu nekih komunalnih dajatev, kajti turistične takse
               nastajajo dejansko z nočitvami in verjetno v tej smeri kaže reševati oziroma iskati
               tudi rešitev.</p>
            </sp>
            <sp xml:id="SDT4-OZG-Redna-030-2007-05-09.sp15">

               <speaker>PREDSEDNIK FRANC (FERI) HORVAT:</speaker>

               <p>Hvala. Preden dam besedo dr. Slavincu, ki ima proceduralno če sem prav razumel, ali
               se javljaš k razpravi? Proceduralno. Da bo zadeva jasna, res je to kar pravi gospod
               minister - do spremembe je prišlo na sami seji, na podlagi amandmaja in drugo bistvo
               je to, torej ni sporen sam institut tega, da se uvaja tudi za <q>"vikendaše"</q>, ker osebno
               tudi mislim, da je prav ampak način, dejansko je potem treba videti kako in kaj. V
               vsakem primeru bo Ustavno sodišče odločalo in potem bo mogoče tudi lažje najti
               rešitev. Dr. Slavinec proceduralno, potem pa dam besedo še predstavnici
               Zakonodajno-pravne službe.</p>
            </sp>
            <sp xml:id="SDT4-OZG-Redna-030-2007-05-09.sp16">

               <speaker>DR. MITJA SLAVINEC:</speaker>

               <p>Hvala lepa. Imam proceduralno vprašanje, kajti zmedla me je izjava predhodnika, da
               tudi s strani Zakonodajno-pravne službe prihajajo različna mnenja. Jaz imam na mizi
               samo eno mnenje, pa me sedaj zanima ali mi mogoče kakšen dokument manjka ali mogoče
               kdo ve kaj več kot mi poslanci, uradno, tega Državnega zbora dobimo. Kajti iz tega
               kar sem jaz dobil vidim eno mnenje podpisano s strani vodje službe, ki v zadnjem
               stavku pravi, da glede <q>"vse navedeno Državni zbor meni, da izpodbijana ureditev ni v
               neskladju z Ustavo"</q> in to je samo eno in edino mnenje, ki ga imam jaz. Zato
               postavljam proceduralno vprašanje: če imam vse dokumente ali je bilo predhodno
               izvajanje mogoče nenatančno, da ne bom rekel zavajajoče. Hvala.</p>
            </sp>
            <sp xml:id="SDT4-OZG-Redna-030-2007-05-09.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala. Zelo kratko gospod Hribar.</p>
            </sp>
            <sp xml:id="SDT4-OZG-Redna-030-2007-05-09.sp18">

               <speaker>MAG. MARJAN HRIBAR:</speaker>

               <p>Dopuščam, da je bilo moje izvajanje morda, da ni bilo dovolj natančno, nikakor pa
                   ni bilo zavajajoče, vsaj
               jaz tako ocenjujem. Ko sem govoril o različnih stališčih do tega zakona, sem seveda
               imel v mislih tudi takrat javno izražene pomisleke, to je bilo leta 2003, s strani
               Zakonodajno-pravne službe, ki je v nasprotju, ker govorimo o isti tematiki, s
               stališčem, ki ga podajajo sedaj. Samo to sem imel v mislih. Hvala.</p>
            </sp>
            <sp xml:id="SDT4-OZG-Redna-030-2007-05-09.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospa Lenča Arko Fabjan, predstavnica Zakonodajno-pravne službe, izvolite.</p>
            </sp>
            <sp xml:id="SDT4-OZG-Redna-030-2007-05-09.sp20">

               <speaker>LENČA ARKO FABJAN:</speaker>

               <p>Hvala za besedo. Najprej glede te dileme, kakšno je mnenje Zakonodajno-pravne službe
               sedaj. To mnenje je pripravljeno na podlagi vloge, ki jo ima Zakonodajno-pravna
               služba v postopkih za oceno ustavnosti, in sicer je to vloga zagovornika izpodbijane
               ureditve. Ker v primeru, če bi šlo za položaj, ko bi zakonodajalec že sam menil, da
               je izpodbijana ureditev v neskladju z ustavo, bi se od njega pričakovalo, da bo
               podvzel ukrepe, s katerimi bo to neustavnost, ki se jo zaveda, odpravil.</p>
               <p>Naslednje izhodišče pri pripravi odgovora so pa bila zatrjevanja pobudnikov, ki so
               bila ocenjena kot neutemeljena. In sicer so, na primer, pobudniki zatrjevali, da je
               kriterij razlikovanja oziroma zaradi katerega so zavezanci za plačilo turistične
               takse, kriterij stalnega prebivališča, izpodbijane določbe pa se na stalno
               prebivališče ne nanašajo.</p>
               <p>Naslednje zatrjevanje je bilo, na primer, da so različno obravnavani občani
               različnih občin. In treba je upoštevati, da gre za zadevo, ki je v občinski
               pristojnosti, zato je že po sami naravi stvari jasno, da jo bo vsaka občina uredila
               neodvisno od druge občine. Da pa s tem ni nič narobe, pa izhaja tudi že ustaljenost
               ustavno sodne presoje Ustavnega sodišča, na katero tudi v mnenju opozarja, kjer je
               sodišče že odločilo, da ureditev, po kateri občina svoje občane obravnava drugače kot
               občane drugih občin, ni ustavno sporna.</p>
               <p>To so bila ta izhodišča pri pripravi odgovora, na podlagi katerega menimo, da
               izpodbijana ureditev ni v neskladju z ustavo. Računamo na možnost, da bo morebiti
               treba pripraviti drugačen odgovor, če se bo sledilo mnenju vlade, vendar pa glede
               tega Zakonodajno-pravna služba meni, da bi bilo treba tudi navesti, kaj bo
               zakonodajalec sam storil, da odpravi neustavnost, za katero ve, da je, oziroma v
               kakšnem času naj bi to storil. Hvala.</p>
            </sp>
            <sp xml:id="SDT4-OZG-Redna-030-2007-05-09.sp21">

               <speaker>PREDSEDNIK FRANC (FERI) HORVAT:</speaker>

               <p>Hvala. Predlagam kar predlog sklepa in potem dajem v razpravo oba sklepa; o vsakem
               bomo odločali posebej. Mislim, da ni nič tragičnega, da je taka situacija. Tudi iz
               teh obrazložitev zdaj je dovolj jasno, kako je do tega prišlo in kakšna je situacija.
               In je prav, da smo dovolj korektno seznanjeni z enim in drugim pogledom, ki se v
               celoti ne izključujeta.</p>
               <p>Predlagam, da odbor sprejme sklep pri eni in pri drugi zadevi: Odbor Državnega zbora
               Republike Slovenije za gospodarstvo se strinja z mnenjem Zakonodajno-pravne službe.
               Zakonodajno-pravni službi predlaga, da v skladu z 266. členom poslovnika državnega
               zbora pripravi odgovor Ustavnemu sodišču Republike Slovenije.</p>
               <p>Normalno je bila praksa in normalno je, ker je točno to, kar pravi gospa, da
               Zakonodajno-pravna služba pripravi mnenje in brani stališče državnega zbora. In
               pravi, da se tudi mi tako opredelimo, kljub temu, da so nekateri argumenti, ki
               govorijo za to tudi, kot smo slišali, da je vprašanje načina, ni pa sporna zadeva
               sama po sebi, a priori že sam ta institut uvedbe nekega prispevka oziroma takse
               vikendašev.</p>
               <p>Predlog sklepa dajem v razpravo. Kolega Petek, izvoli.</p>
            </sp>
            <sp xml:id="SDT4-OZG-Redna-030-2007-05-09.sp22">

               <speaker>MILAN PETEK:</speaker>

               <p>Hvala, predsednik. S temi tvojimi besedami na koncu in na osnovi mnenja
               Zakonodajno-pravne službe smo pravzaprav prišli do bistva tega našega odločanja.
               Torej, odločamo kot zakonodajni organ in branimo neke odločitve zakonodajnega organa
               v preteklem mandatu. In to je temelj našega odločanja.</p>
               <p>Minister Vizjak se seveda smeji, želel bi ga pa spomniti na tisti naš začetek. Dve
               leti in pol je imel časa, v kolikor je vlada dvomila, da predlaga spremembo
               zakonodaje. Tega niso naredili  in zdaj pač povzročajo zmedo s svojim mnenjem. Mislim, da
               so se bili dolžni prej uskladiti z mnenjem Zakonodajno-pravne službe o situaciji, ki
               je s tem nastala, pa raje ne posegati na tak, vsaj po mojem mnenju, neprimeren in
               nedostojen način s stališčem vlade. In zanimivo je celo to, če hočete, gospod
               minister, bili ste v preteklem mandatu član državnega zbora in 19.12. po pregledu
               glasovnic o glasovanju v zvezi s tem zakonom je pri vaši tipki stisnjena tipka <q>"za"</q>,
               torej ste podprli tak zakon. Zdaj to spoznanje po dveh letih in pol ali pa, pardon,
               po petih letih ni nič narobe, da ste morebiti narobe ravnali, vendar zavedati bi se
               morali tudi tega stanja oziroma stališča, ki ste ga takrat imeli. Bili ste že takrat
               dolžni pomisleke izraziti; če jih niste, je to vaš problem.</p>
               <p>Drugič. Ta vlada bi lahko naredila tudi drugačno situacijo, da do tega ne bi prišli
               - sprejela bi zakon o davku na nepremičnine, s katerimi bi lahko tudi tako situacijo
               razrešila na način, da bi take nepremičnine bile drugače obdavčene, kot so
               nepremičnine, v kateri stalno bivajo lastniki teh nepremičnin. Ker tega tudi ni
               naredila, je spet vlada tista, ki pač ni ustreznega koraka naredila, da do te
               situacije ne bi prišlo.</p>
               <p>V Liberalni demokraciji torej pritrjujemo tistemu mnenju Zakonodajno-pravne službe,
               pa tudi tistemu delu mnenja vlade, v katerem ugotovi, da turistična taksa sama po
               sebi ne more biti sporna, je originalna pravica lokalnih skupnosti, in to tudi vlada
               in zakonodajno-pravna služba ugotavljata.</p>
               <p>Drugo je pa seveda vprašanje zaračunavanja pavšala. V tem primeru je torej vlada
               menila, da to ni ustrezno. Vendar je po svoje logično, da je pavšal oblika
               nadomestila ali pa turistične takse, ker pač pavšal omogoča neko razumno oblikovanje
               te pavšalne turistične takse v situaciji, ko ne moreš določiti števila bivanj ali
               nočitev v takem objektu. Torej problem je, da pač ni metode ali pa načina, s katerim
               bi ugotavljali, kolikokrat je takšen lastnik ali pa takšen uporabnik v tej hiši
               bival, in zaradi tega je to po naši presoji ustrezna oblika, da se s pavšalom določi
               te ugodnosti in koristi, ki jih pa tak lastnik ali pa tak uporabnik takega objekta
               ima. In mislim, da so občine, ki so to uredile v svojih odlokih in svojih sklepih,
               naredile tako, da to niso bile pretirane vrednosti, da so to vrednosti, ki so znosne,
               ki so dokaj primerne. Lahko so sporne za koga, ampak verjetno ne povzročajo velikih
               težav pri tistih lastnikih nepremičnin, ki jih uporabljajo za občasna bivanja, ali
               pa, očitno tudi da, zaradi tega, ker je teh imen, ki so se pritožili in ustavno
               pritožbo dali oziroma v presojo dali ta zakon, precej. Sprašujem pa se, ali ni na teh
               seznamih morebiti nekaterih ljudi, ki sodijo v določeno politično opcijo in so
               pravzaprav izposlovali tudi tako mnenje vlade. Vsaj meni se po branju nekaterih imen
               ustvarja vtis, da je tam pač nekaj ljudi, ki sodijo v določeno politično opcijo, ki
               jim hoče ta vlada malo polaskati in malo pravzaprav pritrditi ali pa jim pokazati
               dobro voljo za razreševanje tega primera. Verjetno pa računa na to, da je procedura
               pri tem našem stališču drugačna in da je torej naš odbor po svoje v zaščiti
               zakonitosti in da mora pravzaprav sprejemati odločitve, ki morebiti in verjetno ne
               bodo všeč vladi in ne bodo šle v smer razmišljanja vlade.</p>
               <p>Zaradi tega še enkrat na koncu poudarjam, menimo, da je treba sprejeti predlog
               sklepa, ki si ga, predsednik, predlagal na začetku, in pač na ustrezen drug način
               razreševati morebiti te zagate, ki jih vlada vidi pri tem načinu zaračunavanja
               pavšalne vrednosti uporabe takega objekta oziroma takih prostorov. Hvala.</p>
            </sp>
            <sp xml:id="SDT4-OZG-Redna-030-2007-05-09.sp23">

               <speaker>PREDSEDNIK FRANC (FERI) HORVAT:</speaker>

               <p>Hvala, kolega Petek. Repliko ima gospod minister, potem pa kolega Mikolič in kolega
                  Rezman.
               </p>
            </sp>
            <sp xml:id="SDT4-OZG-Redna-030-2007-05-09.sp24">

               <speaker>MAG. ANDREJ VIZJAK:</speaker>

               <p>Spoštovani poslanec Petek nikoli v svojem izvajanju ne more brez uvoda, v katerem
               diskreditira vlado in seveda tudi mene kot ministra osebno, kajti bil sem osebno
               imenovan. Mislim, da to ne prispeva h konstruktivnemu iskanju rešitev razmeroma
               zapletenega vprašanja, ki je pred nami.</p>
               <p>Želim povedati, da je mimogrede poslanec tudi zamenjal takso, ki je neka refundacija
               za opravljanje storitev, z davkom. In vsled tega je tudi ključen problem razumevanja
               stališča vlade do pavšala pri turističnih taksah, ki naj bi bile vezane glede na
               uporabo določenih storitev v zameno, ki so seveda vezane na konkretno prenočitev in
               jih je težko enačiti in pristajati na nek pavšal.</p>
               <p>Vlada ne nasprotuje stališču oziroma sklepu, ki je bil predlagan. Menim, da bo tako
               stališče dodatno razčistilo zadevo. In prav to si želimo, preden pripravimo zakonski
               tekst.</p>
               <p>Spoštovani poslanec, jaz kot bivši poslanec respektiram stališče državnega zbora,
               stališče poslancev, zato ne želim nikoli provocirati stališča poslancev in nenehno
               obremenjevati državnega zbora s stališči, ki so bili v državnem zboru sprejeti ali
               zavrnjeni. Leta 2003 je bilo to sprejeto in ne vidim potrebe in razloga, da bi samo
               zaradi te rešitve ponovno prihajali sem, odpirali enako zgodbo, še posebej tudi
               zaradi glasovanja, ki ste ga citirali. Tako da to je povsem logičen rezultat tudi
               našega obnašanja oziroma ne predlaganja samo teh sprememb v tem zakonu.</p>
               <p>Kot je že bilo s strani direktorata za turizem omenjeno, ministrstvo planira
               spremembo, širšo spremembo tega zakona. In bi bili zelo veseli, če bo tudi na podlagi
               teh pobud za presojo ustavnosti ustavno sodišče nakazalo rešitev tudi tega razmeroma
               zapletenega vprašanja. Mislim, da je to najbolj korektna možna pot pri reševanju,
               kjer bomo tako predstavniki vlade kot predstavniki zakonodajnega telesa imeli nekega
               arbitra, to je ustavno sodišče, ki nam bo tu tudi pomagalo. Mislim torej, da bi bilo
               ponovno vztrajanje in odpiranje te teme, ki je bila že enkrat dorečena, in to ne
               davno, mislim, ni tako daleč nazaj, dorečena v parlamentu, neplodno obremenjevanje
               parlamenta, in se seveda tega tudi nismo lotili.</p>
               <p>S tem sem želel na nek način odgovoriti na ta podtikanja ali pa celo diskreditacije
               s strani poslanca Petka.</p>
            </sp>
            <sp xml:id="SDT4-OZG-Redna-030-2007-05-09.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Mikolič.</p>
            </sp>
            <sp xml:id="SDT4-OZG-Redna-030-2007-05-09.sp26">

               <speaker>MARTIN MIKOLIČ:</speaker>

               <p>Hvala za besedo. Povedal bi, da bom podprl predlog sklepa oziroma mnenje
               zakonodajno-pravne službe. S tem, da moram dodati, da je bila razlaga vlade popolnoma
               umestna in jo popolnoma tudi akceptiram. Sploh se pa ne strinjam s kritiko kolega
               poslanca Petka glede pretekle vlade, njegove vlade, in sedanje vlade.</p>
               <p>Glede takse, to kar je sedaj tudi minister omenil, moramo poznati celoten instrument
               taks. In, veste, takrat ko je taksa med ostalim tudi turistična taksa  bila glede na zakon o
               financiranje občin v primeri porabi, se nobena občina ni potegovala, da bo širila
               pobiranje turističnih taks, ker razliko do primerne porabe jim je država
               zagotavljala. Seveda, ker se je zakon o financiranju - to je glavni vzrok, zakaj ta
               pobuda oziroma zakaj je prišlo do konflikta na terenu -, ker se je zakon o
               financiranju občin vmes nekajkrat spreminjal, vemo pa, da so vse takse sedaj
               pravzaprav kot lasten vir občine, potem so pa to sedaj drugi interesi prišli od
               zadaj. Poznamo primer pobiranja taks na mejnih prehodih, ki je bil s strani lokalnih
               skupnosti eden od finančnih virov, kjer so obmejne občine ali pa smo obmejne občine z
               veseljem tisto takso pobirale. Jaz pa vedno izpostavljam nek drug problem pri tej
               zadevi, pri taksah. To so namenska sredstva in tu ni zadaj, bi rekel, tega
               instrumenta kontrole porabe teh sredstev, ker je pač to v avtonomnosti občin. Zdaj pa
               marsikateri župan se popolnoma strinja, da občina sama odloča o porabi sredstev.
               Ampak določena finančna sredstva bi se morala res namensko porabiti, ker so
               pravzaprav ravno iz tistega segmenta tudi bila pobrana. In nekako, če je katera
               občina pobrala tudi do višine, zdaj govorim na pamet, 100 milijonov, govorim v bivših
               tolarjih, takse na mejnih prehodih ali pa turistične takse, bi pravzaprav bila
               dolžna, da vsaj 98% tega vrne nazaj. Ampak mislim, da to ni predmet današnje
               razprave.</p>
               <p>Rad bi ponovno poudaril, da nekako popolnoma razumem, da pri tej zadevi pa res
               zakonodajno-pravna služba, vsaj tisto, kar smo slišali glede razlage tudi sedaj, pa
               vlada, da imata različno mišljenje, in mislim, da ni nič narobe. Je pa res prav, da
               bo ustavno sodišče odločilo glede tega. Predvsem pa, če je v zakonodaji bilo nekako
               opredeljeno, kar pa jaz ne podpiram, turistična taksa, se pravi, lastniki počitniških
               hiš, da morajo tudi plačevati, je pa najbrž treba to popraviti, ker si predstavljam,
               da z računom nočitve plačaš tudi turistično takso. In tako je tudi praksa v vseh teh
               turističnih krajih. Hvala.</p>
            </sp>
            <sp xml:id="SDT4-OZG-Redna-030-2007-05-09.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Rezman.</p>
            </sp>
            <sp xml:id="SDT4-OZG-Redna-030-2007-05-09.sp28">

               <speaker>VILI REZMAN:</speaker>

               <p>Hvala lepa. No, vame je branje teh dveh različnih mnenj že poprej zasejalo nek dvom
               in današnja diskusija, moram reči, ni nič prispevala k temu, da bi se mi ti dvomi
               razblinili. Tudi nič ni hudega, če smo poslanke in poslanci kdaj skeptični. In se mi
               zdi, da je bolje včasih ne glasovati, kot pa se elegantno skriti pod plašč ene ali
               druge politične opcije, pa torej s političnim interesom glasovati. Zakaj to govorim?
               Zato, ker jaz predloga sklepa ne mislim podpreti, in sicer zavoljo tega, ker sem
               danes ponovno slišal neko razlago, kakšna je vloga zakonodajno-pravne službe, s
               katero se že v preteklosti nisem strinjal in sem neke polemike tudi z vodjo ZPS-a v
               zvezi s tem vodil. Za kaj pravzaprav gre? Poslanci smo zmotljivi, tako gospod
               minister, ki je bil imenovan pred nekaj leti, kako je glasoval pred nekaj leti, kakor
               jaz danes, kakor tisti, ki bodo nas nasledili, ko ne bomo več tukaj. In zdi se mi
               bolje oziroma prav v bistvu priznati to zmotljivost, kot pa trmasto vztrajati pri
               neki svoji pretekli odločitvi, ki morebiti ni bila v danih okoliščinah najbolj
               premišljena in ki jo kasneje, recimo, praksa demantira. Zakonodajno-pravna služba se
               pa postavlja, tako sem jaz to razumel, natančno v to vlogo, torej braniti za vsako
               ceno odločitve državnega zbora. Tudi državni zbor je zmotljiv tako kot poslanci. In
               jaz ne mislim podpirati takšne vloge  Zakonodajno-pravne službe, ki bi rekla: <q>"državni zbor je to sprejel in
               mi moramo to braniti"</q>, ne, njihova vloga je drugačna, njihova vloga je, da nam
               poslancem, ki nismo vsi strokovnjaki s področja prava in tako naprej, na osnovi
               svojih strokovnih vedenj svetuje in nam daje možnost za različne odločitve, kakršna
               je pač argumentacija. In ker smo poslanci zmotljivi in je državni zbor zmotljiv in je
               Zakonodajno-pravna služba zmotljiva, jaz pričakujem od Zakonodajno-pravne službe, da
               nas bo servisirala z znanjem kar se tiče preverjanja ustavnosti in zakonitosti in ne
               z veliko vlogo branitelja o vseh odločitvah, ki so bile na državnem zboru sprejete,
               ker se državni zbor in koalicije tudi menjajo in bodo v državah, ko bo prišlo do
               zamenjave oblasti. Torej, zaradi tega jaz nimam namere podpreti predlagani sklep.
           </p>
            </sp>
            <sp xml:id="SDT4-OZG-Redna-030-2007-05-09.sp29">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Rugelj.</p>
            </sp>
            <sp xml:id="SDT4-OZG-Redna-030-2007-05-09.sp30">

               <speaker>BOJAN RUGELJ:</speaker>

               <p>Hvala lepa. Jaz bi mogoče omenil tista različna mnenja, mogoče je kdo narobe razumel
               gospoda Hribarja. On je rekel, da je takrat pri vlaganju tistih amandmajev imela
               zakonodajna služba pomisleke, danes je ta njihova razlaga nekoliko drugačna. Mislim,
               da je bilo to zelo korektno povedano. Bi pa mogoče se dotaknil te razprave opozicije.
               Kako bo ta opozicija razložila tem lastnikom teh počitniških hišic, da so turisti v
               lastni hiši in da sami sebi zaračunajo storitve od katerih naj plačujejo takso, to
               bodo pa težko v opoziciji naredili. Tako, da jaz se kar strinjam tudi z mnenjem Vlade
               in verjamem, da bo tudi Ustavno sodišče na podlagi vseh treh razprav sprejelo eno
               takšno logično in takšno normalno rešitev, ki bo zadovoljila vse, tako tiste
               lastnike, ki v bistvu ne zaračunavajo svojih storitev, saj sami so notri verjetno in
               tudi tistih, ki pa morajo plačevati turistično takso, ki se s tem ukvarjajo in dajejo
               prenočišča v najem, to pa je druga zadeva. Tako da so zadeve popolnoma različne in
               jaz bi res to prepustil, prav pa je, da se obravnava širše, več mnenje bo pripeljalo
               tudi do boljšega rezultata. Hvala lepa.</p>
            </sp>
            <sp xml:id="SDT4-OZG-Redna-030-2007-05-09.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala. Predlagam, da počasi zaključimo razpravo. Kolega Janc še, potem pa
               glasujemo.</p>
            </sp>
            <sp xml:id="SDT4-OZG-Redna-030-2007-05-09.sp32">

               <speaker>KRISTIJAN JANC:</speaker>

               <p>Hvala, predsednik. Bom zelo kratek. Jaz mislim, da sklep, ki ste ga sam predlagal je
               zelo korekten in na mestu v tem danem trenutku, da to zgodbo prenesemo tam kamor se
               odloča. Ustavno sodišče je tisto, ki bo to odločilo v korist Vlade, v korist teh
               pritožnikov, v korist vseh takšnih primerov, ki jih je verjetno kar dosti. Takse so
               en poseben problem, še posebej v starem zakonu o financiranju občin kar veliko težav
               smo s tem imeli tako ali drugače, zdaj je to nekoliko drugače in mogoče je tudi pravi
               trenutek, da Ustavno sodišče presodi kaj pa je v danem trenutku najbolj optimalno. V
               tem primeru jaz razumem občino kot takšno, da si na tak način poišče en dodaten vir v
               teh občinah, ki<gap n="..."/>tega vsega veliko je. Nikjer pa ne piše, da te počitniške hiše niso
               tudi dali v najem drugim koristnikom tovrstnih storitev. Kje piše, da so samo sami
               bili notri. To je tako deljeno mnenje lahko o tem. Jaz mislim, da je to čisto
               korektno in tak predlog podpiram, ga sprejemamo in naj se ta zadeva prenese tam kjer
               se lahko odloča verodostojno.</p>
            </sp>
            <sp xml:id="SDT4-OZG-Redna-030-2007-05-09.sp33">

               <speaker>PREDSEDNIK FRANC (FERI) HORVAT:</speaker>

               <p>Hvala. Dva sta se še prijavila. Prosim vas za kratke razprave, ker nekih novih
               argumentov ne odkrivamo. Oba sklepa oziroma obe mnenji bosta šli na Ustavno sodišče,
               tako vladno s tistim delom kjer sprejema rešitev, ki je kot tam kjer daje prav
               pobudnikom in pa mnenje Zakonodajno-pravne službe oziroma potem državnega zbora
               oziroma odbora  in bo Ustavno
               sodišče odločilo. Tako, da mislim, da tudi ni tako zelo sporna ta razlika v teh
               mnenjih, v enem delu morda. In bi prepustil dejansko Ustavnemu sodišču in jaz osebno
               bom predlog sklepa podprl, ker mislim, da in tega mnenja sem bil vedno, da tudi
               lastniki počitniških hišic ali stanovanj koristijo nekatere storitve, ki se zanje
               plačuje turistična taksa, problem je dejansko način plačevanja tega. Replika,
               minister.</p>
            </sp>
            <sp xml:id="SDT4-OZG-Redna-030-2007-05-09.sp34">

               <speaker>MAG. ANDREJ VIZJAK:</speaker>

               <p>Želim samo en dvom razbliniti. Vlada nikjer v svojem stališču, nikjer ne pritrjuje,
               da je pobuda oziroma da je rešitev, ki je sedaj v zakonu neustavna, nikjer. Mi
               pravimo v konceptu taks, da pritrjujemo, da je rešitev ustavna. Podpiramo pobudo v
               tistem delu pavšala, torej podpiramo pobudo, da se zadeva razčisti. Zakaj? Zaradi
               tega, ker nam bo na podlagi razjasnitve te pobude lahko dana možnost, da izboljšamo
               zakonski tekst. Torej, ne pritrjujemo a priori, da je sedaj vnešena v zakonu
               neustavnost, ampak pritrjujemo pobudi, da to Ustavno sodišče presodi.</p>
            </sp>
            <sp xml:id="SDT4-OZG-Redna-030-2007-05-09.sp35">

               <speaker>PREDSEDNIK FRANC (FERI) HORVAT:</speaker>

               <p> Hvala za to pripravljenost. Jaz bi šel korak naprej in vam predlagal, da dejansko
               že sami razmišljate, ne glede kdaj bo Ustavno sodišče odločalo, o tem kakšno rešitev
               najti, ki bo primerna. Kolega Petek.</p>
            </sp>
            <sp xml:id="SDT4-OZG-Redna-030-2007-05-09.sp36">

               <speaker>MILAN PETEK:</speaker>

               <p>Torej, jaz se pridružujem na koncu stališču gospoda Janca, ki predlaga in meni, da
               bi se morali opredeliti pozitivno do tega predloga. Mislim, da je bilo argumentov in
               razlogov v razpravi rečenih kar precej, enega še pravzaprav ni izrekel gospod
               Starman, ki ga je tukaj med vrsticami povedal, da je normalno pričakovati od občin,
               da pričakujejo od tistih, ki občasno prihajajo v to občino ali pa uporabljajo te
               objekte v tej občini, da plačujejo določeno takso, ker je glavarina temelj za
               oblikovanje sredstev primerne porabe, ampak to je zdaj druga zgodba, da ne bom o tem
               razlagal. Hotel sem reči še samo to, da ne bo narobe razumljeno. To, kar je gospod
               Rugelj pravil, da zdaj plačujejo ti lastniki sami sebi ali pa za uporabo v svoji hiši
               to takso, to je tudi zgrešeno mnenje, ne gre za uporabo hiše, gre za uporabo pogojev,
               ki vladajo v tem prostoru, da so te hiše v tem okolju postavljene in da lahko v tem
               turističnem okolju tukaj bivaš, ne zato, da v tej hiši bivaš, ampak da v tem okolju
               bivaš in to mora biti temelj za naše odločanje. Hvala.</p>
            </sp>
            <sp xml:id="SDT4-OZG-Redna-030-2007-05-09.sp37">

               <speaker>PREDSEDNIK FRANC (FERI) HORVAT:</speaker>

               <p>Kolega Krivec. Hvala.</p>
            </sp>
            <sp xml:id="SDT4-OZG-Redna-030-2007-05-09.sp38">

               <speaker>DANIJEL KRIVEC:</speaker>

               <p>Hvala predsednik, za besedo. Tudi jaz se z vašim predlogom strinjam, bi pa tudi se
               strinjal s kolegom Petkom, ravno to sem hotel poudariti, turistična taksa omogoča
               vzpostavitev tega območja v turistične namene in to je tudi cilj bil tega in ko
               govorimo o pavšalnih zneski saj tudi komunalne takse se pavšalno obračunavajo pa ni
               nobenih pritožb, vodarina, kanališčina, pa še druge stvari, nekatere se merijo
               ekzaktno, nekatere se pavšalno in ravno tako posamezne občine določajo te višine, pa
               ni nobenih pritožb. Se pravi, ta inštrument je v tej pravni praksi že uporabljen in
               zakaj ne bi bil tudi v primeru turistične takse.</p>
            </sp>
            <sp xml:id="SDT4-OZG-Redna-030-2007-05-09.sp39">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Rugelj.</p>
            </sp>
            <sp xml:id="SDT4-OZG-Redna-030-2007-05-09.sp40">

               <speaker>BOJAN RUGELJ:</speaker>

               <p>Hvala lepa. No, jaz se čisto s tem načinom ne bi strinjal razlage. Turistična taksa
               je namenjena tudi če je pavšalna, tudi če je pavšalna jo plačuje tisti, ki daje na
               primer prenočišče v najem za tisto noč in zato tudi nekaj trži in služi. Tisti, ki pa
               ima lastno hišo in tam notri prenoči, lahko jo ima tudi kot hišo ne kot turistično
               hišo, mislim da pa nima smisla, da plačuje takso zato, ker je prišel v svojo hišo
               prespati. Malo čudno, ker potem moramo začeti definirati tudi kaj je turistična
                  hiša kaj je stanovanjski
               objekt, kje ima stalno prebivališče, kje ima začasno prebivališče. Jaz mislim, da je
               prav, da se do tega opredeli Ustavno sodišče in tudi pomisleki Vlade so povsem na
               mestu in mislim, da najbolj na mestu. Hvala lepa.</p>
            </sp>
            <sp xml:id="SDT4-OZG-Redna-030-2007-05-09.sp41">

               <speaker>PREDSEDNIK FRANC (FERI) HORVAT:</speaker>

               <p>Hvala. Še kolega Starman, ki bo dal piko na i.</p>
            </sp>
            <sp xml:id="SDT4-OZG-Redna-030-2007-05-09.sp42">

               <speaker>BOJAN STARMAN:</speaker>

               <p>Hvala lepa. Zelo na kratko, ker je bilo prej načeto vprašanje. Dejstvo je, da je
               sedanji obračun občinske porabe oziroma dohodkov občine temelji na glavarini. Tisti,
               ki so prijavljeni v občini, so pač, nekje prispevajo občinskemu proračunu za te
               splošne zadeve, ki jih koristijo. Tisti, ki niso, ki samo prihajajo, pa nič ne
               plačajo, ne rečem, da je turistična taksa pravi naslov in prava zadeva. Vendar se
               mora najti en način, da je pošten za vse državljane, ki živijo v enem okolju. Samo
               toliko sem hotel dodati. Drugače se pa strinjam s predlogi, kot so bili dani, da se
               seveda zadeva presodi in čim prej pride do pravilnih rešitev. Hvala lepa.</p>
            </sp>
            <sp xml:id="SDT4-OZG-Redna-030-2007-05-09.sp43">

               <speaker>PREDSEDNIK FRANC (FERI) HORVAT:</speaker>

               <p>Hvala. Predlagam, da glasujemo. In sicer najprej pri predlogu pobudo Nataše Hafner
               Milač.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>In enake sklepe, enake vsebine za pobudo Janeza Aljančiča in drugih podpisnikov
               pobude.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem to točko dnevnega reda.</p>
               <p>Hvala tistim, ki nas nameravate zapustiti.</p>
               <p>In prehajamo na <title>NASLEDNJO TOČKO - TO JE PREDLOG ZAKONA O SPREMEMBAH IN DOPOLNITVAH ZAKONA O
               PREVZEMIH, DRUGA OBRAVNAVA.</title>
               </p>
               <p>Gradivo ste dobili, predlog zakona, mnenje Zakonodajno-pravne službe in mnenje Vlade.
               Tukaj je predstavnik predlagateljev oziroma predlagatelj predsednik Državnega sveta
               gospod Janez Sušnik. Lepo pozdravljeni. Za Vlado državna sekretarka gospa Andrijana
               Starina Kosem in sodelavca in drugih predstavnikov drugih ustanov, ki smo jih vabili
               ni. Zakonodajno-pravno službo zastopa gospa Andreja Kurent, ki je tudi pripravila
               mnenje in ga bo gotovo tudi predstavila. Odbor je matično delovno telo. Ugotavljam,
               da v poslovniško določenem roku nihče ni vložil amandmajev, tako da pričenjam drugo
               obravnavo zakona, o kateri bomo opravili razpravo in glasovanje o posameznih členih
               zakona. Najprej dajem besedo predlagatelju gospodu Sušniku za dopolnilno obrazložitev
               členov zakona.</p>
            </sp>
            <sp xml:id="SDT4-OZG-Redna-030-2007-05-09.sp44">

               <speaker>JANEZ SUŠNIK:</speaker>

               <p>Hvala lepa za besedo, gospod predsednik. Torej, seveda sem glede na pripombe, ki sem
               jih do sedaj dobil glede našega predloga, se strinjam, da je bil zakon šele
                  avgusta v lanskem letu
               sprejet. Da pa je pravzaprav prišlo do tega našega predloga je vzrok, da je gorenjski
               gospodarski forum razpravljal, zaradi dveh primerov prav na Gorenjskem, glede
               prevzemov in je bil tam sprejet sklep, ki bi lahko šel po drugem toku, ne po Državnem
               svetu, da bi bilo treba le zakon nekoliko spremeniti, da ne bi prihajalo do tovrstnih
               ponovnih ekscesov ob nekaterih namerah za prevzem. Moram reči, da smo, ne bi govoril
               zdaj o firmah po imenih, ker to se ne spodobi, veste pa vsi iz javnih medijev, kdo
               vse se je loteval prevzemov in kako je tik pred tem, da je dal ponudbo, se skesal in
               odstopil od te namere. To mislim, da ni v redu, ker dobro veste, da zakon pravi, da v
               tem času, ko je prevzem najavljen, da takrat se firma lahko ukvarja samo s tekočimi
               deli, s tekočim poslovanjem, da nobenih transakcij, da nobenih novih nakupov delnic v
               tej smeri ciljne družbe ne morejo upravljati. Zato smo mi pravzaprav imeli prvotno
               osem členov, da jih predlagamo za spremembo. Poklicali smo tudi stroko, ki je bila
               soavtorica tudi Zakona o prevzemih, tako da ne bi mi dejansko, ker državni svetniki
               tudi nismo usposobljeni za ta pravna stališča, smo se res posluževali vrhunskih
               strokovnjakov, kjer smo potem iz teh osmih predlaganih sprememb, pravzaprav iztisnili
               štiri. Kot prvo predlagamo, seveda, zdajšnja ureditev omogoča objavo prevzemnih namer
               pri katerih prevzemnik nima resnega namena prevzema, temveč objavi zato, da bi
               drugega prevzemnika oviral ali pa poskušal špekulirati pri višji ceni. Zato
               predlagamo v 27. členu, da se doda poleg dveh odstavkov tudi tretji in seveda, da bi
               veljala nespodbojna domneva, da je prevzemnik odstopil od prevzemne namere, prvič je
               v 15-ih dneh po objavi prevzemne namere ne vloži zahteve za dovoljenje na agencijo za
               prevzemno ponudbo iz prvega odstavka 32. člena in drugo, če v 30-ih dneh po objavi
               prevzemne namere ne pridobi dovoljenja za prevzemno pobudo iz prvega odstavka 32.
               člena. Tukaj je pravzaprav, sprememba 27. člena. Zdaj predlagali smo tudi, da se naj
               spremeni 38. člen. To gre v glavnem za vrednostne papirje. Sedanja ureditev pravi v
               38. členu, da med trajanjem postopka za prevzemno ponudbo velja absolutna prepoved
               kupovanja vrednostnih papirjev ciljne družbe, tako prepoved smatramo, da je
               nefunkcionalna in jo ureditev v drugih državah članicah Evropske unije ne poznajo.
               Zato mi predlagamo, da se 38. člen v celoti spremeni, ohrani zgornji del tega člena,
               kar je bistveno pomembno je pa to, da pravimo, razen, če objavi prevzemne namere v
               prospektu navedene, da bodo vrednostne papirje v navedenem obdobju kupoval tudi zunaj
               postopka zveze za prevzemno ponudbo. Se pravi, da prevzemnik objavi v svojem
               prospektu in da lahko tudi kupuje delnice ciljne družbe, če to objavi. Če pa to ne
               objavi, seveda pa velja prvotnost zgornjega dela tega odstavka 38. člena. Torej za
               vejico v tem zakonu smo mi predlagali spremembo in seveda za tem <q>"potegne"</q> potem cel
               kup dodatnih stvari za seboj, seveda, če doseže višjo ceno, skratka se tudi ponudba
               spremembi za višjo ceno in tako naprej, kot imate tudi v materialu. Jaz bom zdaj čim
               bolj kratek, ker pričakujem, da bo potem še razprava.  V 47. členu predlagamo, da so te v Zakonu o prevzemih
               urejene omejitve dejanj ciljne družbe, ki, prvič, neučinkovati z objavo prevzemne
               namere. Ureditev je delno nedosledna, kar precej nedosledna, zato se s predlogom
               zakona predlaga ustrezna sprememba navedene točke in pravimo tako, da bi v 47. členu
               črtali 2. točko in pa spremenili, ker se vrstni red potem spremeni, ki se druga črta,
               se tretja predstavi v drugo, četrta v tretjo in peta v četrto, bi v novi četrti
               postavi, dejansko tam ko govori o upravljanju dejanj, ki lahko onemogoča ponudbo, bi
               dopisali <q>"razen dejanj v zvezi z iskanjem drugega prevzemnika, ki bi dal konkurenčno
               ponudbo"</q>. To je predlog naših sprememb. In pa seveda na koncu bi dodali še šesto
               alinejo, ki pravi, da se drugi odstavek tega člena ne uporablja, če je ciljna družba
               pred objavo prevzemne namere drugega prevzemnika, katere predmet so njeni vrednostni
               papirju, objavila prevzemno namero katere predmet so vrednostni papirji tega
               prevzemnika ali druge cilje družbe. Tukaj gre pa za verižno zadevo. Na primer, če je
               prevzemnik <gap n="..."/> ciljne družbe, ta ciljna družba pa je imela tudi že v svojem programu
               prevzemati, se dejansko takrat postopki ustavijo. V verižnem ciklusu dejansko nobena
               stvar ne gre. Mi pa predlagamo s tem dodatkom, da bi lahko tudi ciljna družba, ko ima
               v svojem projektu tudi prevzemno namero, lahko tudi delovala v nasprotni smeri ali
               delovala kot prevzemnik druge ciljne družbe. To je predlog.</p>
               <p>In kot zadnji primer, četrta točka, pa govori o stroških, ki jih ima ciljna družba s
               prevzemno namero. Torej s tisto blokado meseca dni, ko mora ta družba pripraviti
               različne akte, programe, dati na razpolago prevzemniku veliko dokaznih materialov,
               vpogledov v situacijo te ciljne družbe, skratka nastanejo veliki stroški. To so
               povedali tisti, ki so to občutili, zato predlagamo, ne da se povrne škoda, ampak samo
               dejanski stroški, ki nastajajo v zvezi z namenom. Torej to so ti minimalni pogoji ali
               pa minimalni predlogi, ki smo jih predlagali. Računal sem, da bo tudi Ministrstvo za
               gospodarstvo zainteresirano, da se nekatere stvari še popravijo z amandmaji, ker je
               tudi dober namen. To ni sedaj namen, da se jaz kot državni svetnik Gorenjske regije
               tukaj izpostavljam zaradi tega, ampak namen, da se določene stvari uredijo boljše kot
               so bile urejene. Zato smo se tudi poslužili teh pravnih stališč strokovnjakov, ki jih
               Slovenija pozna in ki so soavtorji tega Zakona o prevzemih in s tem tudi prihajamo
               danes k vam na to točko dnevnega reda. Želel bi, da morda, jaz poznam že stališče
               ministra za gospodarstvo, sem ga prebral, tudi poznam stališče Zakonodajno-pravne
               službe, ker niso namenjeni spremembam tega zakona, ker pravijo, da dosedanji zakon
               ureja vse tisto kar morata obe družbi pravzaprav tem ciklusu prevzema in pa prodaje
               tudi doživljati in doživeti. Tako da, jaz gospod predsednik, za uvod mislim, da je
               dovolj. Če bo treba še kaj, pa lahko tudi še kaj pojasnim. Hvala lepa.</p>
            </sp>
            <sp xml:id="SDT4-OZG-Redna-030-2007-05-09.sp45">

               <speaker>PREDSEDNIK FRANC (FERI) HORVAT:</speaker>

               <p>Hvala gospod Sušnik. Besedo dajem državni sekretarki, gospe Andrijani Kosem Starina.
           </p>
            </sp>
            <sp xml:id="SDT4-OZG-Redna-030-2007-05-09.sp46">

               <speaker>MAG. ANDRIJANA KOSEM STARINA:</speaker>

               <p>Hvala lepa gospod predsednik za besedo. Lepo pozdravljeni vsi skupaj. Ja, če
               pokomentiram. Zakon je bil sprejet avgusta lani. Ne toliko kot argument, da je
               preteklo premalo časa za spremembo, pač pa v tem obdobju je potekalo kar nekaj
               prevzemov konkretno v praksi. In menim, da ni primerno, da zaradi, v tej množici
               prevzemov se je mogoče zgodil en primer, ki ga je gospod omenjal s prevzemno namero,
               ki potem ni bila realizirana. Mislim, da ni primerno na enem primeru spreminjati
               zakona, ker nikoli ne bomo mogli sprejeti takšnega zakona, kjer ne bi bila mogoča, ki
               bi onemogočal kakršnekoli špekulacije. Vedno, ob vsakem zakonu bodo špekulacije
               mogoče. Ja. Pri tem zakonu je sodeloval zelo širok krog državnih, drugih institucij,
               strokovnjakov in res je, tudi strokovnjaki s katerimi ste vi sodelovali, so verjetno
               vam povedali, da sta možna dva koncepta ali pa dva generalna koncepta. In te
               spremembe, ki jih predlagate, pomenijo popolnoma nov koncept. Bi pa želela tukaj
               poudariti nekaj, kar ne smemo pozabiti kot zakonodajalci, da ni zakon o prevzemih
               namenjen temu, da omogoča upravam družb, da kontrolirajo lastniške spremembe v svojih
               družbah oziroma, da jih otežujejo ali pa onemogočajo, ampak je zakon o prevzemih
               namenjen zaščiti malih manjšinskih delničarjev, da jim je omogočen izhod po čim višji
               ceni. In ko pogledamo s tega zornega kota namena zakona o prevzemih, potem moramo
               razmišljati drugače. Ker če pogledamo konkreten predlog, da se omogoči, da se
               vrednostni papirji kupujejo tudi izven prevzemne ponudbe. Kaj to v praksi pomeni
               omogočati prevzemniku cel kup špekulacij oziroma omogočati prevzemniku, da poskuša z
               najnižjo možno ceno. Če to ne bo uspelo, potem bo mimo prevzema kupoval po višjih
               cenah in bo potem korigiral prevzem za nazaj. Ta ureditev, ki jo imamo sedaj,
               pravzaprav sili prevzemnika, da ponudi malim delničarjem kar se da pošteno ceno, se
               pravi tisto ceno za katero ocenjuje, da bo za male delničarje sprejemljiva. Če pride
               kontra prevzemna ponudba, jo lahko obstoječi prevzemnik, lahko ceno popravlja do
               deset dni pred iztekom prevzemne ponudbe. Tako da, bom rekla tudi  s tega vidika ne vidimo smotrnosti
               sprememb glede namena. To kar poudarjam, je zaščita malih delničarjev, ne pa uprav v
               kontroliranju svoje lastniške strukture.</p>
               <p>Sedaj, če se dotaknem še teh stroškov. Poglejte, tukaj govorimo narobe. Potencialni
               prevzemnik nima vstopa v tarčo. Ta ne more pred prevzemom delati <gap n="...."/> skrbnih
               pregledov in s tem povzročati stroškov. Tako, da te možnosti nima. To, kar ste pa
               rekli, normalno je in to pa povsod v svetu uveljavljeno, da uprava od trenutka, ko
               pade prevzemna ponudba oziroma ko pade namer za prevzem, ne more vleči nobenih drugih
               poteh kot tekoče poslovanje. To pa seveda je zaščita prevzemnika, ker bi sicer uprava
               v obrambi proti prevzemniku, ki ga ne želi, lahko opravila cel kup postopkov oziroma
               dejavnosti, ki bi pravzaprav postavile tarčo v neugodnejši položaj in bi uprava imela
               možnost manevriranja, da s tem odvrne potencialnega prevzemnika od prevzema. Zato
               mislim, da to določilo mora nujno ostati v zakonu.</p>
               <p>Kar pa se tiče, to kar ste rekli, iskanja drugih prevzemnikov. Kadarkoli lahko
               uprava najde druge potencialne prevzemnike in kadarkoli v času trajanja prevzema
               lahko drug prevzemnik da kontra prevzemno ponudbo po višji ceni in vse to je v smislu
               zaščite malih delničarjev in to obstoječ zakon upravi vedno omogoča. S tem določilom,
               seveda to ni predmet tega določila, da bi to bilo upravi onemogočeno ali pa
               prepovedano. Dobro, iz teh razlogov ne podpiramo te pobude, tako da hvala za enkrat,
               več pa v razpravi.</p>
            </sp>
            <sp xml:id="SDT4-OZG-Redna-030-2007-05-09.sp47">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa državna sekretarka. Besedo dajem predstavnici Zakonodajno-pravne
               službe, gospe Andreji Kurent. Izvolite.</p>
            </sp>
            <sp xml:id="SDT4-OZG-Redna-030-2007-05-09.sp48">

               <speaker>ANDREJA KURENT:</speaker>

               <p>Hvala lepa za besedo. Torej skladno z našo vlogo, se Zakonodajno-pravna služba ni
               opredeljevala do vprašanja spremembe koncepta oziroma potrebnosti ali nepotrebnosti
               te novele. Smo pa, kot smo zadolženi, smo pa opozorili na vse nedoslednosti in
               pomanjkljivosti tega predloga zakona, predvsem pa kaj bi bilo potrebno še spremeniti
               v osnovnem zakonu, da bi se ta predlog zakona oziroma sprejeti zakon lahko vklopil.
               Mislim pa, da to, ne glede na to, da niso pripravljeni amandmaji za sprejem te
               novele, ni tak zakonodajni postopek mogoč, ker že za sprejem te novele bi osnovni
               zakon v našem mnenju postal precej nekonsistenten, ker z vsem dolžnim spoštovanjem,
               ampak pravni strokovnjaki, ki so vam pomagali pri tem, so verjetno to stvar
               zanemarili. Hvala.</p>
            </sp>
            <sp xml:id="SDT4-OZG-Redna-030-2007-05-09.sp49">

               <speaker>PREDSEDNIK FRANC (FERI) HORVAT:</speaker>

               <p>Hvala. Odpiram razpravo o členih. 1. člen. V zvezi, glede na mnenje, ki ga je  dala Vlada, ki predlaga oziroma
               zakona ne podpira oziroma predlaga, da se zakona ne sprejme, na podlagi drugega
               odstavka 128. člena poslovnika Državnega zbora dajem v razpravo in odločanje
               naslednji predlog sklepa: Predlog zakona o spremembah in dopolnitvah Zakona o
               prevzemih ni primeren za nadaljnjo obravnavo. Slišali smo tudi mnenje
               Zakonodajno-pravne službe in ga prebrali tudi. Želi kdo o sklepu razpravljati? Če ne,
               dajem predlog sklepa na glasovanje.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je sklep sprejet.</p>
               <p>S tem zaključujem to točko. Se vam zahvaljujem za sodelovanje. Hvala predsednik.
               Hvala vsem in s tem zaključujem tudi sejo in želim še uspešen in lep dan!</p>
               <stage type="time">(Seja se je končala 9. maja 2007 ob 10.35.)</stage>
            </sp>
         </div>
      </body>
   </text>
</TEI>