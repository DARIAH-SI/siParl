<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZKGIP-Javna-001-2006-06-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0FD01C9D6297897AC12571880038B23B</idno>
               <idno type="custom" subtype="day">FBC36E537F717B54C125718F00348FE6</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=FBC36E537F717B54C125718F00348FE6</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKGIP-Javna-001-2006-06-15.OZKGIP" n="001">
               <name>Javna predstavitev</name>
               <date when="2006-06-15"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKGIP-Javna-001-2006-06-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKGIP-Javna-001-2006-06-15.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="title">Javna predstavitev mnenj na temo Dopolnjen predlog nacionalnega strateškega razvoja podeželja 2007-2013</stage>
            <stage type="date">(15. junij 2006)</stage>
            <stage type="chairman">Javno predstavitev mnenj je vodil Alojz Sok, predsednik odbora.</stage>
            <stage type="time">Javna predstavitev mnenj se je pričela ob 14.07 uri. </stage>


            <sp xml:id="SDT4-OZKGIP-Javna-001-2006-06-15.sp1">

               <speaker>PREDSEDNIK ALOJZ SOK:</speaker>

               <p>Spoštovane gospe in gospodje! Nekako pet minut čez drugo uro je. Predlagam, da se
               usedemo in da bi začeli, če se seveda strinjate. Pozdravljam vse vabljene in ostale
               prisotne, ki ste se odzvali. Moram reči, da je to v tem mandatu prva taka javna
               predstavitev mnenj, ki jo sklicuje odbor za kmetijstvo, gozdarstvo in prehrano. Člani
               odbora so se strinjali, da se ta razprava opravi. Namen današnjega srečanja je
               seznaniti strokovno in drugo zainteresirano javnost z dopolnjenim predlogom
               nacionalnega strateškega načrta razvoja podeželja 2007-2013 ter pridobiti morebitne
               nove predloge oziroma mnenja, ki bi jih predlagatelj proučil. Če bi ocenil, da so
               pripombe iz razprave tehtne, bi jih vključil v dokument pred obravnavo na vladi, ki
               bo, kot mi je znano, 22. junija.</p>
               <p>Kot ste seznanjeni iz gradiva, opredeljuje nacionalni strateški načrt razvoja
               podeželja prednostne naloge na področju politike razvoja podeželja. Prednostne naloge
               so zasnovane v skladu s predstavitvenimi nalogami skupnostmi na področju politike
               razvoja podeželja, načrt pa je pripravljen za obdobje med leti 2007 in 2013 in se bo
               izvajal na celotnem območju Republike Slovenije.</p>
               <p>Dokument je pripravljen v skladu z izhodišči v uredbah sveta o podpori za razvoj
               podeželja iz evropskega kmetijskega sklada. Pri pripravi dokumenta so bile v celoti
               upoštevane tudi strateške smernice Evropske unije ter širše strateške usmeritve
               skupnosti na področju trajnostne rabe virov, sklepi sveta iz Goeteborga ter krepitev
               gospodarske rasti in zaposlovanja v skladu z lizbonsko strategijo. Nacionalni
               strateški načrt si s pomočjo prednostnih nalog prizadeva h krepitvi večnamenske vloge
               kmetijstva v Republiki Sloveniji. Posebej izpostavlja potrebe po prestrukturiranju
               kmetijstva in živilskopredelovalne industrije ter krepitvi konkurenčnosti celotne
               agroživilske verige. Nacionalni strateški načrt gradi na načelih trajnostnega
               gospodarjenja z obnovljivimi naravnimi viri in daje posebno pozornost ohranitvi
               kulturne krajine, varovanju okolja in ohranjanju poseljenosti podeželja ter
               identitete podeželskega prostora. Nacionalni strateški načrt odraža tudi večnamensko
               vlogo gozdov, ki slovenski krajini dajejo poseben pečat in so pomemben tvorec okolja
               ter vir biotske raznovrstnosti. Prednostne naloge tega načrta bodo prispevale tudi k
               ekonomski in socialni krepitvi podeželja ter uveljavljale nove pristope k povečanju
               zaposlenosti na podeželju, in to ne zgolj na področju primarne kmetijske dejavnosti,
               ampak širše. Nacionalni strateški načrt predstavlja referenčni okvir za pripravo
               enotnega programa razvoja podeželja za obdobje 2007-2013 za celotno območje države.</p>
               <p>Po zagotovilih pripravljavcev dokumenta so prehodne faze priprave nacionalnega
               strateškega načrta potekale v tesnem partnerskem sodelovanju s pristojnimi upravnimi
               organi na nacionalni in lokalni ravni, z ekonomskimi in socialnimi partnerji ter
               ostalimi zainteresiranimi predstavniki civilne družbe, vključno z nevladnimi
               organizacijami, ki so pokazale interes pri tem sodelovati. Mi smo vse zainteresirane
               s sklicem pozvali na današnjo javno predstavitev mnenj, da pripravijo svoje
               prispevke. Tu moram povedati, da časa res ni bilo veliko, ampak glede na udeležbo, bi
               lahko rekel, da ga <stage type="mag">(nadaljevanje)</stage> je bilo
               dovolj, da tisti, ki so želeli, so se tega lahko udeležili. Vabilu se je pisno odzval
               inštitut za trajnostni razvoj, ki združuje 16 različnih institucij. Prejeli pa smo
               tudi do tega trenutka pisni prispevek gospoda Damjana Zoreta iz Medvod, kjer navaja,
               da se ne bo mogel udeležiti današnje predstavitve. Drugih pisnih prispevkov nismo
               prejeli, upam pa, da bodo danes tukaj s tega mesta lahko vsi zainteresirani podali
               svoje videnje tega strateškega nacionalnega načrta.</p>
               <p>Predlagam, v skladu z razpisom, ki je bil objavljen v medijih in kjer smo
               izpostavili nekaj vprašanj, ki naj bi služila kot usmerjevalo v tej razpravi, da o
               tem dokumentu najprej damo besedo predstavnikom ministrstva za kmetijstvo, gozdarstvo
               in prehrano, ki so v sodelovanju z vsemi ostalimi ta načrt tudi pripravili. Potem bi
               dal besedo predstavnikom inštituta za trajnostni razvoj, ki so se kot edini pisno na
               to odzvali, nato pa vsem ostalim, ki se boste prijavili k razpravi. Nekaj
               prijavljenih je že podanih v tem trenutku. Mislim, da se prijavnica dobi zunaj v
               predprostoru. Če bo teh najav veliko, bomo čas omejili na pet minut za vsakega
               razpravljavca, če pa jih bo manj, pa se te omejitve ne bomo tako striktno držali. Če
               ima kdo kakšen pisni prispevek oziroma če razpolagate s pisnim prispevkom, ki ga
               boste tu dodatno obrazložili, pa bi ga prav tako prosil, da nam ga predložite.</p>
               <p>Če dovolite, bi prešli na uvodno predstavitev dokumenta in bi kot prvo k besedi
               povabil ministrico za kmetijstvo, gozdarstvo in prehrano, gospo Marijo Lukačič.
               Prosim.</p>
            </sp>
            <sp xml:id="SDT4-OZKGIP-Javna-001-2006-06-15.sp2">

               <speaker>MARIJA LUKAČIČ:</speaker>

               <p>Hvala za besedo. Spoštovani, lepo pozdravljeni! Dovolite mi, da vam na kratko
               predstavim izjemno pomemben dokument, ki ga je naše ministrstvo pripravilo v
               letošnjem letu in bo pomembno prispeval k razvoju podeželja v naslednjem programskem
               obdobju 2007-2013.</p>
               <p>Politika razvoja podeželja predstavlja drugi steber skupne kmetijske politike in je
               bila sprejeta na svetu kmetijskih ministrov v mesecu juliju 2005. Uredba predstavlja
               glavni referenčni okvir razvoja podeželja v Evropski uniji in zavezuje države
               članice, da pripravijo nacionalni strateški načrt razvoja podeželja za obdobje
               2007-2013. Ta mora biti izdelan v skladu s strateškimi smernicami skupnosti, s čimer
               je zagotovljeno, da so prednostne naloge članice skladne s prednostnimi nalogami
               skupnosti, zlasti glede cilja trajnostnega razvoja, kot smo slišali, iz Goeteborga in
               prenovljene lizbonske strategije.</p>
               <p>Močna gospodarska storilnost mora biti skladna s trajnostno uporabo naravnih virov,
               vzdrževanjem biotske raznovrstnosti, ohranjanjem ekosistemov in izogibanjem
               dezertifikaciji. Za doseganje teh ciljev mora skupna kmetijska politika prispevati k
               doseganju trajnostnega razvoja z večjim poudarkom na spodbujanju zdravja,
               visokokakovostnih proizvodov, okolju sprejemljivih proizvodnih metod, vključno z
               ekološko pridelavo, obnovljivimi surovinami in varstvom biotske raznovrstnosti.
                  <stage type="mag">(Nadaljevanje)</stage> Slovenija mora komisiji
               poslati svoj nacionalni strateški načrt še pred predložitvijo programov razvoja
               podeželja. V okviru teh programov se strategija za razvoj podeželja izvaja z naborom
               ukrepov, ki so razvrščeni na štiri ciljna področja. In sicer, prva os predstavlja
               izboljšanje konkurenčnosti kmetijskega in gozdarskega sektorja. Gre za vrsto ukrepov,
               usmerjanje v človeške vire in fizični kapital v sektorjih kmetijstva, prehrane in
               gozdarstva ter kakovosti proizvodnje. V prvi osi so torej združeni vsi ukrepi, ki
               prispevajo k večji konkurenčnosti, od neposrednih naložb v kmetijska gospodarstva, v
               gozdove, živilskopredelovalno industrijo, do podpor mladim kmetom, zgodnjega
               upokojevanja kmetov in usposabljanja vseh oseb, ki delujejo na področju kmetijstva,
               gozdarstva in prehrane. V okviru neposrednih naložb bodo v ospredju standardi
               skupnosti z vidika dobrobiti živali, higiene, zaščite okolja, varstva pri delu,
               kakovost in podobno.</p>
               <p>Druga os predstavlja izboljšanje okolja in podeželja. Gre za področje ukrepanja, ki
               ima za cilj ohranjanje kulturne krajine in varstvo okolja. Ohranjanje kmetijskih
               območij z neugodnimi naravnimi danostmi za kmetovanje, spodbujanje okolju prijaznih
               kmetijskih praks in izboljšanje dobrega počutja živali so tri nacionalne prednostne
               naloge, ki bodo prek ukrepov in aktivnosti pripomogle k doseganju ciljev. Na tem
               področju bomo nadaljevali s podporo kmetovanju na območjih z omejenimi dejavniki za
               kmetijstvo, kmetijsko okoljskimi ukrepi, kamor sodi ekološko pridelovanje in
               integrirano pridelovanje hrane, povečali obseg uporabe okolju prijaznih tehnologij s
               kmetijskimi dejavnostmi, zmanjšanje intenzivnosti kmetovanja, vendar obenem ohranjati
               kmetijsko dejavnost ter znižati vnos snovi v okolje.</p>
               <p>Tretja os predstavlja kakovost življenja na podeželju. Slovensko podeželje ima
               neizkoriščene človeške in naravne razvojne potenciale, izkazuje pa tudi premajhno
               podjetniško aktivnost in pomanjkanje dohodkovnih alternativ, saj v delu podeželja
               obstajajo resni razvojni problemi in očitne razlike med mestom in vasjo. Na takih
               območjih primanjkuje delovnih mest, nadaljuje se odseljevanje mladih, višja je
               brezposelnost, nižja sta življenjski standard in raven storitev. Spodbuditev
               podjetniške aktivnosti skozi diverzifikacijo nekmetijskih dejavnosti na kmetijah in
               ustanavljanje in razvoj mikro podjetij na podeželju bodo prispevali k uresničitvi
               razvojnih potencialov ter zmanjšanju razlik med urbanim prostorom in ruralnim
               podeželjem.</p>
               <p>Četrta os predstavlja "leader" os. Pristop "leader" se v naslednjem programskem
               obdobju uvaja na novo v ta prostor. Podpora na podlagi cilja "leader" ponuja možnost,
               da se v okviru strategije lokalnega razvoja, ki temelji na lokalnih potrebah in
               prednostih, kombinirajo vsi trije cilji: konkurenčnost, okolje in kakovost življenja,
               diverzifikacija. V prvi fazi bo treba spodbuditi izdelavo lokalnega razvojnega
               programa, v naslednji fazi pa se bodo podpirale izvedbe lokalnih razvojnih programov.</p>
               <p>Toliko za začetek, v nadaljevanju bosta pa kolegici konkretizirali posamezne
               projekte. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp3">

               <speaker>PREDSEDNIK ALOJZ SOK:</speaker>

               <p>Hvala lepa, gospa ministrica, za uvodno predstavitev dokumenta, ki je bil tudi
               objavljen in ste ga lahko vsi, ki ste želeli, tudi pridobili <stage type="mag">(Nadaljevanje)</stage> z interneta. Če sem prav razumel, bodo v
               nadaljevanju vaši sodelavci - kar prosim, najprej gospa Hrastelj, pa potem gospa
               Janja. Izvolite.</p>
            </sp>
            <sp xml:id="SDT4-OZKGIP-Javna-001-2006-06-15.sp4">

               <speaker>JANJA KOKALJ PROŠEK:</speaker>

               <p>Še enkrat lep pozdrav! Nekako si bova ta del zdaj s kolegico Marto Hrasteljevo
               delili. Moje ime je pa Janja Kokalj Prošek.</p>
               <p>Ta prvi del predstavitve še enkrat povzema krovno zakonodajo oziroma pravni okvir,
               ki ga moramo spoštovati tako pri pripravi nacionalnega strateškega načrta razvoja
               podeželja kot v nadaljevanju tudi našega operativnega programa. Krovna je uredba
               sveta 1698/2005, ki je bila sprejeta septembra v evropskem parlamentu. Pomembna druga
               pravna podlaga je tudi odločba sveta o strateških smernicah skupnosti za razvoj
               podeželja za novo programsko obdobje, in sicer to je evropska strategija držav članic
               na področju razvoja podeželja. Hkrati s tema dvema krovnima dokumentoma,
               zakonodajnima dokumentoma, imamo pa še cel niz implementacijskih uredb, kontrolne
               uredbe in tranzicijske uredbe komisije, ki so žal še v fazah usklajevanja in še niso
               sprejete in so tudi za nas pomembni dokumenti, na podlagi česar pripravljamo tako
               nacionalni strateški načrt kot tudi v nadaljevanju naš operativni program.</p>
               <p>Postopek za izdelavo poteka v treh fazah, in sicer, kot je bilo že povedano, prvi
               okvir so evropske strateške smernice za razvoj podeželja. Na osnovi tega vsaka država
               članica pripravi svoj nacionalni strateški načrt razvoja podeželja in na osnovi tega
               država članica pripravi program razvoja podeželja kot operativni dokument za
               izvajanje. Še enkrat narisano, kako bo od leta 2007 zgledala skupna kmetijska
               politika na področju razvoja podeželja, se pravi, drugi steber kmetijske politike.
               Kot je bilo že povedano, se ukrepi delijo v tri osi in v četrto os, horizontalno os
               "leader", ki spodbuja gradnjo lokalnih zmogljivosti za zaposlovanje in
               diverzifikacijo. Krovna uredba opredeljuje tudi minimalne deleže finančnih sredstev
               po oseh, in sicer je minimalen zahtevani delež za prvo in tretjo os 10%, za drugo os
               25% in za os "leader" najmanj 2,5% za nove države članice in najmanj 5% za stare
               države članice. Pomembno je tudi to, da z letom 2007 dobimo enoten skupen dokument na
               področju razvoja podeželja; zdaj imamo dva, enega za jamstveni del in drugega za
               usmerjevalni del kmetijskega jamstvenega in usmerjevalnega sklada. S tem dobimo,
               jasno, enoten program, enoten način financiranja in nadzora.</p>
               <p>Mogoče še kratek povzetek nabora ukrepov, ki jih opredeljuje evropska uredba o
               razvoju podeželja. <stage type="mag">(Nadaljevanje)</stage> Prva os,
               konkurenčnost agroživilstva in pa gozdarstva deli ukrepe v 4 sklope.</p>
               <p>Prvi sklop predstavljajo ukrepi na področju razvoja človeških virov. Mogoče bi
               izpostavila 3 pomembne ukrepe tudi za nas, in sicer ukrep pomoč mladim kmetom in pa
               zgodnje upokojevanje in pa poklicno usposabljanje, informiranje in pa pridobivanje
               znanj.</p>
               <p>Drugi sklop pomeni prestrukturiranje in obnovo proizvodnega potenciala, to so tiste
               klasične investicijske podpore na področju kmetijstva, živilstva in po novem tudi
               gozdarstva. V tem sklopu se skrivajo tudi vse zemljiške operacije, in sicer pod
               ukrepom razvijanje in izboljšanje infrastrukture, povezane s kmetijstvom.</p>
               <p>Tretji sklop pomenijo ukrepi za izboljšanje kakovosti kmetijske proizvodnje in
               proizvodov.</p>
               <p>In četrti sklop so prehodni ukrepi za nove države članice.</p>
               <p>Druga os deli ukrepe v dva pomembna sklopa Prvi je:
                  trajnostna raba kmetijskih zemljišč, kjer so vse oblike izravnalnih plačil in pa
               izvajanje kmetijsko-okoljskih ukrepov, podpore za neproizvodne naložbe in pa
               izravnalna plačila za kmetovanje v območjih nature 2000.</p>
               <p>Drugi sklop predstavljajo ukrepi za trajnostno rabo gozdov, pogozdovanje,
               upravljanje z gozdovi na območju nature in ostali ukrepi.</p>
               <p>Tretja os je relativna novost v programu razvoja podeželja, in sicer ukrepe deli v
               dva sklopa. Prvi je: v sklop ekonomske diverzifikacije, to se pravi spodbujanje zaposlitvenih možnosti
               oziroma spodbujanje iskanja dohodkovnih virov v podeželskem prostoru, in sicer ne
               samo za kmetijska gospodarstva oziroma za področje dopolnilnih dejavnosti, ampak tudi
               dodatnih dejavnosti na kmetijah in pa razvoj in spodbujanje malih podjetij na
               podeželju.</p>
               <p>Drugi sklop pa predstavljajo ukrepi, usmerjeni v kakovost življenja in bivanja na
               podeželju v smislu dviga in zagotavljanja osnovnih storitev na podeželju, in pa
               ukrepi za obnovo vasi, to se pravi dvig bivanjskega standarda na podeželju. Pomemben
               sklop pa predstavljajo tudi ukrepi na področju informiranja.</p>
               <p>Četrta os "leader" je bila še v tem programskem obdobju posebna pobuda skupnosti,
               zdaj prihaja kot samostojen horizontalen sklop v tako imenovano četrto os. Ta os
               opredeljuje gradnjo lokalnih zmogljivosti za zaposlovanje in deverzifikacijo, deli pa
               se v tri sklope: v izvajanje lokalnih razvojnih strategij, v sodelovanje med
               lokalnimi akcijskimi skupinami, predvsem pa v spodbujanje nastajanja tako imenovanih
               lokalnih akcijskih skupin in izvajanje lokalnih razvojnih strategij. Ukrepi, ki se
               izvajajo skozi os "leader" pa morajo doseči enega ali več ciljev prve, druge oziroma
               tretje osi. To je ta pravni okvir, ta pravni nabor vsebin, na osnovi česar smo
               pripravili naš nacionalni strateški načrt.</p>
               <p>V nadaljevanju bo kolegica Hrusteljeva nadaljevala s tem svojim delom.</p>
            </sp>
            <sp xml:id="SDT4-OZKGIP-Javna-001-2006-06-15.sp5">

               <speaker>MARTA HRUSTELJ:</speaker>

               <p>Spoštovani! Zdaj po tem, ko imamo pravne okvire kolikor toliko postavljene, nam res
               ne ostane nič drugega, kot da poiščemo najustreznejše in najbolj optimalne cilje kam
                  <stage type="mag">(Nadaljevanje)</stage> usmerjati strateško razvoj
               podeželja. Dejstvo je, da je po OECD metodologiji celotna Slovenija opredeljena kot
               podeželsko območje. Seveda tega ne moremo jemati horizontalno, kajti tudi naše
               podeželje, tudi Slovenija ni enovita. So območja, so regije, ki so bolj podeželske,
               in so območja, ki so manj podeželske. Med njimi so seveda velike razlike, relativno
               velike razlike v naših razmerah, razmerah Slovenije. Kmetijstvo pokriva, če gledamo
               samo površine, 32% površine Slovenije. To so kmetijska zemljišča. Gozd, kar tudi
               lahko štejemo pod podeželje, predstavlja 59,8% površine. In dejstvo je, da je pri nas
               več kot 77.000 kmetijskih gospodarstev, število teh kmetijskih gospodarstev v zadnjih
               letih pa pada. Povprečna velikost kmetijskih gospodarstev je nekoliko več kot 6
               hektarjev, odvisno od tega, kakšna so tista kmetijska gospodarstva.</p>
               <p>Dejstvo je, da je Slovenija med deželami z izrazito neugodnimi naravnimi danostmi za
               kmetovanje. To izkazuje tudi površina območij, relativna površina območij z omejenimi
               dejavniki za kmetovanje v sedanjem programskem obdobju. 85% cele Slovenije je
               opredeljene v območju z omejenimi dejavniki in kar 74% kmetijskih zemljišč v
               Sloveniji ima te značilnosti. Še težje razmere so na 70% teh območij z omejenimi
               dejavniki, kjer so razmere takšne, da ta območja veljajo kot gorska območja.</p>
               <p>Če pa pogledamo druge kazalce, makroekonomske kazalce, pravzaprav kmetijstvo v bruto
               domačem proizvodu ne predstavlja tako velikega odstotka v primerjavi z evropskimi
               deželami, z razvitimi deželami nekoliko manj, skupaj z lovstvom in gozdarstvom 2,2%.
               Vendar če prištejemo še delež živilsko predelovalne industrije in delež tiste
               trgovine, ki je vezana na agroživilske proizvode, potem se ti odstotki kar povzpnejo
               in govorimo o znatnem odstotku tudi glede na bruto domači proizvod. Ampak ta majhnost
               in posestna razdrobljenost v zemljiški politiki in te danosti nas mučno omejujejo pri
               samem razvoju kmetijstva. Dejstvo je, da imamo v obravnavi 1,7 milijona katastrskih
               parcel. Če gledamo GERK-e, ki smo jih v zadnjih letih postavili, je teh GERK-ov
               748.000. Povprečna velikost enega GERK-a je nekoliko več kot pol hektarja, je 0,65
               hektara. To izkazuje zelo majhno strukturo in v primerjavi z drugimi deželami, z
               drugimi kmetijskimi gospodarstvi, kjer imajo povprečno velikost kmetijskih
               gospodarstev 50 in več hektarjev, je seveda to neprimerljivo.</p>
               <p>Na podeželskem območju je izrazito večja zastopanost kmetijstva kot na drugih
               območjih in te razlike, manjša dohodkovna sposobnost, manjša investicijska sposobnost
               se izkazujejo tudi v nižjem življenjskem standardu na podeželskih območjih, na
               neuravnoteženem razvoju, skratka na problemih, ki se kažejo<stage type="mag">(Nadaljevanje)</stage> predvsem na podeželskem območju v primerjavi z območji
               izven podeželja. Nizka raven znanja je pač tisti dejavnik, ki dolgoročno povzroči, ki
               dolgoročno vpliva, ali se potenciali na podeželju lahko razvijejo bolj, ali se znajo
               razvijati, ali jih zmoremo aktivirati, skratka kažejo na dolgoročne usmeritve.</p>
               <p>In če gledamo izobrazbeno strukturo na našem podeželju, je ta kar klavrna. Le 6,6%
               tistih, ki se ukvarjajo s kmetijsko dejavnostjo, nosilcev kmetijskih gospodarstev,
               ima formalno kmetijsko izobrazbo. 52% pa je tistih, ki imajo samo osnovnošolsko ali
               pa so brez izobrazbe. To pomeni, ciljati na dvig izobrazbene strukture je zares naš
               dolgoročen cilj. Okoljske razmere v Sloveniji, ker smo v za kmetijstvo dokaj
               neugodnih razmerah, kažejo tudi na določene posledice. In to je recimo zaraščanje
               kmetijskih zemljišč. Ne glede na to, da se je v zadnjih letih trend zaraščanja tudi s
               pomočjo ukrepov nekoliko ustalil, je še vedno približno 20.000 hektarov tistih
               kmetijskih zemljišč, ki so opredeljena kot zaraščanje. Brez aktivne politike, ki
               cilja na ta območja, so seveda potencialno za neko ekonomsko kmetijsko dejavnost tudi
               ta zemljišča izgubljena. Tudi za ekonomsko gozdarsko aktivnost ta zemljišča niso
               najprimernejša brez dodatnih aktivnosti. Dejstvo pa je, da smo v Sloveniji tudi v
               preteklem obdobju precej priznali neblagovne funkcije kmetijstva, te javne funkcije
               kmetijstva, s programi, z ukrepi, ki jih je vodila država in tudi s tem, da je
               javnost nekako naklonjena tovrstnim aktivnostim v kmetijstvu.</p>
               <p>Ekološko kmetovanje je ena izmed oblik, ki v zadnjih letih pridobivajo na možnosti
               in seveda kot oblika kmetovanja, ki ima v Sloveniji ustrezno tržišče in ima možnosti,
               naravne možnosti za kmetovanje, je ena izmed, lahko rečemo, prioritetnih usmeritev
               najbrž tudi v bodoče.</p>
               <p>Erozija je problem v Sloveniji, vendar potencialni problem. Omenjam pa jo zato, ker
               je večina Slovenije podvržene eroziji. Na srečo je večina pokrova travinje in tako
               travinja preprečuje še večje erozijske probleme, ki bi sicer nastopili ob večji
               intenzifikaciji kmetijstva.</p>
               <p>Širše gledano je na podeželju več problemov, ampak vsi se nekako zbirajo v tiste
               dohodkovne vode. Pomanjkanje alternativnih virov dohodkov, ne samo iz kmetijstva,
               gozdarstva, ampak tudi sorodnih in drugih dejavnosti, je zagotovo tisti pokazatelj,
               ki mlade ljudi zadržuje ali pa jih ne zadržuje na podeželju. In beg možganov v
               zadnjih letih v mesta se je izkazal kot zelo problematičen. Dejstvo je, da
               pomanjkanje podjetniške iniciative in drugih specializiranih znanj in upravljavskih
               sposobnosti na podeželju nekako blokira tiste, ki živijo na podeželju, da bi nekaj
               novega dosegli. Vse te negativne probleme, vse te lastnosti na podeželju skušamo
                  <stage type="mag">(nadaljevanje)</stage> ciljati z nacionalno
               strategijo.</p>
               <p>Najbrž ne kaže omenjati, da so lokalna partnerstva za nas nekaj novega, da nimamo po
               eni strani niti statusno dorečenih razmerij, niti nimamo dovolj izkušenj, kako bi se
               to izvajalo. Vendar v novem programskem obdobju je seveda precej možnosti, da v
               okviru "leaderja" tudi te cilje dosežemo.</p>
            </sp>
            <sp xml:id="SDT4-OZKGIP-Javna-001-2006-06-15.sp6">

               <speaker>JANJA KOKOLJ PROŠEK:</speaker>

               <p>Hvala. Če lahko nadaljujem kar s predstavitvijo sklopov ukrepov oziroma opredelitve
               ciljev po posameznih oseh in aktivnostih, kot jih opredeljuje naša strategija.
               Izhajali smo iz splošnih usmeritev in ciljev evropske strategije. Evropska strategija
               za prvo os konkurenčnost agroživilstva in gozdarstva opredeljuje, da mora ta
               prednostna naloga prispevati predvsem k močnemu in dinamičnemu evropsko kmetijsko
               živilskemu sektorju, absolutno s poudarkom prenosa znanja in inovacij v celoten
               spekter prehranske verige in pa vse prednostne sklope. Ne samo v fizični kapital,
               ampak tudi v človeški kapital.</p>
               <p>Ključne usmeritve evropske strategije so navedene v sedmih aktivnostih, ki se potem
               v nadaljevanju lahko nizajo tudi v posamezne ukrepe oziroma še nižjo raven podpor.
               Naši cilji prve osi so absolutno usmerjeni predvsem v dvig konkurenčnosti kmetijskega
               sektorja, živilskega sektorja in gozdarskega sektorja. Usmerjeni so predvsem v dvig
               konkurenčnosti kakovosti, učinkovitosti in inovativnosti.</p>
               <p>Prvo os smo nekako razdelili v štiri prednostne naloge. Prva prednostna naloga je
               posodabljanje in prestrukturiranje kmetijstva s ciljem tehnološkega prilagajanja
               standardom, s ciljem izboljšanja strukture in dvig učinkovitosti proizvodnje in
               izboljšanje dohodkovnega položaja.</p>
               <p>Druga prednostna naloga je usmerjena v dvig dodane vrednosti in kakovosti v
               pridelavi in predelavi kmetijsko živilskih in gozdarskih proizvodov. To se pravi, vse
               tisto, kar lahko tvori neke verige in pa vzpostavlja neko povezavo med primarno
               proizvodnjo in pa potem tudi določeno fazo predelave.</p>
               <p>Tretja prednostna naloga je namenjena trajnostnemu in ekonomsko učinkovitejšemu
               gospodarjenju z gozdovi. To se pravi, je predvsem namenjena gozdarskemu sektorju.</p>
               <p>Četrta prednostna naloga, ki je bila že v uvodu močno izpostavljena, pa želi
               spodbujati raven usposobljenosti in povečanja zaposljivosti v kmetijstvu, živilstvu
               in gozdarstvo. To se pravi, stremi k poklicnemu usposabljanju in pridobivanju
               neformalne izobrazbe,<stage type="mag">(nadaljevanje)</stage> nekako
               razmerja, ki so tudi opredeljena v prednostnih nalogah prve osi. Prva prednostna
               naloga, posodabljanje in prestrukturiranje kmetijstva, to se pravi, tiste relativno
               klasične podpore v kmetijstvu naj bi obsegale približno polovičen delež sredstev za
               prvo os. Druga prednostna naloga približno 30%, tretja prednostna naloga 10% in
               zadnja prednostna naloga 5% od skupnih sredstev, namenjenih prvi osi. Druga os je
               ohranjanje kulturne krajine in varovanje okolja.</p>
            </sp>
            <sp xml:id="SDT4-OZKGIP-Javna-001-2006-06-15.sp7">

               <speaker>MARTA HRUSTELJ:</speaker>

               <p>Splošni cilji, ki nam jih narekuje že evropska strategija, so usmerjeni k ohranjanju
               biotske raznovrstnosti, ohranjanju in razvoju sistema kmetijstva in gozdarstva visoke
               naravne vrednosti in tradicionalnih kmetijskih krajin in pa kot posebna usmeritev
               novega programskega obdobja tudi vodi in podnebnim spremembam. Pravzaprav nam je ta
               os nekako pisana na kožo že iz preteklega programskega obdobja, ko smo imeli ukrepe,
               ki so bili ciljani v to smer, zelo široko zastavljene. To so bili ukrepi, izravnalna
               plačila za območja z omejenimi dejavniki in pa kmetijskookoljski ukrepi.</p>
               <p>Da nekako sledimo tem ključnim usmeritvam iz EU strategije, imamo še vedno možnost
               za pospeševanje okoljskih storitev živalim prijazne prakse, da obravnavamo ohranjanje
               obdelovalne krajine in gozdov. Skratka, da kmetijska zemljišča in gozdove obravnavamo
               kot del podeželja. Vendar glede na historičen razplet in na situacijo, kakršna izhaja
               že iz preteklega programskega obdobja, predlagamo, da se v naslednjem programskem
               obdobju v okviru druge osi oblikujejo naslednje tri prednostne naloge. To je
               ohranjanje kmetijstva v območjih z neugodnimi naravnimi danostmi za kmetovanje, z
               izravnalnimi plačili za območje z omejenimi možnostmi za kmetovanje, da spodbujamo
               okolju prijazne kmetijske prakse, s tistimi, ki vplivajo na izboljšanje stanja
               okolja, s tistimi praksami, ki pomenijo ohranjanje tradicionalnih kmetijskih praks in
               vzdrževanje genskega potenciala in s tistimi aktivnostmi, ki pripomorejo k ohranjanju
               trajnostne rabe na zavarovanih, varovanih in tudi drugače obravnavanih občutljivih
               območjih.</p>
               <p>Kot tretji sklop pa bi bile nove aktivnosti, ki pomenijo izboljšanje dobrega počutja
               domačih živali, kjer naj bi šlo predvsem za spodbujanje kmetijskih praks, ki so bolj
               živalim prijazne, ki omogočajo boljše počutje domačih živali.</p>
               <p>Razmerje med posameznimi aktivnostmi je približno takšno, da bi bilo 61% vseh
               sredstev namenjenih območjem z omejenimi dejavniki in izravnalnim plačilom, ostalih
               39% pa okolju in živalim prijaznejšim praksam. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp8">

               <speaker>JANJA HRUSTELJ:</speaker>

               <p>Tretja os, kot je bilo že povedano, je tista, ki je najbolj nova<stage type="mag">(nadaljevanje)</stage> in v bistvu daje podeželju ali pa kmetijstvu
               neko novo dimenzijo in želi izkoristiti neizkoriščene človeške in pa naravne razvojne
               potenciale in spodbuditi dvig ravni kakovosti življenja in pa tudi bivanja ter
               dohodka na podeželju. Izhajali smo ravno tako iz splošnih ciljev evropske strategije,
               to se pravi, ustvarjanje zaposlitvenih možnosti in dvig kvalitete življenja na
               podeželju.</p>
               <p>Tretja os ima dva sklopa oziroma dve ključni prednostni nalogi. Prva prednostna
               naloga je izboljšanje zaposlitvenih možnosti na podeželju, to se pravi, uvajanje vseh
               oblik dohodka, ustvarjanja dohodka in delovnih mest na podeželju tako v kmetijstvu
               kot s kmetijstvom povezanih dejavnosti, odpiranje novih delovni mest na podeželju
               tudi izven kmetijstva. Druga prednostna naloga pa je izboljšanje kakovosti življenje
               na podeželju v tistem fizičnem smislu in pa tudi dvigu ravni storitev na podeželju in
               pa jasno tudi informiranja in pa tudi bolj usposobljenega podeželskega prebivalstva.
               Delež, namenjen prvi prednostni nalogi, je nekako 60% od sredstev tretje osi in pa
               drugi prednostni nalogi 30%.</p>
               <p>Četrta os, "leader", je tista horizontalna os, ki mora prispevati k ciljem ukrepov
               prve, druge oziroma tretje osi in v bistvu uvaja veliko novosti. Uvaja na nek način
               najnižjo raven upravljanja in pa izkoriščanja endogenega razvojnega potenciala
               podeželskega prostora.</p>
               <p>Znotraj četrte osi smo opredelili tri prednostne naloge. Prva prednostna naloga je
               predvsem v pridobivanje strokovnih znanj in pa spodbujanje, animacija podeželskega
               prebivalstva v smislu priprave in sposobnosti izvajanja lokalnih razvojnih strategij
               in pa formiranja tako imenovanih javno-zasebnih partnerstev oziroma lokalnih
               akcijskih skupin, ki imajo v četrti osi možnost oziroma je zahtevano, da sami
               izbirajo na območju, na svojih "leader" območjih. To se pravi, na nekem teritorialnem
               zaključenem območju najprej v prvi fazi opredelijo lokalno razvojno strategijo, v
               nadaljnjih fazah pa tudi izbirajo in izvajajo posamezne izvedbene projekte. Tretji
               sklop je namenjen podporam teh izvedbenih projektov v sklopu izvajanja lokalnih
               razvojnih strategij. Tretja prednostna naloga ima 60% skupnih sredstev, namenjenih
               podporam za izvajanje posameznih projektov, 25% podpore delovanju lokalnih akcijskih
               skupin in pa 15% za pridobivanje ustreznih znanj na podeželskih območjih.</p>
               <p>Pomemben del našega nacionalnega strateškega načrta je tudi usklajenost z ostalimi
               politikami. Prva, ki je najpomembnejša, je notranja skladnost nacionalnega
               strateškega načrta razvoja podeželja z izvajanjem tako imenovanega prvega stebra
               kmetijske politike. Pomemben del <stage type="mag">(Nadaljevanje)</stage> je pa tudi skladnost na področju okolja, gozdarstva,
               informacijskih in komunikacijskih tehnologij, obnovljivih virov energije,
               podjetništva in konkurenčnosti. Notranja konsistentnost in usklajevanje z ostalimi
               operativnimi programi, ki se v naši državi tudi pripravljajo, je še v fazi
               usklajevanja, kajti vsi dokumenti nekako sočasno in hkrati nastajajo.</p>
               <p>Še zadnji del, kar sva že povedali, kakšni so naši naslednji koraki. Kot ste že v
               uvodu povedali, gospod predsedujoči, je naša strategija naslednji teden obravnavana
               tudi kot informacija na seji vlade. 23., takoj po seji vlade, seveda če bo vse v
               redu, bo strategija poslana evropski komisiji in nekako konec julija predvidevamo
               formalen sprejem na vladi in formalno oddajo evropski komisiji. Hkrati s tem pa že
               pripravljamo naš operativni program, kjer želimo pripraviti prvi predlog oziroma prvi
               osnutek do konca julija in ga nekako od julija do septembra usklajevati z evropsko
               komisijo ter v oktobru poslati prvi predlog v konzultacijo komisiji. Absolutno pa
               bomo v oktobru in novembru usklajevali ta dokument z evropsko komisijo, ves čas pa bo
               teklo usklajevanje tudi z našimi socialnimi partnerji in ostalimi zainteresiranimi
               pri pripravi tega dokumenta. Nekako do decembra si pa močno želimo in tudi se bomo
               potrudili, da bo ta dokument sprejet in potrjen, tako na nivoju države kot evropske
               komisije. Tako da bomo lahko z letom 2007 čim prej začeli izvajati. Toliko z najine
               strani. Hvala lepa.</p>
            </sp>
            <sp xml:id="SDT4-OZKGIP-Javna-001-2006-06-15.sp9">

               <speaker>PREDSEDNIK ALOJZ SOK:</speaker>

               <p>Hvala lepa obema, se pravi, gospe Janji Kokalj in gospe Marti Hrastelj. Slišali smo
               načrte za razvoj podeželja, se pravi, kakšna strategija bi naj bila zastavljena.
               Slišali smo tudi probleme, vsi se jih bolj ali manj tudi zavedamo. Pomanjkanje
               kapitala, idej, beg možganov, je bilo rečeno. Se pravi, odhod mladih s podeželja v
               mesta, kar vse skupaj še dodatno obremenjuje. S tem je, mislim, ta predstavitev s
               strani ministrstva zaključena. Ali želi besedo še kdo v imenu ministrstva? <stage>(Ne.)</stage></p>
               <p>Potem bomo prešli na razpravo. Mislim, da ste bili pozorni, tu smo bolj ali manj
               slišali o delitvi po posameznih oseh, po procentih, mislim, da ni bila povedana
               nobena številka, kar bi - mogoče se bo še v dodatni razpravi tudi kakšna številka
               omenila, ki pa seveda ni dokončna, je v tem trenutku približna. Če sem pravilno
               informiran, gre za približno s sredstvi Evropske unije in tistim, kar bo dodala
               Republika Slovenija iz lastnega proračuna, tam nekje za milijardo evrov. Se pravi, ta
               znesek bo lahko nekoliko višji ali nižji, odvisno od tega, koliko bo v naši
               nacionalni blagajni na razpolago sredstev. Upamo pa, da glede na gospodarsko rast, ki
               se nam obeta, vedno več, ne pa vedno manj.</p>
               <p>Mislim, da bo to, kar bomo sedaj v razpravi nadaljevali, lahko služilo za pripravo
               operativnega programa. Terminsko je bilo predstavljeno, kako naj bi to potekalo. Če
               dovolite, bi kar povabil prvega k razpravi. Videl sem tudi, da ste si nekateri
                  zapisovali.<stage type="mag">(Nadaljevanje)</stage> Naj vas
               obvestim, da bo celotna razprava z vsemi prilogami na razpolago v mreži državnega
               zbora Lotus Notes in boste lahko potem tudi s pomočjo naše sekretarke to dobili, če
               vas bo zanimalo.</p>
               <p>Kot sem uvodoma povedal, bi kot prvo k razpravi povabil predstavnico inštituta za
               trajnostni razvoj Anamarijo Slabe. Prosim.</p>
            </sp>
            <sp xml:id="SDT4-OZKGIP-Javna-001-2006-06-15.sp10">

               <speaker>ANAMARIJA SLABE:</speaker>

               <p>Dober dan vsem skupaj! Najlepša hvala za besedo. Jaz res prihajam z inštituta za
               trajnostni razvoj, ampak tu predstavljam koalicijo za trajnostni razvoj podeželja.
               Temu našemu prispevku, komentarjem na nacionalni strateški načrt smo dali tak naslov,
               to je v bistvu vprašanje, ki nas najbolj zanima: kakšno in čigavo hrano bomo jedli
               čez šest let - to je čas izvajanja tega programa - in kaj bo ostalo od biotske
               raznovrstnosti. Naše sporočilo je, da potrebujemo spremembe, brez sprememb ni
               napredka. Tole so organizacije, ki sestavljajo koalicijo, 16 jih je. Vse te
               organizacije so v marcu podpisale pristopno izjavo h koaliciji. To je neformalna
               koalicija in njen glavni namen je zagotoviti, da ekološko kmetijstvo in Natura 2000,
               ohranjanje narave, dobi ustrezno prioritetno mesto tako v državnem razvojnem programu
               kot v operativnih programih. Najpomembnejši za naše področje je program razvoja
               podeželja. Moram povedati, da to ni vsa podpora, ker dnevno dobivamo tudi podporo
               posameznikov, ki nam pošiljajo zelo zanimiva sporočila.</p>
               <p>Zakaj koalicija? Pomen kmetijstva in podeželja, mi pravimo, da, če bi ljudje vedeli,
               kako pomembno je kmetijstvo pa podeželje za našo prihodnost, potem bi bila tale
               dvorana veliko premajhna danes. Mi verjamemo, da je kmetijstvo in razvoj podeželja
               pomembno za celotno družbo. Zato smatramo, da je treba pri pripravi takega programa
               upoštevati interese celotne slovenske javnosti in prihodnjih generacij. Mislimo tudi,
               da je treba kmetijstvo in podeželje postaviti v perspektivo trajnostnega razvoja cele
               države, se pravi, trajnostno, to pomeni gospodarsko, socialno in okoljsko. Mi veliko
               govorimo o trajnostnem razvoju, je zelo moderno, ampak težave imamo potem, ko je
               treba to spraviti v prakso. Hkrati upoštevati našo vpetost v EU, pa mislimo, da
               moramo izkoristiti naše prednosti, res pogledati, kaj je moč Slovenije.</p>
               <p>Kje vidimo nevarnosti? Če se bomo izogibali spremembam, če se bomo bali veliko
               stvari, karkoli resnično spremeniti, potem razvoja ne bo, ciljev ne bomo dosegli. Če
               ne bomo sprejetih obveznosti v okviru Evropske unije upoštevali, nam <stage type="mag">(Nadaljevanje)</stage> celo grozijo finančne sankcije.
               Imamo goeteborške smernice in tam piše, zaustaviti zmanjševanje biotske
               raznovrstnosti do leta 2010, takrat se bo to merilo, in sledijo finančne kazni, če to
               ne bo uresničeno. Zato je tudi Natura 2000 tisti element, ki k temu prispeva. Potem
               imamo lizbonsko strategijo, ampak hkrati tudi strategijo trajnostnega razvoja. In
               komisija vztrajno ponavlja, da je trajnostni razvoj prej, lizbonska je pa bolj
               operativno naravnana.</p>
               <p>Mislimo, da je naša vloga tukaj kot organizacije civilne družbe to, da mogoče malo
               razširimo perspektivo. Se pravi, večina tukaj, tudi ministrstvo, praktično deluje
               večinoma v okviru, ki je predvsem kmetijsko poudarjen. Mi pa mogoče lahko tudi kakšno
               drugo perspektivo, perspektivo običajnega državljana potrošnika predstavimo. In
               poglejmo, kakšni so trendi v Sloveniji, kaj hočejo potrošniki v Evropski uniji in v
               svetu. Lahko vam povem, da ekološka živila so v porastu, celo v Združenih državah
               Amerike, čeprav imajo komaj 2,5% obrata tržnega v ekoživilskem sektorju. Wallmart, ki
               je največja veriga veleblagovnic, uvaja na veliko ekološke izdelke. S tem so tudi
               določeni strahovi povezani, ampak to pomeni, to je "main stream", to ni neka tržna
               niša. Ne se tega bati, to moramo vedeti, da ne bomo kaj groznega delali, če se bomo
               odločili za to smer. Mislimo, da moramo pomagati našim kmetom in podeželju k
               dolgoročnemu uspehu. Tole je pa eno tako sporočilo, ki bi rada, da bi ga res slišali,
               se pravi, moramo preiti od besed k dejanjem. Načeloma smo vsi za, ampak ko je pa
               treba premakniti, je pa težje. In mi pravimo, pojdimo, naredimo korak od sonaravnega
               k ekološkemu. Prva stvar je to, dajmo ustrezno ovrednotiti mesto ekološkega
               kmetijstva in ohranjanje narave. Mi to pogrešamo v tem nacionalnem strateškem načrtu.
               Je omenjeno na veliko mestih, ampak nikjer ni jasno povedano, koliko, kaj. Pravzaprav
               ni povezav. Ne vidimo povezav, ki bi nas res pripeljale do tega, da bi to uresničili.</p>
               <p>Pa še nekaj zelo, zelo pogrešamo. Ne vidimo navezave na akcijski načrt razvoja
               ekološkega kmetijstva v Sloveniji. To je dokument, ki ga je ministrstvo pripravilo in
               ga je vlada sprejela novembra 2005. In mi to pogrešamo, to je dosti pomembna reč in
               bi morala biti bolj izrazito upoštevana.</p>
               <p>Pogledali smo drugi program. Imeli smo zelo malo časa, v bistvu od ponedeljka.
               Včeraj smo še vsi sedeli na sestanku koalicije, pa smo se usklajevali in razmišljali,
               kaj in kako. In nekako smo prišli do naslednjega sklepa. Ministrstvo zdaj v drugem
               predlogu, dopolnjenem, predlaga določeno prerazporeditev, drugače je višina sredstev
               po oseh in znotraj posameznih osi opredeljena. To, kar mi predlagamo, je dobro. Vemo,
               da je denarja premalo, čeprav se sliši, da ga je veliko, milijarda. Ampak vemo, da bo
               premalo za vse. In predlagamo, da razbremenimo drugo os. Mislimo, da bi moralo biti v
               kmetijsko-okoljskem programu mesto samo za prioritetne ukrepe, ki bi dejansko bili
               usmerjeni v ohranjanje narave in razvoj ekološke pridelave. Se pravi, ciljni ukrepi:
               ohranjanje narave, biotske raznovrstnosti, ekološko kmetijstvo. Tudi zaradi tega, ker
               je sredstev premalo, smatramo, da podpora integrirani pridelavi ni več upravičena.
                  <stage type="mag">(Nadaljevanje)</stage> V novem proračunskem
               obdobju od 2007 do 2013 uvajamo navzkrižno skladnost. Vsi, ki smo agronomi, vemo, da
               90% tega je pokrito v okviru navzkrižne skladnosti. Ampak mislimo tudi, da ta trud,
               ki je bil vložen v razvoj integrirane pridelave, ne sme biti zaman. In mislimo, da je
               tem kmetom treba pomagati, da naredijo korak do ekološke pridelave. Mogoče tudi s
               posebnimi ukrepi, mogoče vsem to ne bo uspelo, mogoče čez nekaj časa, ampak mislimo,
               da je to perspektiva tudi s tržnega vidika. Vedeti moramo, da nikjer v Evropi se do
               sedaj integrirani pridelki, izdelki niso tržno uveljavili. In tudi pri nas ni
               pričakovati, da se bodo. Mi se do zdaj prav kot nevladni sektor nismo toliko
               ukvarjali s to razliko integrirano, ekološko. Ampak zdaj čutimo, da se moramo, in
               bomo pač to zelo ciljano povedali ljudem. In potem potrošnik ve, kaj hoče. Mislimo
               tudi, recimo, ta nadzor nad integrirano pridelavo, mogoče bi lahko te institucije, ki
               so se usposobile, mogoče dobile zdaj tudi kakšno koncesijo, da izvajajo nadzor
               navzkrižne skladnosti v določeni meri.</p>
               <p>Druga pomembna stvar se nam zdi sinergija med osmi. Se pravi, če določimo to
               prioriteto, mi ne govorimo zdaj, da mora biti slovensko kmetijstvo stoprocentno
               ekološko, ampak vsaj to, kar je zapisano v akcijskem načrtu. Tam piše, da 20%
               kmetijskih zemljišč uporabi do leta 2015. To bi pa lahko sprejeli. In po mnenju tudi
               kmetijskih strokovnjakov, recimo svetovalcev s terena, je to realno. Ampak seveda mi
               ne sprejemamo zdaj tega kot argument, če nam nekdo reče, ja, trendi kažejo, da gre to
               bolj počasi, kot smo mi mislili. Seveda gre počasi, ker je treba sprejeti ukrepe, da
               bo šlo hitreje. In mislimo, da se bo to dalo tudi s tem, če bomo znotraj posameznih
               osi, prve, tretje, četrte, določena sredstva ciljno usmerili prav v ta namen. Veliko
               je možnosti, tako pri investicijah, pri izobraževanju, tudi recimo lokalne akcijske
               skupine, da vključijo akterje s terena, ki na tem področju delujejo, pa da tudi lahko
               sodelujejo pri izobraževanju svojih lokalnih skupnosti v tem smislu, s svojimi
               idejami, kaj bi se tu dalo narediti.</p>
               <p>Pa še Natura 2000. Zdaj veliko poslušamo, 36% Slovenije, je vprašanje, ali je to
               premalo ali preveč. Komisija zdaj ugotavlja, da smo morda v Sloveniji kje še kaj
               vzeli, kar ne bi smeli, da je morda še premalo. In kmetijci, pozor! Samo 6 do 7%
               kmetijskih zemljišč je tu noter. Ni to res, da mi ne bomo mogli kmetovati zaradi
               Nature. To je en manjši del, in to je večinoma travinje, ki se nahaja na območjih z
               omejenimi dejavniki za kmetijstvo. Nam se zdi pomembno podpreti nekaj pilotnih
               projektov, v katerih bi lahko razvili kakšen uspešen primer razvoja na osnovi
               ekološkega kmetijstva in Nature 2000. Tudi partner v koaliciji DOPS, društvo za
               opazovanje in proučevanje ptic, ki so res vrhunski strokovnjaki za biotsko
               raznovrstnost, oni še posebej opozarjajo, da za njih je na območjih Nature 2000
               sprejemljivo edino ekološko kmetovanje. Tako da bi tudi predlagali, recimo, 75%
               ekološkega kmetovanja do konca programa. <stage type="mag">(Nadaljevanje)</stage> Še enkrat vprašanje, se pravi, mi bi želeli, da imamo v tem trenutku
               zadosti poguma, da vemo, da ne delamo revolucije, če bomo postavili malo višji
               odstotek za ekološko kmetijstvo. Mogoče še malo za pogum, ko se je zamenjala v
               Nemčiji vlada, ko je prišla nova premierka Merklova, so se v eko-kmetijskem sektorju
               malo bali za tale njihov program, ker je bil zelo ambiciozen in v času zelene
               kmetijske ministrice sestavljen. Pa se ni to zgodilo. Ta program se izvaja še naprej
               in se bo izvajal. Oni so si postavili takrat oziroma ministrica je v parlamentu
               rekla, da bi radi dosegli 20% do leta 2010. Toliko v ilustracijo.</p>
               <p>Jaz upam, da bomo lahko aktivno sodelovali bolj, kot smo do zdaj, v tistem delu, ki
               je še do septembra, oktobra, ker bi se res želeli vključiti konstruktivno in upamo,
               da bomo skupaj lahko pripravili program, ki nas bo pripeljal v bolj svetlo bodočnost
               tudi na podeželju. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp11">

               <speaker>PREDSEDNIK ALOJZ SOK:</speaker>

               <p>Hvala lepa. Jaz moram reči, da sem tudi sam pričakoval nekoliko večjo udeležbo kmetov
               in računal s tem, da je danes še cerkveni praznik, ampak zelo na hitro je bilo vse
               skupaj sklicano. Tako verjetno ta informacija o teh predstavitvah mnenj ni prišla
               ravno do tistega zadnjega kotička v Sloveniji. Se mi zdi pa to res zelo pomembno
               vprašanje, kakšno hrano bomo imeli v Sloveniji na razpolago čez nekaj let in kaj bo
               ostalo od biotske raznovrstnosti. Mislim, da ta strategija, ta program mora biti v
               tej smeri, da bomo Slovenci imeli čim več slovenske hrane kljub tej globalizaciji, ki
               se ji ne moremo izogniti, in da bomo ohranili kar se da največ tega še vedno
               neokrnjenega slovenskega okolja. Jaz bom takoj, da ne bo na koncu potrebno delati
               nekih zaključkov, mogoče izluščil iz tega dve vprašanji, ki sem si ju zapisal, se
               pravi predlog s strani inštituta za trajnostni razvoj, koalicije teh vseh šestnajstih
               organizacij, ki so bile tukaj prikazane. Gre za dve smeri, se pravi dati pravo
               prioriteto ekološkemu kmetovanju - bila je omenjena tudi Natura 2000, ampak ta je že
               itak zaščitena s temi direktivami, ki jih je Slovenija sprejela - in pa to, kar ste
               povedali, se pravi razmislek po razbremenitvi druge osi oziroma v drugi osi dati
               prioriteto tistim ukrepom, ki so namenjeni ohranjanju narave.</p>
               <p>Naslednjo vabim k besedi gospo Silvo Novljan, za njo naj se pripravi poslanska
               kolegica Marjetka Uhan.</p>
            </sp>
            <sp xml:id="SDT4-OZKGIP-Javna-001-2006-06-15.sp12">

               <speaker>SILVA NOVLJAN:</speaker>

               <p>Dober dan. Lepo pozdravljeni vsi in hvala za besedo. Sem iz centra za razvoj knjižnic
               pri Narodni in univerzitetni knjižnici. Tu sem zato, ker tako kot vi vsi skupaj
               mislim, da je podeželje za našo preživetje pomembno. Naj pa povem, da nobena
               strategija na kateremkoli področju ne bo dosegla svojih ciljev, če ne bo vsako
               področje vlade poskrbelo tudi za osnovo razvoja, to pa je pismenost. In vsi veste,
               kako slaba je pismenost Slovencev. Nefunkcionalno nepismenih imamo več kot 75% in s
               starostjo prebivalstva se še povečuje. Zato je<stage type="mag">(Nadaljevanje)</stage> prav, da je v vsako strategijo vključena tudi naloga,
               skrb za razvoj pismenosti. Predlagam, da je tudi v tej strategiji, da tudi
               ministrstvo za kmetijstvo polaga skrb za razvoj pismenosti. Brez tega resnično ni
               napredka ne na gospodarskem področju, ne na zdravi prehrani in temu podobno.</p>
               <p>Drugi predlog, ki bi ga imela, je pa dopolnitev 3. točke programa, ki jo
               pozdravljam. Dobra je, vendar pa ne bo uresničena brez knjižnic. To je tistih nosilk
               demokratičnega razvoja, razvoja pismenosti, zlasti informacijske, in razvoja
               gospodarstva ter bega možganov in tako naprej, ki je jedro združevanja življenja v
               najmanjših krajevnih skupnostih. Center za razvoj knjižnic ima v skladu z zakonodajo
               s področja knjižničarstva in organiziranosti občin podatke o tem, koliko knjižnic
               oziroma izposojevališč splošne knjižnične dejavnosti bi še rabili in koliko jih
               imamo. Naj vam povem, da daleč premalo, da bi dosegli strategijo razvoja pismenosti,
               kakršno pripravlja zdaj delavna skupina za razpravo v vladi, in ne samo te, ki pa jih
               imamo, so pa preslabo razvite. Hočem omeniti samo nekaj, da se vsi zavedamo, da
               rabimo pismenost, da rabimo bolj izobražene ljudi, da rabimo opismenjevanje z uporabo
               informacijske tehnologije, da rabimo dostop do interneta, da rabimo vseživljenjsko
               izobraževanje. Nihče pa potem na terenu ne pomisli, da je vse to združeno v pojmu
               knjižnica, da imamo v državi načrt mreže izposojevališč splošne knjižnične
               dejavnosti, kjer se vse točke, ki ste jih vi napisali: informiranje, usposabljanje,
               spodbujanje dejavnosti, znanje, turizem, ohranitev izročila, ki ga mi imenujemo na
               knjižničarskem področju domoznanstvo, kjer se ne ohranja samo dediščina, ampak tudi
               ustvarjalnost ljudi, ki živijo v tem okolju in ustvarjajo pisne dokumente ali pa
               video ali avdio, potem pridobivanje znanja, se ne more uresničevati brez knjižnice.
               Zato bi predlagala, lepo prosim, če daste v tretje točke še naloge, in sicer
               izboljšanje dostopnosti izposojevališč splošne knjižnične dejavnosti. Ta predlog
               dajem zato, da se bodo v vsakem okolju spomnili, da ne bodo računalnika postavil
               kamorkoli, ampak ga bodo postavili v knjižnico, kjer že imamo strokovnjake, ki
               tehnologijo obvladajo, ki znajo zbirati informacije, ki znajo ljudi učiti uporabljati
               tehnologijo, predvsem pa to, če daste mrežo izposojevališč, ste zagotovili
               prebivalcem, kjerkoli živi, da pride do vsake veljavne informacije, ki jo potrebuje,
               povezan je v sistem knjižnic, od NUK-a do visokošolskih, šolskih in tako naprej.
               Dejansko dobi vstop v svet informacij. Pa še nekaj je pomembno: ne katerekoli
               informacije, ampak tiste, ki jo on potrebuje in je veljavna zanj. Da pa bo to, ga pa
               moramo naučiti. In knjižničarji so dolžni informacijsko opismenjevati ljudi, zato
               morajo imeti programe, morajo imeti znanje. In to morajo početi. To želijo tudi
               početi. Če pa nimajo prostora, kamor bi postavili računalnik, potem tega ne morejo
               početi. In če že to imate in razvoj informacijske tehnologije, dostopnost do
               interneta, potem prosim še prostor pa delavca, kjer bo knjiga, ne knjižno
                  gradivo,<stage type="mag">(Nadaljevanje)</stage> in elektronski
               mediji dostopni res vsem, da jih bodo lahko samostojno uporabljali. Hvala lepa.</p>
            </sp>
            <sp xml:id="SDT4-OZKGIP-Javna-001-2006-06-15.sp13">

               <speaker>MARJETKA UHAN:</speaker>

               <p>Lepo pozdravljeni. Ker me je predsednik že prej napovedal, bom kar začela brez
               njegove prisotnosti. Pred nami je nacionalni strateški načrt razvoja podeželja za
               obdobje 2007 do 2013. Pri branju tega dokumenta sem bila prijetno presenečena.
               Kmetijstvu in podeželju se priznava vloga, ki opravlja poleg predelovanja hrane, ki
               je osnovni namen, tudi drugo prav tako pomembno vlogo, ki je do sedaj nismo želeli
               priznati, to je ohranjanje kulturne krajine, obdelanost zemljišč. Z obdelanostjo se
               ohranja poseljenost, kultura in identiteta podeželja. Nobeni državi ne more biti
               vseeno, če je kar 93% zemlje v rokah kmetijstva, kaj boš z njo počel, kakšen videz ji
               bo dal, kakšno bo zapustil. To je predmet ne samo ministrstva za kmetijstvo,
               gozdarstvo in prehrano, tudi ministrstva za okolje in prostor, pa še koga. Namen
               dokumenta je ekonomika in socialna krepitev podeželja, zagotavljanje novih delovnih
               mest, obvarovanje okolja, ohranitev kulturne krajine, poseljenosti in ohranitev
               njegove identitete, tako piše v uvodu.</p>
               <p>Nova delovna mesta obljublja tretja os na podeželju, izboljšanje kakovosti življenja
               na podeželju. Delovnih mest na podeželju ni, kolikor so, so slabše plačana.
               Sprašujem, kaj je z dopolnilnimi dejavnostmi v tem dokumentu? Kmetije so premajhne,
               da bi lahko zagotavljale polno zaposlitev, 15, 20 let mogoče že govorimo o
               dopolnilnih dejavnostih, od 70.000 kmetij ima manj kot 2% dopolnilno dejavnost
               registrirano, pa še to predvsem turizem. Davčna zakonodaja je bila popravljena v
               njihovo korist. 15 let je na vsaki kmetijski svetovalni službi po ena svetovalka za
               dopolnilne dejavnosti, pa je malo več kot nič narejenega. Še vedno so kmetije zgolj
               delovna sila, ki prideluje surovine brez dodane vrednosti, ne znamo prodati ali ne
               želimo na primer kruha iz krušne peči, domačih klobas, svežega mleka ali mesa. Kdo
               stoji zadaj, da je to že v kali zatrto? Predelovalna industrija, ki se boji tistih
               nekaj glav živine, prašičev, ki bi se jih doma zaklalo in prodalo, ko pa vemo, da to
               na črno kar dobro "lawfa", pa tudi v sosednji Avstriji je to čisto legalno speljano.
               Zakoni v Sloveniji resda veljajo za vse, toda enačiti eno majhno kmetijo, ki bi rada
               tržila svoje pridelke in izdelke, pa ne moremo metati v isti koš recimo z
               industrijskim obratom. Še nekaj časa bomo pustili, pa ne bomo več vedeli, kaj je kruh
               iz krušne peči ali mleko, ki se naravno skisa in je užitno. V dopolnilnih dejavnostih
               je niša, tu so delovna mesta, le hoteti moramo, pa najsibo tretja ali prva os, pa
               tudi kmetija je lahko dopolnilna dejavnost. Zakaj ne bi kmet kandidiral na primer za
               sredstva, ki bi jih vložil sicer na kmetijsko dejavnost, ki bi jo razvijal na
               podeželju. Če želimo obdržati podeželju funkcij in kmetijsko zemljo obdelano in vse,
               kar temu sledi, je zagotovo najcenejše kmetovanje in s tem obdelovanje zemlje.
               Dejstvo je, da se kmetovanje opušča, da se slabše, manjše, strme in s strojem
               neprilagojene površine opuščajo in zaraščajo. Četudi govorijo statistični podatki, da
               se je obdelovalna površina povečala na dobrih 6 hektarov na kmetijo, pa je to zgolj
               na račun najema, ki je danes do jutri. Kaj se dogaja? Tržna ekonomija v kmetijstvu se
               ne izide, če jo kosimo na roke. Obdelujejo se zgolj površine, ki so dostopne <stage type="mag">(Nadaljevanje)</stage> strojni obdelavi. Obdeluje se
               zgolj po lepem, meje, poti, brežine, vrtače, razdrobljene in majhne površine niso
               zanimive in so neobdelane. Subvencije so dobrodošel dohodek na kmetiji.</p>
               <p>Jaz pa bi se rada navezala na drugo os, ki govori o obdelovanju območij z omejenimi
               dejavniki. Tako spodbude h kontrolirani, najsibo integrirani pridelavi, čemur bi
               morala biti zavezana celotna pridelava, kot tudi ekološki pridelavi so dobrodošle.
               Kolegica pred mano je govorila, da bi moral biti delež ekološkega kmetovanja večji,
               vsaj 20% in da naj bi se ukinile recimo na ta račun subvencije za skop oziroma za
               integrirano predelavo. Sama bi rad dodala, ukinite subvencije za ekološko predelavo,
               pa boste videli, koliko bo še teh ekoloških kmetov ostalo, kajti vsako kakovost je
               treba plačati in sigurno je tudi integrirana pridelava tudi na tak način kmetovanja
               zagotovo boljša kot nekontrolirana oziroma brez znanja.</p>
               <p>Plačila za območja z omejenimi dejavniki so namenjena kmetijam, ki obdelujejo
               zemljo, kjer so slabši naravni pogoji kmetovanja. Leta 2004 se je zgodila krivica
               tistim kmetijam in območjem, ki so ta status v preteklosti že imela in so izpadla pri
               ponovnem vrednotenju, kot je recimo kraški svet v občini Trebnje, Mirna peč,
               Dolenjske toplice, po planu območja gričevnat svet Dolenjske pa tudi nekaj na
               Štajerskem. In danes ponovno pozivam ministrstvo za kmetijstvo, gozdarstvo in
               prehrano, da izpogaja še ta dva procenta, da se uvrstijo med območja z omejenimi
               dejavniki. Ne samo, da so to omejene možnosti kmetovanja in zato večji strošek za
               enak učinek, ampak imajo te kmetije tudi druge ovire zaradi nepriznavanja tega
               statusa. Na primer, ker se jih obravnava kot družinske kmetije, pri razpisih, kjer so
               kriteriji še enkrat strožji, ne morejo do sredstev za prestrukturiranje, posodobitev
               tehnologije. Koliko pa mislite, da je kraških kmetij, ki imajo lahko 40 krav molznic,
               20 bi jih še imeli, tako pa izpadejo pri razpisih in tako naprej.</p>
               <p>Želimo doseči s tem strateškim načrtom, da se kmetije razvijejo, zagotavljajo
               zaposlitev ali da jih leta 2013 ne bo več. Se bo po teh vaseh krivil pleh, se bodo
               razrasle agencije, turizem ali kaj si predstavljamo pod nove zaposlitve, "kdo bo tebe
               - zemlja obdeloval, če ne že ljubil?" Kdo bo oživljal kmetijstvo? Kmetijstva se po
               mojem ne da oživeti. Bo kmetijstvo zgolj folklora ali gospodarska panoga, kjer bodo
               videli možnost zaposlitve in razvoja vsi ti maturanti kmetijskih šol, ki jih je letno
               najbrž kar nekaj 100, ali nekaj 10 inženirjev, kam ponikne vsa ta inteligenca, ko pa
               vidiš, da 3/4 nosilcev kmetij nima niti formalne izobrazbe.</p>
               <p>Nič nisem zasledila, da bi se govorilo o pomoči kmetom pri nakupu zemljišč za
               povečanje kmetij kot osnovnega sredstva.</p>
               <p>Tu so še problemi dedovanja, zaščitenih kmetij, kmetij, ki jih nihče noče. Za zemljo
               se zanimajo na primer v Beli krajini Angleži, Irci, nam pa, kot da ni nič zanjo.
               Podeželje je zanimivo tudi za naše meščane pa še koga, le da je sobivanje mnogokrat
               naporno.</p>
               <p>Strateški načrt za razvoj podeželja je dobro zasnovan od nosilca nalog, od klime in
               odnosov države do kmetijstva pa je odvisno, ali bo leta 2013 podeželje v svoji
               funkciji še živelo. Hvala lepa za pozornost.</p>
            </sp>
            <sp xml:id="SDT4-OZKGIP-Javna-001-2006-06-15.sp14">

               <speaker>PREDSEDNIK ALOJZ SOK:</speaker>

               <p>Hvala lepa. Jaz se moram opravičiti, ker sem moral prej malo stopiti ven s te
               dvorane. <stage type="mag">(nadaljevanje)</stage> Torej, če ponovim.
               Gospa Novljan je v svoji predstavitvi predlagala večjo dostopnost do knjižnične
               dejavnosti, mislim, da je to tudi prvenstvena funkcija občin in da se večina občin
               tudi za to prizadeva. Je pa seveda na tem področju problem dokaj velik, kajti vsi več
               ali manj ugotavljamo, da ob množici dela ti mladi gospodarji na kmetijah najdejo vse
               manj časa za branje, vemo pa, da je bilo nekoč drugače. Tudi sam prihajam iz kmečkega
               okolja in vem, da so recimo starejši ljudje nekoč in še danes veliko več brali kot pa
               mi mlajši; in to je eden problem, ki bi ga bilo potrebno na nek način po svoje
               obravnavati. Torej, kolegica Uhan opozarja na nerazvitost dopolnilnih dejavnosti,
               torej tu bo potrebno še veliko narediti pri odpravljanju raznih birokratskih vir, kar
               mislim, da ministrstvo v zadnjem času tudi s pomočjo svojih služb uspešno počne.
               Predvsem pa seveda tudi zagotoviti potrebna zagonska sredstva za tiste, ki se
               lotevajo te dejavnosti; in pa ta nesrečni izpad teh področij z omejenimi dejavniki,
               kjer pa vlada prav tako, na neki način poskuša zagotavljati določene vire, in še
               povečane kmetije, kjer bo seveda potrebno opredeliti v novi funkciji sklada
               kmetijskih zemljišč, da se bodo ta državna zemljišča dejansko uporabila za povečanje
               kmetijskih subjektov.</p>
               <p>Naslednji se je k besedi prijavil gospod Tomaž Cör, Kmetijsko-gozdarska zbornica
               Slovenije. Prosim.</p>
            </sp>
            <sp xml:id="SDT4-OZKGIP-Javna-001-2006-06-15.sp15">

               <speaker>TOMAŽ CÖR:</speaker>

               <p>Hvala za besedo. Spoštovani in spoštovane. V tej svoji predstavitvi bi se poskušal
               držati teh 8 vprašanj, ki so bili objavljeni na vabilu in ki sem mi zdijo zelo dobro
               izhodišče za razpravo. Edino, kar bi si dovolil, je to, da bom začel z zadnjim
               vprašanjem. Ali ima Slovenija dovolj razvojnega potenciala na podeželju za
               uresničitev razvoja podeželja? Že stari Rimljani so vedeli, če hočeš uspešno voditi
               bitko, moraš najprej spoznati svojo moč, potem moraš spoznati moč nasprotnika, potem
               pa izdelati strategijo, kako boš nasprotnika premagal. Teh principov so se
               pripravljavci tega dokumenta po mojem mišljenju in po mišljenju Kmetijsko gozdarske
               zbornice nekoliko premalo držali. Pred seboj imamo dokument, v katerem je
               predstavljeno stanje, ki je trenutno v slovenskem kmetijstvu in na slovenskem
               podeželju. Kar pogrešamo na Kmetijsko gozdarski zbornici, je, da bi bilo pojasnjeno
               tudi, kako smo do tega prišli. Medtem ko so postavljeni cilji, ko so postavili recimo
               za investicije, za 6 let naprej pogrešamo podatke, kaj se je dogajalo z
               investicijami, ki so bile opravljene v letih 2004-2006, se pravi program razvoja
               podeželja in EPD razpisi. Kakšni so bili njihovi učinki na indikatorje, ki so
               zapisani v tabelah?</p>
               <p>Naslednje vprašanje, ki je, kako ovrednotiti in postaviti prioritete razvojnih
               potreb na podeželju. Odgovor je popolnoma jasen. Prisluhniti je potrebno potrebam
               ljudi, ki živijo na podeželju in tu je naša pripomba, da so bili bodoči uporabniki
               oziroma tisti, za koga je pravzaprav ta program narejen, premalo vključeni v pripravo
               tega.</p>
               <p>Potem bi se pa vrnil na začetek, koliko denarja <stage type="mag">(nadaljevanje)</stage> potrebujemo za realizacijo načrta in ali bomo sposobni vsa
               sredstva iz tega naslova dokumenta tudi porabiti. Pravzaprav je to zelo težko
               povedati. Finančnih sredstev je lahko premalo ali pa jih je preveč. Če bodo programi
               dobri, če bo strategija naravnana dobro, potem smo prepričani, da bo sredstev
               premalo, pa vendar zadeva je odvisna od ljudi, ki pripravljajo in izvajajo razpise.
               Poglejmo samo dva različna razpisa. V okviru EPD, ukrep 3, težavni ukrep dva stalni
               problem. Morda bi bilo treba razmisliti o drugačni vrsti razpisov, morda o odprtih
               razpisih, kot to poznajo tudi v sosednjih državah, da bi se ta finančna sredstva
               lahko izkoristila. Po našem mnenju pa bo denarja premalo in bodo verjetno potrebne
               tudi prerazporeditve.</p>
               <p>Ali so cilji zastavljeni realno? Žal iz tabel in iz tega gradiva, ki ga imamo pred
               seboj, tega pravzaprav ne vemo, ker ne vemo, kako so bili ti cilji izračunani in na
               kakšni osnovi, kakšna je bila metodologija izbora ravno teh ciljev, tega nimamo
               pojasnjenega. Zato pravzaprav lahko se nam zdi, da so določeni cilji prenapeti.
               Čeprav se kolegica Slabetova ne bo strinjala z menoj, ravno podatek o ekoloških
               kmetijah se nam zdi zelo prenapet, ali bomo res povečali za 260% površine za ekološko
               pridelavo oziroma da bomo imeli 10%, iz 3.8% na 10% ekoloških kmetij, ob tem da se
               verjetno delež za ekološke kmetije ne bo povečal za toliko. Spraševali, povprašali
               smo tudi gospodarsko zbornico, kaj oni mislijo o povečani storilnosti dela v
               živilskopredelovalni industriji za 25%. Ko so to slišali, so povedali, da je ta
               zadeva verjetno precej prenapihnjena in da oni si takega optimističnega načrta ne bi
               upali pripraviti. Zato pogrešamo, zato trdim, da dejansko manjkajo izračuni, zakaj so
               indikatorji in cilji postavljeni tako in na podlagi kakšnih izračunov. Ker strategija
               razvoja podeželja žal, se nam zdi, ni spis: Ko bom velik, bom...</p>
               <p>Ali je vprašanje razdelitve sredstev med posameznimi osmi še primerno? Na Kmetijsko
               gozdarski zbornici menimo, da stvar še ne bi smela biti zacementirana, predvsem in
               zlasti se ne bi smela zmanjševati sredstva za drugo os. Pač, želimo si, da bi se
               ohranili vsi dosedanji ukrepi, da ne bi prišlo do zmanjšanja pri posameznih ukrepih.
               Žal, videli smo v prvi verziji, v prvem gradivu, da je bilo predvideno v tabeli, da
               se bodo sredstva za OMD, se pravi za območja z omejenimi dejavniki zmanjšala za 20%.
               Ta tabela je bila v novem gradivu vržena ven, vendar pa obstaja stavek na začetku v
               tekstu, kjer piše, da se bodo sredstva za to os zmanjšala. To se nam zdi pravzaprav
               primerno, ob tem da je bila sprejeta shema za neposredna plačila, ki naj bi nekako
               pomagala kmetom, da bi ohranili svojo proizvodnjo. Ob enem smo računali s tem, da
               bodo pa sredstva za druge osi,<stage type="mag">(nadaljevanje)</stage>
               da bo program razvoja podeželja ostal nespremenjen in da bodo kmetje z omejenimi
               dejavniki tam prosperirali oziroma kompenzirali ta sredstva. Zdaj vidimo, da se bo
               zadeva manjšala tudi tukaj in to se nam ne zdi primerno.</p>
               <p>Tretja os je namenjena nekmetijskim naložbam na podeželju. Ali obstaja nevarnost
               prevelikega odliva kmetijskih sredstev? Vsekakor gre za zmanjševanje kmetijskega
               denarja in odliv v podjetništvo, medtem ko kmetje nimajo dostopa do nekaterih
               razpisov in pomoči, ki so namenjeni izključno za podjetnike, vavčerski sistem
               svetovanja, podjetniški skladi in tako naprej. Obenem pa seveda, ker obstaja ta
               nevarnost, je nujno potrebno razpisati oziroma pogojevati, kdo in na kakšen način je
               lahko vključen v ta sistem. Mogoče izpolnjevati dva od kriterijev, kot so
               tradicionalna znanja, delovna sila in surovine iz podeželja. Poleg tega pa je treba
               strogo vezati oziroma pogojevati ohranitev predvidenih delovnih mest, vsaj za
               ekonomsko dobo investicije. Sicer lahko pride do hudega okoriščanja. Spomnimo se samo
               primera lendavskega koncepta Optimuma.</p>
               <p>V kolikšni meri je v načrtu zastopanost spodbujanja dopolnilnih dejavnosti na
               podeželju? Menimo, da premalo. S prerazporeditvijo naložb se prerazporedi naložbe v
               dopolnilno dejavnost na kmetijah, v prvo os, skupaj z živilskopredelovalno
               industrijo. Menimo, da s tem bistveno zmanjšujemo možnost črpanja sredstev za
               dopolnilne dejavnosti na kmetijah. Turizem na kmetiji je v dokumentu, turizmu na
               kmetiji je dana premajhna vrednost. Tudi druge dejavnosti, recimo, o katerih bi bilo
               potrebno razmišljati, recimo, uvedba službe, ki bi pomagala starejšim, obolelim, kar
               bi bilo po naše potrebno, kajti imamo zelo velik del starega prebivalstva,
               podeželjskega oziroma starih lastnikov kmetij. Verjetno bi bilo treba razmišljati
               tudi o takih službah, ki bi nudile pomoč ob odsotnostih, boleznih ali pa ob starosti.</p>
               <p>In še vprašanje, kako ovrednotiti in postaviti prioritete razvojnih potreb na
               podeželju. Tako, kot sem rekel, vprašajte ljudi. In delavnic je bilo po naših
               podatkih premalo, da bi lahko nastal zares dober dokument, ki bi bil pisan na kožo
               kmetom. In morda je ravno to odgovor na vprašanje gospoda Soka, zakaj danes ni več
               kmetov tukaj. Morda zato, ker tega dokumenta niso vzeli za svojega, ker niso
               sodelovali pri njegovem nastajanju. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp16">

               <speaker>PREDSEDNIK ALOJZ SOK:</speaker>

               <p>Hvala lepa. Torej, če tudi sedaj na kratko povzamem to razpravo, ki je sledila tem
               vprašanjem, ki so bila objavljena v medijih. V tem izvedbenem programu prisluhnite
               potrebam ljudi na podeželju, in usmeriti pozornost pri pripravi razpisov na te
               potrebe. Potem je bil predlog, da bi se ohranili vsi dosedanji ukrepi v drugi osi,
               gre za ukrepe zaščite okolja, in še tretji poudarek, kako razmisliti v okviru tega
               programa o pomoči starostnikom, se pravi ostarelim kmetom, ne samo kmetom, sploh
               ostarelim ljudem na podeželju, ko tudi govorimo vis-a-vis povečanja števila delovnih
               mest na podeželju. Naslednjega vabim k razpravi dr. Jožeta Osterca, za njim pa Alma
               Vičar, gospa iz ministrstva za okolje in prostor. Prosim.<stage type="mag"/>
               </p>
            </sp>
            <sp xml:id="SDT4-OZKGIP-Javna-001-2006-06-15.sp17">

               <speaker>DR. JOŽE OSTERC:</speaker>

               <p>Hvala, gospod predsednik. Nastopam pravzaprav v dveh funkcijah, kot predsednik
               ekosocialnega foruma Slovenije, pa malo tudi kot dekan biotehniške fakultete.
               Ekosocialni forum Slovenije je na občem zboru, pa tudi sicer na sestankih, ki jih je
               organiziral med člani, precej razpravljal o tej strategiji, ker mislimo, da je
               izjemno pomemben dokument in je od tega, kako bomo izvajali strategijo razvoja do
               leta 2013, v veliki meri odvisno, kako bo Slovenija izgledala tudi 2030. Jaz ne bi
               kritiziral, pač pa bi rad dve stvari izpostavil, ki se mi zdita, da sta premalo
               poudarjeni. Ne, da nista, ampak premalo. Prva stvar se nanaša na znanje. Če se
               spomnim 16 let nazaj, je bila povprečna velikost kmetije malo čez štiri hektarje,
               sedaj je, po 15-ih letih, za dva hektarja večja. Imamo tam nekaj čez 70, 77 tisoč
               registriranih kmetij, pa nekaj čez 10 tisoč imamo profesionalnih kmetij, ki dobivajo
               ves dohodek samo iz kmetijstva. Lahko, da sem se za kakšno številko, manjšo, zmotil,
               ampak približno tako je narejena.</p>
               <p>In to pa pomeni, da tudi v tem času, prihodnjem, zaradi razno raznih razlogov, tudi
               zato, ker ne bo prostih delovnih mest, zlasti na bolj agrarnih območjih, bomo imeli v
               naslednjih desetletjih še kar precej polkmetij iz razno raznih razlogov. In tudi
               število profesionalnih se bo kvečjemu zmanjšalo, ne pa povečalo. Ampak ne glede na to
               mislim, da vsak, ki kmetuje, bi moral maksimalno znanja vložiti v to kmetovanje,
               strokovnega znanja. In tukaj, če primerjam stvari z Avstrijci, imamo kar nekaj
               hendikepa. Če se spomnim svojih obiskov pred 20-imi leti na avstrijskih kmetijskih
               šolah, so trdili profesorji - in to je bila aktivnost, avstrijska - kmečke otroke je
               treba najprej izobraziti za poklic kmeta, potem so pa imeli dodatna izobraževanja še
               za en drugi poklic, da bo lahko opravljal kakovostno kmečki poklic ob tem, ko bo v
               službi. Naše šole se takrat, čeprav smo si še pa še prizadevali, nikakor niso mogle
               za to ogreti. In sedaj prehajam k temu, bodisi da to vključimo v prvo os, bodisi v
               "leader", mi moramo vsem, ki kmetujejo, dati več znanja. Samo z več znanja bomo lahko
               kakovostneje kmetovali, ali bo to ekološko ali bo to integrirano ali bo
               konvencionalno ali kakorkoli. In samo z več znanja bodo ljudje našli tudi niše za
               predelave na domu, dopolnilne dejavnosti, jaz ne vem, kakršenkoli dodatni vir
               dohodka. Brez znanja ne bo šlo in jaz si upam trditi, nobena investicija ne bi bila
               bolj koristna kot investicija v znanje. <stage type="mag">(nadaljevanje)</stage> In ti okviri, ki nam jih EU v skupni politiki, v teh okvirjih daje,
               nam daje možnosti, da lahko več denarja dobimo za to in da lahko več na tem področju
               naredimo. In jaz bi zelo rad videl, da bi temu bilo, ne zato, ker sem šolnik, sploh
               ne govorim zato o tem, ampak zato, ker sem prepričan, da je temu treba dati v vseh
               teh programih več pozornosti. To je prva zadeva.</p>
               <p>Druga stvar je pa, o čemer nisem mislil govoriti, ampak me je gospa Slabetova malo
               sprovocirala, nekajkrat me je pogledala ...<stage>/Oglašanje iz klopi./</stage> No, pa tudi če ste
               me namerno, ni nobene težave. Sam namreč ne verjamem v to, da bi se ekološko
               kmetijstvo razvilo, če mu bomo napisali 15, 20% in tako naprej in potem poskušali
               nekaj administrativnih ukrepov sprejeti na tak ali drugačen način, ki bi pospešili
               usmeritev v tej smeri. Edini ukrep, ki je lahko za ekološko kmetijstvo uspešen, je
               povečanje povpraševanja po teh proizvodih. Letos spomladi sem bil v Avstriji. V
               Avstriji imajo marsikje že kar precejšnje probleme in zelo dosti ekoloških proizvodov
               prodajajo čisto kot konvencionalne. Nisem proti ekološkemu kmetijstvu, da se
               razumemo, potrebujemo ga celo, ampak mislim, da bi ga administrativno ali z nekimi
               zelo zapisanimi programi preveč pospeševali - tu pa nisem pristaš tega. Sam sem
               pristaš, gospa je tam zapisala, od sonaravnega k ekološkemu kmetovanju. Ponovno
               vidim, da bi se morali vsi v Sloveniji usesti, ki se s temi stvarmi ukvarjamo, in se
               o teh vsebinah pogovoriti, da bi se razumeli. Slabo se razumemo, nekaj pa sem
               popolnoma prepričan. Zaradi te majhnosti in razdrobljenosti, slovenske, zaradi
               okoljske občutljivosti, tak in tak del kraškega območja, ravnina ob rekah, kjer imamo
               možnost večje kmetije organizirati, ker imamo agrarno prenaseljenost, največjo, imamo
               pa prodnata zemljišča, ki so izjemno občutljiva. Zato mi lahko, ali pa dobesedno
               poklicani smo k temu, da uporabljamo dobro kmetijsko prakso, kot se je sedaj
               uveljavilo. Ali sedaj to imenujemo integrirano kmetovanje ali sonaravno, skratka
               nekaj klasičnega, konvencionalnega, uporabi vse, kar lahko, samo da boš imel večji
               pridelek pa da boš več zaslužil. Ampak danes jih dosti misli tako. In proti temu se
               moramo boriti. Če pa hočemo ta drug način uveljaviti, smo pa spet pri znanju. Pri
               znanju tistih, ki svetujejo, in pri znanju tistih, ki kmetujejo. Zato se mi zdi, da
               jaz v tem programu, lahko ga dodelujemo še dve leti, vedno bo pomanjkljiv. Noben
               program ni popoln, kdorkoli ga bo delal. Ravno znanju, se mi zdi, da je treba
               posvetiti vso pozornost, kajti ne morem, da ne bi povedal prispodobe. V Nemčiji je
               bil kmetijski minister in ko je odhajal po dveh mandatih v pokoj, so ga vprašali, kaj
               je razlog, da je tako uspešno kmetijsko politiko vodil. Rekel je,<stage type="mag">(nadaljevanje)</stage> dve možnosti sta, da uspešno vodiš kmetijsko
               politiko. Prva, da imaš dobre zakone in dosledno izpolnjuješ te zakone. Druga
               možnost, da imaš dobre ljudi, ki so pripravljeni pridno delati. In prav jaz sem imel
               to drugo srečo, da sem imel dobre ljudi, dobre ljudi z znanjem, kajti zakoni in
               uredbe so samo okvir, v okviru katerega se potem moramo sukati. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp18">

               <speaker>PREDSEDNIK ALOJZ SOK:</speaker>

               <p>Hvala lepa, dr. Osterc. Mislim, da tu ni potrebno nekega zaključka delati. Opozoril
               je na definitivno aktualno problematičen nivo znanja na tem segmentu. In tudi ti
               podatki so v tem dokumentu objavljeni. Ne moremo se pohvaliti. Vsega skupaj, recimo,
               če bi rekli, koliko je danes na tem področju nosilcev gospodarstev s srednjo, višjo,
               visoko ali pa podiplomsko izobrazbo, ne pridemo niti na 4%. To je zelo zaskrbljujoče
               in tukaj bo očitno, ampak mislim, da se ta struktura počasi popravlja in da se v
               bodoče bo v tej smeri popravljala.</p>
               <p>Gospa Alma Vičar, sem že prej povedal, z ministrstva za okolje in prostor, potem je
               na vrsti Igor Hrovatič, Slovenska kmečka zveza.</p>
            </sp>
            <sp xml:id="SDT4-OZKGIP-Javna-001-2006-06-15.sp19">

               <speaker>ALMA VIČAR:</speaker>

               <p>Dober dan! Čeprav naše ministrstvo sodeluje v tem postopku priprave tega dokumenta
               in je tudi ministrstvo za kmetijstvo seznanjeno z našim stališčem oziroma z našimi
               okvirji, ki bi jih želeli znotraj tega dokumenta tudi bolje izkoristiti. Bi vseeno na
               tem mestu rada nekaj tistih osnovnih poudarkov dala oziroma pomislekov dala, ki jih
               vidimo v tem dokumentu. Predvsem ocenjujemo, da so kar kakšna neskladja med
               zastavljenimi cilji in med delitvijo sredstev oziroma s posameznimi ukrepi, ki so za
               doseganje teh ciljev namenjeni. Mogoče bi kot splošno opozorila, to so opozorili že
               moji predhodniki, da je pravzaprav druga os, ki naj bi bila prvenstveno namenjena
               temu področju varstva okolja, ohranjanja biotske raznovrstnosti, in tudi Natura
               območjem, da je to edina os, ki je deležna le 20% nacionalnega sofinanciranja, po tem
               predlogu, ki je predložen. Vse ostale osi so predvidene s 25% deležem sofinanciranja.
               Tu mislimo, da bi le kazalo narediti neko uravnoteženost med posameznimi temi tremi
               glavnimi sklopi programa, pa tudi ocenjujemo, da je zniževanje sredstev glede na
               obstoječi program razvoja podeželja, ki se izvaja v tem obdobju, na segmentu, na
               področju območij z omejenimi dejavniki in na kmetijsko-okoljskih programih,
               problematično. V tem dokumentu se predvsem sredstva za kmetijsko okoljski program
               drastično zmanjšujejo, zmanjšujejo se sicer minimalno, vendar kljub vsemu zmanjšujejo
               sredstva za območja z omejenimi dejavniki,<stage type="mag">(Nadaljevanje)</stage> kar bo pomenilo, da bomo imeli probleme pri doseganju ciljev, da bi
               preprečili zaraščanje Slovenije oziroma da bi ta marginalna območja poskušati
               ohraniti v kmetijski rabi.</p>
               <p>Pa mogoče še ena splošna pripomba, da v sami analizi oziroma pri stanju okolja
               pogrešamo eno celovitejšo analizo vpliva podnebnih sprememb in pomanjkanja vode, ki
               jo bomo deležni na področje kmetijstva. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp20">

               <speaker>PREDSEDNIK ALOJZ SOK:</speaker>

               <p>Hvala lepa. Še en zaključek v tej smeri, kot so že, mislim, trije predgovorniki
               omenjali, gospod Cör, gospa Slabe in gospa Uhan, se pravi druga os in višina sredstev
               za okoljske programe. Igor Hrovatič, za njim pa je na vrsti Matjaž Glavan iz Zveze
               slovenske podeželske mladine.</p>
            </sp>
            <sp xml:id="SDT4-OZKGIP-Javna-001-2006-06-15.sp21">

               <speaker>IGOR HROVATIČ:</speaker>

               <p>Lep pozdrav! Hvala lepa za dano besedo. Bom v bistvu poskušal biti oziroma bom
               kratek, se bom pa osredotočil samo na konkretni dokument, se pravi v sam nacionalni
               strateški načrt razvoja podeželja. V bistvu dokument takega ranga, če ga lahko tako
               imenujem, mora v bistvu biti ambiciozen dokument, se pravi dokument, ki se pač ne sme
               preveč omejevati v določene okvire, te okvire mora celo preseči, preseči jih mora
               preko ciljev, preseči jih mora preko ukrepov in tako naprej. V bistvu tukaj dejstvo
               je, da je tukaj omejitev in ta omejitev v bistvu predstavlja finančna sredstva, in v
               okviru tega so se tudi postavile določene prioritete in tudi določeni deleži
               sofinanciranja. Jaz o samem deležu sofinanciranja med posameznimi osmi pa tudi
               znotraj posameznih osi, niti se ne bom spuščal, ker smatram, da pravzaprav to ni
               nekaj zacementiranega, ker so te zadeve dosti fleksibilne in bo možno tudi tekom
               samega izvajanja tega programa oziroma tega strateškega načrta te zadeve tudi
               usklajevati. Če temu ni tako, potem bi pač prosil, da se to tudi pove.</p>
               <p>Naslednje, kar bi jaz v tem dokumentu dal večjo težo, je pravzaprav namen, zaradi
               česar ta dokument nastaja. Mi ga seveda delamo zaradi samega sebe, delamo ga za našo
               kmetijstvo, delamo ga za naše podeželje, se pravi ne samo za kmetijstvo, za naše
               širše podeželje in pravzaprav jaz se tukaj glede tega niti ne bojim, da bi prihajalo
               do kakšnega prelivanja v nekmetijske dejavnosti. Navsezadnje so te omejitve, ki jih
               tudi evropska uredba daje, takšne, da se temu preprečuje. V bistvu bi dal poudarek
               dokumentu tudi v tem strateškem delu, tistemu delu, kar, zaradi tega, ker ga
               pripravljamo za Evropsko unijo, daje največjo težo, to pa je dejansko trajnostni
               razvoj, varovanje okolja, bom rekel, zagotavljanje nekih pogojev generacijam zato, da
               bodo lahko svoje potrebe zadovoljevali. Mi jih danes zadovoljujemo, pač mi moramo
               biti vsaj toliko tolerantni, da to omogočimo tudi našim zanamcem, in zato pravzaprav
               v tem delu, ko se navezuje na te poglavitne strateške dokumente, kot je lizbonska
               strategija, pravzaprav samo v enem odstavku govori o tem poglavju, o tej teži. Jaz
               mislim, da je dejansko potrebno celo poglavje nameniti temu, pa manjšemu delu <stage type="mag">(Nadaljevanje)</stage> tem, bom rekel, globalnim ciljem
               oziroma tem strateškim ciljem, o katerih generalno govori lizbonska strategija.</p>
               <p>Tudi sam bi se navezal na os 2. Zgleda, da je ta os nekako najbolj občutljiv del
               tega dokumenta. Jaz pravzaprav kot kmetijec dejansko preko te osi vidim, kar se mi
               zdi dobro, povezavo - povezavo dejansko pravega in drugega stebra, realiziranje
               prvega in drugega stebra. Navsezadnje je bila nekaj tednov nazaj oziroma dva tedna
               nazaj sprejeta shema in mislim, da se dejansko shema oziroma program razvoja
               podeželja, nacionalni strateški načrt dejansko ne sme biti v koroziji s to shemo, in
               preko tega drugega ukrepa se ta zadeva nekako dopolnjuje. Vendar dejansko mi, če se
               odločimo za tako politiko, moramo to dopolnjevanje nadgrajevati, to pa pomeni, da ne
               smemo zmanjševati določenih ukrepov, da ne smemo zmanjševati določenih sredstev,
               konkretno imam v mislih OMD. Jaz bi tukaj konkretno predlagal ministrstvu, da
               dejansko vsaj tista območja, ki jih je vlada z uredbo določila, določila določena
               izravnalna plačila po shemi "de minimisa", da vsaj nekako minimalno ta poskuša
               vključiti v program razvoja podeželja. Navsezadnje so tudi ta plačila, dejansko
               mislim, da so 50% nižja kot pa so plačila, ki jih dobijo preko razvoja podeželja, pa
               še to bremeni, bom rekel, proračun Republike Slovenije, dočim tista sredstva so
               dejansko sofinancerska sredstva EU in nacionalnega proračuna.</p>
               <p>Pa še nekaj, v bistvu tukaj sem imel eno nejasnost sam pri sebi, pri tabeli na
               strani 24, ki v zadnji vrstici govori o nacionalnih ukrepih, in v okviru teh
               nacionalnih ukrepov je navedena samo shema "subvencioniranje zavarovalnih premij".
               Ali je to edina nacionalna državna pomoč v tem delu oziroma da bi se tukaj dejansko,
               če govorimo o strateškem dokumentu, dejansko ta sklop se nekako naveže tudi na
               ukrepe, ki jih izvajajo lokalne skupnosti. Navsezadnje po zakonu o kmetijstvu lokalne
               skupnosti lahko izvajajo samo ukrepe drugega stebra, se pravi ukrepe, ki so predmet
               tega dokumenta. Kako bo ta zadeva šla, ker poročanje pa je od vseh, se pravi od
               lokalnega do nacionalnega dela, kako bo ta zadeva šla. Mislim, če že ni mogoče
               dejansko konkretno navesti, da pa se odprejo neka vrata, skozi katere se pa lahko
               tudi kasneje vsebine dopolnijo.</p>
               <p>Pa mogoče pri samem sklicu bi imel eno pripombo oziroma vprašanje. V uvodu je
               navedeno, da so sodelovali upravni organi na nacionalnem in lokalnem nivoju. Zdaj,
               kateri so bili ti na lokalnem nivoju, ne vem. Ko sem gledal vabljene, dejansko ali je
               bilo to združenje občin ali je bila skupnost občin, če so bile tukaj, bi bilo prav,
               da bi na naslednjih takih predstavitvah bile tudi vabljene zraven. Hvala lepa.</p>
            </sp>
            <sp xml:id="SDT4-OZKGIP-Javna-001-2006-06-15.sp22">

               <speaker>PREDSEDNIK ALOJZ SOK:</speaker>

               <p>Hvala lepa. Torej, v nekem smislu še en prispevek k tej drugi osi strateškega
               nacionalnega razvojnega programa in pa bolj kot vprašanje zakaj je med nacionalnimi
               ukrepi naveden samo en ukrep, to je sofinanciranje zavarovalne premije. Mislim, da bo
               potem ministrica še enkrat dobila besedo in bo dejansko na tokratna vprašanja lahko
               odgovorila. Vabim k mikrofonu Matjaža Glavana, za njim pa je še samo eden
               prijavljeni, to je pa Martina Bavec.<stage type="mag"/>
               </p>
            </sp>
            <sp xml:id="SDT4-OZKGIP-Javna-001-2006-06-15.sp23">

               <speaker>MATJAŽ GLAVAN:</speaker>

               <p>Lepo pozdravljeni. Iz Zveze slovenske podeželske mladine smo se nekoliko bolj
               osredotočili na samopomoč mladim prevzemnikom. Sam ukrep se je že v preteklosti
               izkazal za zelo dobrega in se je tudi v lanskem letu pokazalo, da je bilo preko 300
               mladih kmetov, ki so se odločili za prevzem kmetije, kar pomeni, da je ukrep dokaj
               dober, se pravi izboljšuje starostno in izobrazbeno strukturo na naših kmetijah. Bi
               pa tukaj izpostavil drug pereč problem, ki ga ta sam ukrep ne zajema, to so tisti
               mladi kmetje, ki so bili nekako po sili razmer prisiljeni prevzeti kmetijo. Tukaj gre
               predvsem za smrt v družini, ki je lahko ali naravna ali pride s samomorom ali kako
               drugače; in bi bilo smiselno tudi te mlade kmete vključiti v sam ta ukrep. Res da
               tukaj nosilec, ki je žal pokojni, ne more podpisati, da prepušča kmetijo, vendar bi
               mogli nekako najti neke rešitve, ker ravno teh je zelo malo. V končni fazi ni jih
               veliko, so pa izredno pomembni in potrebni pomoči. V lanskem letu sta bili dve takšni
               kmetiji na našem območju, kjer jaz delujem, in se mi zdi žalostno, da nimajo pomoči,
               se pravi ravno tako so kmečko izobraženi kot ostali prevzemniki, imajo velike
               kmetije; po 20, 30 glav molznic na primer, niso pa upravičeni do pomoči. Ravno tako
               so tudi ti podvrženi enakim dednim deležem kot vsi ostali in to bi bilo smiselno tudi
               vključiti naprej v ta dokument ali pa potem v sam ukrep v nadaljevanju prihodnjega
               leta.</p>
               <p>Naj povem še eno drugo zadevo. Problem je tudi pri mladih, da se danes nočejo več
               istovetiti s samim kmetijstvom. Pogosto se pojavlja, da mladi, ki prihajajo iz
               kmetije, iz velikih kmetij, tudi sam imam te izkušnje v organizaciji, v kateri
               delujem, ko vabiš nove člane, enostavno zanikajo, da prihajajo iz kmetij, čeprav
               imajo doma tudi po 40 glav živine. To je žalostno. Na primer, kaj bi se dalo tukaj
               premakniti, to je še eno veliko vprašanje. Tudi sam imam eno podobno izkušnjo, na
               občini, iz katere izhajam, so pred kakšnimi štirimi leti ukinili pomoč za študente
               kmetijskih šol, ki naj bi bili mladi prevzemniki. Ko sem vprašal zakaj, ko Evropska
               unija vendarle podpira izobraževanje mladih kmetov, sem dobil odgovor, da so potem ti
               mladi že preveč izobraženi in nočejo prevzeti kmetij, to je žalostno.</p>
               <p>Potem je tukaj še ena zadeva, ki je mogoče nekoliko izven tega konteksta, ampak se
               neposredno navezuje, tukaj je predvsem ta davčna politika, ki tudi zavira prevzem
               kmetij, predvsem skozi katastrske dohodke. Tukaj bo treba davčno politiko pa ta
               dokument uskladiti med seboj, ker ta davčna politika ovira uspešno prevzemanje kmetij
               mladim kmetom, kajti mladi kmetje imajo ravno tako družine in so potem podvrženi z
               nižjimi otroškimi dodatki, z višjimi prispevki za vrtce; in to je tudi v letošnjem
               letu se pokazalo, ko so potem korigirali te zadeve, da so te kmetije najbolj
               podvržene neugodnim tem vplivom.</p>
               <p>Toliko z moje strani. Upam, da boste te predloge upoštevali, zlasti me predvsem
               skrbi za mlade kmete, ki so postali to po sili razmer. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp24">

               <speaker>PREDSEDNIK ALOJZ SOK:</speaker>

               <p>Hvala lepa za to opozorilo v zvezi s temi mladimi prevzemniki. To je dejansko
               problem in mislim, da se tega tudi na ministrstvu zavedate in da se boste tega
               lotili, ker tako, kot je bilo povedano, tudi oni morajo pri prevzemu po zakonu o
               dedovanju zagotoviti vse, kar zakon od njih zahteva, in včasih izplačati velike
               zneske. In to je potem problem, kako začeti na takšni kmetiji kmetovati. Vabim k
               besedi še Martino, <stage type="mag">(nadaljevanje)</stage>, če sem
               prav prebral ime, Bavec iz fakultete za kmetijstvo. Izvolite.</p>
            </sp>
            <sp xml:id="SDT4-OZKGIP-Javna-001-2006-06-15.sp25">

               <speaker>MARTINA BAVEC:</speaker>

               <p>Spoštovani predsednik, se opravičujem zaradi grdega pisanja najprej, tudi vsi
               ostali. Z marsičem se danes strinjam, tudi veliko dobrega je zapisanega v tem
               dokumentu, seveda pa nikoli ni nič napisanega tako, da ne bi bilo možno tega še
               izboljšati. In znanje je temelj razvoja, tudi v kmetijstvu, in zelo žalostna sem, ker
               sem od predhodnika slišala, kakšna so razmišljanja med mladimi ali pa med okolji, ki
               bi naj stimulirala, financirala, dajala spodbude mladim. Naj povem, kar se tiče enega
               takšnega povprečnega utripa na naši fakulteti, je zelo živahen, je zelo usmerjen v
               napredek in je zelo usmerjen predvsem v okolju prijaznejše oblike kmetovanja, tudi
               med našimi študenti. Zlasti je zelo prisotna nota ekološkega kmetovanja, zavedanja
               klimatskih sprememb, zavedanja nevarnosti gensko spremenjenih organizmov, ki nekako v
               ozadju tudi grozijo razvoju tako tradicionalnega kot še zlasti ekološkega kmetijstva.
               Dejstvo je tudi, da je hrana na svetovnem trgu čedalje cenejša, da je pritisk WTO vse
               večji. Zakaj torej pospeševati, če smem tudi jaz to besedo uporabiti, intenzivno
               kmetijsko pridelavo, ki bo prodana po minimalnih cenah s primerljivimi cenami na
               svetovnem tržišču? Zagotovo je osnovna usmeritev višja kakovost, pa kakorkoli se bo
               že to imenovala, ena stopnja več je ekološko kmetijstvo, ki bo slej ko prej postal
               osnovni način pridelovanja, in seveda v teh začetnih fazah razvoja ga je s primernimi
               nadomestili oziroma subvencijami še tudi potrebno podpreti. Bistveni višji napredek
               pa je, ali stopnja več, ekološko kmetijstvo in zakaj se bati ambicioznega akcijskega
               načrta za ekološko kmetovanje v Sloveniji, ki ga je novembra lani potrdila vlada. Če
               bomo imeli ambiciozne cilje, bomo vsaj pol ali pa tri četrt morda v nekem obdobju
               dosegli, če si bomo že danes zapisali minimalne cilje. Ja, kaj pa bomo potem dosegli,
               bomo rekli: "Ja, saj ste bili pridni, dvakrat več ste dosegli, kot ste planirali." Te
               pohvale zagotovo ne bo. Veseli smo, da je bil tak napredek narejen do tega stanja,
               kot je sedaj. Ta trenutek pa smo tudi na področju ekološkega kmetijstva v eni
               stagnaciji. Ampak zakaj - zato, ker še noben večji obrat živilskopredelovalne
               industrije v resnici ni prepoznal, da je ekološko kmetijstvo tržna priložnost, ne
               samo tržna niša, in da bi skozi 3, 5 produktov ekološkega kmetijstva morda promoviral
               ali imel boljši imidž na trgu še tudi za vse ostale pod narekovanjem "zelene
               produkte". Na drugi strani se kar precejšen del ekološko prirejenega mesa in mleka
               zlije s konvencionalnimi produkti, kar žal ekološki kmetje so še bistveno slabše
               organizirani kot vsi drugi kmetje. <stage type="mag">(nadaljevanje)</stage> In zakaj pričakovati od teh 1.800 kmetij v kontroli, da pa
               bodo zdaj vse to čiste kmetije, profesionalne kmetije, če smo prej slišali, da je v
               povprečju takih, samo recimo 10 ali pa morda 15%. Ni nobenega razloga, da bi ravno za
               to skupino kmetij pa neke druge kriterije v smislu količine produktov na tržišču
               povečali ali pa nekako spreminjali. Veseli bodimo, da so, da je tam nekje v Kočevju
               en kmet, ki ima, hvala bogu, toliko in toliko hektarjev, pa da dobi tisto subvencijo,
               in ko se k njemu skozi kilometre gozda pelješ, samo lahko zaželiš, hvala bogu, da si
               tukaj in bodi še tukaj in skrbi za tistih 300 hektarjev in tako naprej. Ne bodimo jim
               nevoščljivi tistega nekaj več, kar jim je družba ali pa država pravzaprav priznala.
               Pozabljamo tudi na to, da so območja, ki so degradirana zaradi industrijske
               onesnaženosti, pa žal tudi zaradi kmetijske onesnaženosti. Otroci na Apaškem polju,
               ne pijejo vode iz vodnjakov in iz vodovoda, v vrtce jim peljejo lepe kanistre iz
               Radenske ali pa od kjerkoli, pijemo ali pa pijejo vodo iz steklenic, iz katerih se
               tudi nekaj kemikalij izluži v to isto vodo, ne pozabimo na morda še kake druge takšne
               probleme, ki so, pred katerimi si tudi kmetijci ne smemo zatiskati oči. Dejstvo je,
               da se bo ekološko kmetijstvo lahko razvilo, če bomo naredili en proboj na tržišču.
               Kako so ga drugje naredili - tako da so na primer tudi z administrativnimi ukrepi
               določili 25, 30% ekoloških živil v kuhinjah vrtcev, šol, bolnišnic, domov za ostarele
               in podobno. Podprimo take predloge, realizirajmo take predloge in takoj bo tistega
               nekaj mesa, ki danes ne najde tržišča, našlo trg tukaj, ali mleka ali pa
               kakršnegakoli drugega proizvoda. Drugi problem je ta, ki ga bom še enkrat opozorila,
               o katerem sem že nekoč na Bledu govorila, marsikje že napisala, kmetijsko svetovanje
               za področje ekološkega kmetijstva ni primerno rešeno. Ta trenutek sta še vedno samo
               dve osebi, dva kolega, ki pokrivata na specialističnem nivoju celotno Slovenijo, za
               slabih 2000 kmetov dva svetovalca, za 77 tisoč kmetov, 300 recimo. Nimam ta hip
               podatka o zadnji številki, me lahko popravite. In če si zdaj to razmerje preračunamo,
               vidimo, da je nekaj narobe, da je potrebno prešteti število ur ali pa število
               delovnih mest, namenjenih za tak način pridelave, in pač neko primerjavo seveda
               narediti in neko spremembo tudi podpreti v prihodnje. Promocija in organiziranje
               ekoloških kmetov, promocija ekoloških živil šepa, zaradi tega tudi ni trga. Promovira
               se marsikaj drugega, danes se promovira z lepimi spoti in reklamami v časopisih,
               recimo tudi višje kakovosti. "Fajn", da se promovirajo, ampak trenutno po številu
               kmetij, ki so vključene v različne sheme, ekološki pridelki daleč presegajo višje
               kakovosti, da ne bom govorila o integriranih pridelkih, ker je že na trgu 80%
               slovenske zelenjave integrirane. Ta podatek pač vem, za druge panoge ne vem. Ne pa
               tudi pozabiti, kam gredo ti neki svetovni ali kakršnikoli trendi že, vsaj kolikor pač
               je meni uspelo prebrati, je en vidik pač ekološko kmetijstvo višje kakovosti, zelo
               pomemben segment je pa pridobivanje energije iz kmetij, bodisi iz gozda, kar je tudi
               omenjeno v tem dokumentu. Na kratko je sicer omenjena oljna ogrščica kot vir
               biodizla, povsem je pa izpuščen ta drugi segment, ali pa sem ga jaz spregledala. Za
               druge možnosti energije, kolikor<stage type="mag">(nadaljevanje)</stage> pač gledam čez mejo, pač živim v Mariboru, nekaj kilometrov od
               avstrijske meje, kjer že zadnjih pet, osem let intenzivno, tako kmete in razne
               lokalne aktivnosti, na občinskem nivoju potekajo v spodbujanje različnih teh
               energetskih projektov, od bioplina, takih malih obratov na kmetijah je že cela serija
               po Avstriji, tehnologija je znana, pri nas pa pravzaprav na tem delu nekako več ali
               manj se še nič kaj bistvenega ne dogaja in kmetije bodo verjetno čez pet ali pa deset
               let ponudniki ali pa prodajalci elektrike, pač, če ne bo teh pridelkov ali pa ne bo
               zanimanja za hrano, na žalost, kakor kažejo trendi, bo pač nekaj drugega, kar se bo
               splačalo še tudi delati. In morda je tudi to eden od teh nekmetijskih virov dohodkov,
               ki bi jih lahko naše kmetije v naslednjem obdobju, če bo to še seveda tako podprto
               ali pa promovirano s strani tudi Evropske unije, kot ta trenutek kaže, udejanjale.
               Morda kar se tiče znanja, samo še to naj povem, da smo na naši fakulteti, in to z
               veseljem lahko povem, študijske programe prenovili in od te jeseni naprej imamo nov
               študijski program "ekološko kmetijstvo" in jaz upam, če pač mi ne bomo zmogli
               bistvenih pa bolj ambicioznih načrtov realizirati, da bodo te mlade generacije, ki
               zdaj prihajajo ali pa bodo še prišle, pa ta voz nekako hitreje obrnile in tudi te
               cilje, ki smo si jih v akcijskem načrtu zadali, uspeli realizirati. Hvala.</p>
            </sp>
            <sp xml:id="SDT4-OZKGIP-Javna-001-2006-06-15.sp26">

               <speaker>PREDSEDNIK ALOJZ SOK:</speaker>

               <p>Hvala lepa. Gospa Bavec je bila zadnja v skupini prijavljenih k tej razpravi. Da
               naredim povzetek še njenih ugotovitev. Se pravi, še ona je potrdila potrebo po
               ustreznem ovrednotenju izobraževanja v tem načrtu, potem varovanju narave, to, kar
               ste eni, nekateri že pred njo, prav tako ugotavljali, opozorila na problem vode, kar
               je bilo tudi s strani predstavnice ministrstva za okolje in prostor opozorjeno, dala
               je podporo ekološkemu kmetijstvu in to povezala, kot smo lahko razumeli, s potrebo po
               zakonu o promociji slovenskih kmetijskih proizvodov. Torej vemo, da se tak zakon že
               dalj časa pripravlja. Opozorila je na nekaj, o čemer tudi že dalj časa govorimo, pa
               še vedno nismo dokončno uredili. To je oskrba lokalnih institucij iz lokalnih trgov,
               se pravi preskrba s kmetijskimi proizvodi, kjer bi bilo potrebno nekoliko prilagoditi
               zakon o javnih naročilih, in pa na to, kar je tudi v tem programskem dokumentu
               zapisano, to je poudarek na porabi obnovljivih virov energije, kar v našem slovenskem
               kmetijskem prostoru še vedno ni dovolj močno zastopano. Preden damo besedo še enkrat
               gospe ministrici, Anamarija Slabe je želela kot repliko ali pa dodatno obrazložitev
               glede druge osi in njene predstavitve. Torej vam dajem besedo, ampak zelo na kratko,
               če lahko. <stage type="mag"/>
               </p>
            </sp>
            <sp xml:id="SDT4-OZKGIP-Javna-001-2006-06-15.sp27">

               <speaker>ANAMARIJA SLABE:</speaker>

               <p>Najlepša hvala za besedo. Takole skozi razpravo, ne bi želela, da bi bilo narobe
               razumljeno, kaj smo predlagali. Jaz sem napisala razbremenitev druge osi. Prvo, kar
               je bilo napisano, je bilo - očistimo drugo os. To pomeni, mi še zmeraj smatramo, da
               je potrebno imeti zadosti sredstev v drugi osi, se pravi več, kot je sedaj
               predlagano, ne 26%. In tudi če je to za območje z omejenimi dejavniki, posebej če je
               to v povezavi s potrjeno plačilno shemo prvega stebra. Smatramo, da naj bo upravičeno
               potem res samo ekološko kmetijstvo in varstvu okolja, narave, biotske raznovrstnosti
               namenjeni ukrepi, zelo ciljni, z zelo jasnimi indikatorji, ki jih je možno meriti. V
               potrditev sem slišala, da itak 80% naše zelenjave je že integrirane. To potrjuje
               dejstvo, da integrirana pridelava dejansko mora iti v to navskrižno skladnost in ne
               manjšati sredstev za ciljne ukrepe EKO in naravo, ampak prestaviti to področje. Gospa
               Uhanova je rekla, kar ukinite podpore za EKO, pa boste videli, koliko bo še eko
               kmetij. Žal danes je tako, bi lahko rekli, kar ukinite podpore za kakršnokoli
               kmetijstvo, pa boste videli, koliko bo sploh še kmetijstva. Ne gre za to. Sedaj
               moramo pogledati prioritete.</p>
               <p>Gospodu Ostercu mogoče samo to, tole je bila predstavitev na strategijo, drugače pa
               smo mi pripravili tudi predloge ukrepov, ker nočemo, da bi bili administrativni,
               ampak skupaj s kmeti, da bi bili zelo uporabni. To je pa najtežje narediti. To bomo
               še danes poslali ministrstvu, vsaj zasnovo, kako si predstavljamo, kakšni bi bili
               ukrepi.</p>
            </sp>
            <sp xml:id="SDT4-OZKGIP-Javna-001-2006-06-15.sp28">

               <speaker>PREDSEDNIK ALOJZ SOK:</speaker>

               <p>Hvala lepa. Želi še kdo besedo, pa ni prijavljen? V kolikor ne, vabim še enkrat k
               mikrofonu gospo ministrico. Izvolite.</p>
            </sp>
            <sp xml:id="SDT4-OZKGIP-Javna-001-2006-06-15.sp29">

               <speaker>MARIJA LUKAČIČ:</speaker>

               <p>Zelo pozorno sem prisluhnila tej razpravi, za katero menim, da je bila izjemno
               konstruktivna, in vsi predlogi vredni upoštevanja pri našem nadaljnjem delu, pa
               vendar je potrebno neke stvari pojasniti. Pred seboj imamo strateški načrt razvoja
               podeželja, ki je okvirni načrt in ki bo prvenstveno določil prioritete in delitev
               sredstev po teh prioritetah. Mi že pripravljamo operativni program razvoja podeželja,
               ki mora biti sprejet do konca letošnjega leta. Večina vaših pripomb bo lahko
               upoštevana v tem drugem delu programa.</p>
               <p>Rada bi opozorila, da je Evropa namenila za razvoj podeželja 803 milijone evrov. Z
               evropsko uredbo je določeno, da je na prvi osi nujno potrebno uporabiti vsaj 10%
               predvidenih sredstev, na drugi osi 25%, na tretji osi 10% in na četrti osi 2,5%.
               Evropski ministri so imeli največ pomislekov pri četrti osi, ki bi jo najraje
               ukinili. Skratka, naj povem, da pač četrti osi ni bilo prave naklonjenosti, zato se
               je na svetu kmetijskih ministrov v Bruslju zmanjšalo iz 5 na 2,5%. To je tisti okvir,
               ki smo ga dolžni spoštovati.</p>
               <p>Evropska uredba določa tudi okvir ukrepov, ki smo jih povzeli v naš dokument, zato
               tu ni bistvenih odstopanj. Vsi razpravljavci, skoraj ni ukrepa, kjer se vsaj eden od
               razpravljavcev ne bi osredotočil na nek ukrep in predlagal oziroma z utemeljenimi
               argumenti tu prepričeval, da je potrebno tem ukrepom več sredstev. Razumem ta
               prizadevanja, ker ste vsak odgovorni za svojo določeno področje, ki ga pač <stage type="mag">(nadaljevanje)</stage> v svojem ožjem okolju pokrivate.
               Naša naloga pa je, da razdelimo sredstva tako, da bo za slovenskega kmeta in za
               slovensko kmetijsko gospodarstvo najbolj primerno. Mislim, da se kmetijska politika
               gradi na prvi in drugi osi, v glavnem. Slišali smo veliko pripomb ali predlogov, da
               druga os se ne sme zmanjševati. Mi smo ji namenili 53,5% vseh sredstev, ki so nam na
               razpolago, z deležem naše države imamo skupno na razpolago eno milijardo 36 milijonov
               evrov. Menim, da je to velik denar, da to ni malo in da je naša naloga, da ga
               pravilno porazdelimo. Če bi hoteli na drugi osi, sama se globoko strinjam in tudi
               evropska politika gre v smeri okolju prijaznega kmetovanja integrirane in ekološke
               pridelave. Kolegice so me opozorile, da imamo v integrirano pridelavo danes
               vključenih 3.300 kmetijskih gospodarstev in skupno 35.000 hektarjev kmetijske zemlje.
               Če bi hoteli OMD-ja ohraniti v takem obsegu, kot je to bilo v sedanjem programskem
               obdobju 2004-2006, in integrirano pridelavo in ekološko pridelavo v tem obsegu, kot
               je bilo v minulem obdobju, bi na tej drugi osi danes potrebovali 83 milijonov evrov,
               imamo jih pa oziroma po tem našem predlogu 76 milijonov evrov. To pomeni, če ostajamo
               na tem nivoju, moramo danes odločiti, ali me postaviti pred hujšo dilemo, kot sem
               bila do sedaj, da nekje moram vzeti. Vzeti ne morem ne na tretji in ne na četrti osi,
               to se pravi - vzela bom na prvi osi, če sedaj malo polemiziram. Razumem mlade kmete.
               Prepričana sem, da je nujno potrebno intenzivno izvajati ukrep mladega kmeta. Sam je
               bil tu dobro predstavljen, zato ne bom ponavljala. Ko sem prišla na ministrstvo, sem
               se trdno odločila, da bomo intenzivno začeli izvajati ukrep zgodnjega upokojevanja
               kmetov. Zakaj? Naš kmet je star v povprečju - nosilec kmetijskega gospodarstva - 56
               let. Nujno potrebne so generacijske spremembe. Te pa bodo tekle na način, da bomo
               mlademu omogočili prevzem kmetije z novimi investicijami, možnimi investicijami, z
               državno pomočjo, starejšemu gospodarju pa pogoje - vsaj tisti eksistenčni minimum, da
               bo lahko pri normalnih pogojih ali pa nekih urejenih pogojih preživel. To se pravi,
               na prvi osi smo namenili 31% in prepričana sem, da bo tu zmanjkovalo sredstev.</p>
               <p>Ob sprejetju proračuna, glede na to, kar je možno, da država članica iz lastnega
               proračuna zagotovi več sredstev, kot je predpisanih, ta minimum, ki je predpisan, se
               bomo poskušali potruditi, da bi ostali vsaj na tem nivoju, kakršnega smo imeli sedaj,
               dosegli v tem minulem programskem obdobju. Toliko o finančnem delu.</p>
               <p>Nekaj je bilo tudi pripomb na samo vsebino, da je premalo analiz. Ta dokument je
               tudi predpisan z evropskim pravnim redom in ima lahko približno 20 strani. Mi smo ga
               že dali v prvo oceno, dobili smo pohvalo o njem. Mogli ga bomo še skrajšati, zato so
               potrebne analize, ki smo jih pripravili z zunanjimi inštitucijami, na razpolago na
               ministrstvu, ne morejo pa biti sestavni del tega programa. <stage type="mag">(Nadaljevanje)</stage> Rada bi opozorila, da vsaj to ministrstvo nima
               nikakršnih problemov z absorbcijo sredstev ali z koriščenjem sredstev iz evropskih
               skladov. Mi bi porabili mnogo, mnogo več, če bi nam bilo na razpolago, pa nam žal ni.
               Nekateri ukrepi, ki so bili tukaj izpostavljeni kot problem, ali pa da jih nismo
               zajeli v program, bodo obravnavani na drugi način. Ukrep premij za zavarovanja -
               veste, da smo že vzpostavili sistem zavarovanja kmetijske pridelave pred posledicami
               naravnih nesreč v letošnjem letu. Ugotavljamo oziroma analiziramo situacijo zdaj, ali
               bo ukrep podprt tudi s strani uporabnikov, v naslednjem letu ga bomo zagotovo
               nadgradili z večjimi možnostmi oziroma z večjim sofinanciranjem države in za več vrst
               zavarovanj. Gensko spremenjeni organizmi, kot je bilo tukaj omenjeno, pripravlja se
               nova uredba, prve politične razprave v svetu ministrov že tečejo in zato ni sestavni
               tega programa. Jaz bi tukaj ponovila besede gospoda Osterca, ker tudi sama zelo
               podpiram ekološko in integrirano pridelavo. Globoko sem prepričana, da imamo
               potenciale v Sloveniji, imamo neonesnažene površine, imamo hribovskega sveta in
               deloma površin, ki so primerne v teh predelih za obdelavo, izjemno primerna klima tal
               in pogoji za to, da bi lahko razvijali ekološko pridelavo, vendar je ta glede na
               zahtevnost obdelav ali pridelave bistveno dražja, zato bomo pač morali zainteresirati
               kupce, da bodo to ravno pripravljeni plačati. Ukrep je predviden, načrt je narejen,
               stvar potrošnikov pa je, ali bodo pripravljeni to plačati, kar bo pač ponujal trg.</p>
               <p>Mislila sem, poskušam na grobo odgovoriti na ta vprašanja. Rada bi pa pač opozorila,
               ko bomo dobili te pripombe, mi bomo ponovno pretehtali vsaj v finančnem delu ta naš
               strateški načrt. Da pa bomo v operativnem delu pa poskušali maksimalno upoštevati
               tudi te pripombe, ki ste jih danes tukaj iznesli. In hvala vam za njih.</p>
            </sp>
            <sp xml:id="SDT4-OZKGIP-Javna-001-2006-06-15.sp30">

               <speaker>PREDSEDNIK ALOJZ SOK:</speaker>

               <p>Hvala lepa, gospa ministrica. Jaz mislim glede na to, da sem nekako poskušal sproti
               iz same razprave izluščiti določene poudarke, da jih sedaj ob koncu ni potrebno še
               enkrat na takšen način predstavljati. Mene veseli, da je ministrstvo pripravljeno, to
               je tudi tukaj bilo rečeno. Vse te pobude in argumente za in proti proučiti in jih pač
               v okviru možnosti maksimalno upoštevati.</p>
               <p>Naj še jaz na koncu zaključim s tem, kar je povedal dr. Osterc. Dejansko je
               pomembno, kakšen program bomo izvajali v letih 2007-2013, ne samo kakšno hrano,
               kakšne kvalitete in ali bomo slovensko hrano uživali leta 2013, ampak je to seveda
               veliko daljnosežnejše. Postavlja se vprašanje, ali bomo na podlagi tega tudi na
               Slovenskem pridelovali oziroma bodo pridelovali slovenski kmetje leta 2030 in še
               pozneje. <stage type="mag">(Nadaljevanje)</stage> Torej vsem nam
               seveda gre za to, da se slovensko kmetijstvo in slovenski kmet ohrani in da naredimo
               vse v tej smeri, da temu kot država tudi damo ustrezno podporo. Jaz bi se vam
               zahvalil vsem, ki ste se udeležili, posebno hvala tistim, ki ste se vključili v samo
               razpravo, in glede na predstavljen terminski plan bo seveda še dovolj možnosti. Upam,
               da bodo tisti, ki jih neposredno ta zadeve tangira, se pravi slovenski kmetje, s to
               zadevo obsežnejše seznanjeni in da bodo lahko tudi povedali, kaj si pa oni o tem
               mislijo. Na žalost se jih je danes udeležilo te razprave bolj malo. Še enkrat, hvala
               lepa in kar se tiče odbora za kmetijstvo - se priporočamo še naprej za sodelovanje.
               Hvala.</p>
               <stage type="time">(Javna predstavitev je bila končana 15. junija 2006 ob 16.26 uri.)</stage>
            </sp>
         </div>
      </body>
   </text>
</TEI>