<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-KZPTZČPIEM-Redna-033-2008-03-19">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">6B47CB618B9260C1C1257409004C6861</idno>
               <idno type="custom" subtype="day">6D5F60DE014E481EC12574110052D921</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=6D5F60DE014E481EC12574110052D921</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Redna-033-2008-03-19.KZPTZČPIEM" n="033">
               <name>Redna</name>
               <date when="2008-03-19"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Redna-033-2008-03-19.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Redna-033-2008-03-19.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</stage>
            <stage type="session">33. seja</stage>
            <stage type="date">(19. marec 2008)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je pričela ob 9.02.</stage>


            <sp xml:id="SDT4-KZPTZČPIEM-Redna-033-2008-03-19.sp1">

               <speaker>PREDSEDNICA MAG. MAJDA POTRATA:</speaker>

               <p>... 33. sejo Komisije za peticije ter za človekove pravice in enake možnosti. Nisem
               dobila nobenega obvestila o tem, da je kdo zadržan in se ne more seje udeležiti.
               Tako, da nimamo tudi nobenega podatka o nadomestnem članstvu pri delu današnje
               komisije. Do dvanajstih včeraj nisem prejela nobenega predloga za dopolnitev ali umik
               točke iz dnevnega reda današnje seje. Torej je dnevni red sprejet kot je bil
               predlagan s sklicem. To pa je, prvič, potrditev zapisnikov 12. nujne seje in 32. seje
               Komisije za peticije ter za človekove pravice in enake možnosti. Drugič. Obravnava in
               sprejem informacije o peticijah prispelih v času od 1. januarja do 29. februarja 2008
               in razno.</p>
               <p>Prehajam na <title>1. TOČKO DNEVNEGA REDA - POTRDITEV ZAPISNIKOV 12. NUJNE SEJE IN 32.
                  SEJE KOMISIJE ZA PETICIJE TER ZA ČLOVEKOVE PRAVICE IN ENAKE MOŽNOSTI</title>.
               Osnutka zapisnikov sta na vpogled v računalniški mreži Lotus Notes in vprašujem ali
               želi kdo razpravljati. Če ne ... Ja, prosim. Izvoli kolegica Majda Širca.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp2">

               <speaker>MAJDA ŠIRCA:</speaker>

               <p>Hvala. Iz pregleda prispelih pritožb oziroma peticij bi prosila mogoče za kakšno
               pojasnilo pri anonimni vlogi. Sicer ne vem kako ...</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp3">

               <speaker>PREDSEDNICA MAG. MAJDA POTRATA:</speaker>

               <p>Še nismo tam. Pri zapisniku smo, pri 1. točki. Torej, na zapisnika pa ni pripomb?
               Hvala lepa. Ugotavljam, da sta zapisnika sprejeta.</p>
               <p>Zdaj prehajamo na <title>2. TOČKO DNEVNEGA REDA - OBRAVNAVA IN SPREJEM INFORMACIJE O
                  PETICIJAH, PRISPELIH V ČASU OD 1. JANUARJA DO 29. FEBRUARJA 2008</title>.
               Informacijo ste kot dodatno gradivo prejeli 10. marca 2008 in iz informacije se da
               razbrati, da je prispelo v tem času 38 vlog. Kratki povzetki so navedeni v
               informaciji in ker se je k razpravi že oglasila kolegica Majda Širca, dam njej
               prednost. Se pa potem seveda k razpravi oglašam tudi sama, prijavljam tudi sama.
               Izvoli.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp4">

               <speaker>MAJDA ŠIRCA:</speaker>

               <p>Hvala lepa. Torej ob pregledu tokratnih vlog seveda sem bila pozorna na
               štiriintrideseto, torej na anonimno vlogo, pri kateri najbrž spoštovana gospa
               predsednica oziroma strokovne službe niste nekako mogli reagirati, glede na to, da
               nima naslovnika. Ampak opozarjam tudi iz svojih različnih opozoril, ki jih dobivam
               sama, da je vse več takih, ki se res da dostikrat brez podpisa pritožujejo nad delom
               znotraj javne uprave. Bodisi, da gre za simptome mobinga, bodisi, da gre za
               ponižujoče ravnanje z javnimi uslužbenci. Kot pravim, štiriintrideseta vloga, vloga
               zavedena pod številko štiriintrideset najbrž ni imela reakcije. Jaz sem jo pač
               opazila kot eno izmed številnih, ki prihajajo tudi tako ali drugače do nas poslancev
               v drugih oblikah.</p>
               <p>Drugače se mi zdi povedna tudi vloga pri oziroma peticija oziroma pritožba pod
               številko šestintrideset, ki govori o šikaniranju predstavnikov delavcev v organih
               podjetja. Konkretno v tem primeru gre za družbo Paloma. Zelo sorodna je pa tudi vloga
               pod številko sedemintrideset. Tako, da mogoče bi veljalo enkrat v prihodnosti se
               znotraj našega odbora nekoliko posvetiti tem vprašanjem. Seveda bolj sistemsko z
               naborom in mogoče raziskavo teh vprašanj. <stage type="mag"/>
               <stage>(Nadaljevanje)</stage> Kakorkoli, znotraj tega paketa, tokratnega, ki smo ga dobila kot v
               pregledu, sama izpostavljam očitno rast primerov ko se tako ali drugače kaznuje
               tiste, ki poskušajo izpostavljati probleme v podjetjih in jih s tem tudi legitimno
               uporabljajo svoje poti. Vsaj tako vidim, da je šlo za primer v družbi Paloma oziroma
               v Sladkem Vrhu in opozoriti na senzibilnost morebitno v prihodnosti, da bi se temu
               problemu bolj posvetili. Hvala.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala kolegica Majda Širca. Jaz sem sicer neko informacijo v okviru točke razno vam
               hotela povedati. Bom se pa odzvala zdaj. Ker je prav, da se ob razpravi o teh
               primerih pogovorimo. Jaz sicer med anonimno vlogo pod številko štiriintrideset in med
               vlogama pod šestintrideset in sedemintrideset vidim neko malenkostno razliko. In
               sicer je razlika v tem, da v enem primeru gre za uslužbence v javni upravi oziroma za
               državne uradnike. V drugem primeru pa gre za predstavnike delavcev v gospodarski
               družbi.</p>
               <p>Ker sva obe tudi članici Odbora za delo, družino in socialne zadeve, se boš morebiti
               spomnila, da sem na zadnji seji Odbora za delo, družino in socialne zadeve v okviru
               točke razno pozvala predsednika odbora, da bi ravno zaradi tega, ker sta obe delovni
               telesi, tako naša komisija, kot Odbor za delo, družino in socialne zadeve hkrati
               dobila to prijavo, ki je pod točko šestintrideset, šikaniranje oziroma izredna
               odpoved člana sveta delavcev zaradi zavzemanja opozarjanja na nepravilnosti. Posebej
               zaradi tega, ker smo v Odboru za delo, družino in socialne zadeve obravnavali predlog
               zakona in tudi sprejeli zakon o sodelovanju delavcev pri upravljanju in tam smo se
               nekateri zavzemali za rešitev, mislim na Socialne demokrate, ki bi izvoljene
               predstavnike v takih organih zaščitili do te mere, da bi bili delavci tisti, ki bi
               morali sprožiti zahtevo za odpoklic. Tu je namreč uprava zahtevala odpoklic. Ampak
               takrat predlog ni bil sprejet. Predsednik Odbora za delo, družino in socialne zadev
               in invalide se problema zaveda enako dobro kot jaz in jaz pričakujem, da bo kot
               matično delovno telo za sprejemanje te zakonodaje tudi odreagiral. Jaz sem kot
               predsednica komisije na problem opozorila. Zaznavamo ga, to je problem. Tako kot se
               zdaj stvari razvijamo vemo, da je bila izredna odpoved preklicana. Ampak še vedno je
               pogojna, da tako rečem, še vedno obstaja grožnja. To pa ne zmanjšuje problema s
               katerim se moramo soočati. In zdaj smo pri tistem, pod primerom štiriintrideset, ko
               gre za javne uslužbence, ki ne prijavljajo nepravilnosti in kršitev <stage type="mag"/> <stage>(Nadaljevanje)</stage> in zaradi tega imajo občutek, da pravna
               država ne deluje in veste, da smo mi vsaj že dvakrat govorili o tem, da bi eno
               posebno točko dnevnega reda posvetili obravnavi teh problemov, ki so zvezani s
               trpinčenjem na delovnem mestu ali temu potem rečemo šikaniranja ali še kako drugače,
               je čisto vseeno. Ampak če hočem definirati problem, to so problemi kršitev, ki
               izhajajo iz 6.a člena zakona o delavnih razmerjih. Pravne prakse v zvezi z reševanjem
               takih prijav še ni. Mi pa se soočamo s problemom, da take točke, posebne točke, za
               katero smo se odločili in jo napovedali že, da bi pač obravnavali pritiske oziroma
               trpinčenje na delovnem mestu pa tudi ravnanje predstojnikov do javnih uslužbencev, ki
               opozarjajo na nepravilnosti v državnih organih ali javnih zavodih. Teh vlog se je
               nekaj nabralo. Vsak od nas ima tudi še kakšno ustno informacijo in strokovna služba
               naše komisije se je že pred časom obrnila na pristojne organe. Na Inšpektorat za
               delo, Ministrstvo za javno upravo, sindikat in druge. Že v decembru je bil tak dopis
               pripravljen in poslan. Ampak mi od teh organov nismo dobili še nobenega odgovora ali
               česa takega, kar bi lahko uporabili kot gradivo za obravnavo posebne točke dnevnega
               reda.</p>
               <p>Strokovna služba se je obrnila ponovno, torej urgirala. Zdaj smo sklenili urgirati v
               drugo in tudi osebno sem urgirala za to gradivo in jaz upam, da bomo lahko vsaj v
               aprilu, če nam to v marcu ni uspelo, vendarle pripravili posebno točko dnevnega reda,
               s katero bi se odzvali na take primere, ki so zaznavni, ki jih poznamo, ampak, ki
               ostajajo bolj ali manj pod površjem javne obravnave. Zaradi tega ker judikatov v
               zvezi s tem še ni takih, da bi bili pravnomočni in da bi jih lahko potem obravnavali.
               Tiste, ki jih jaz poznam in zaradi katerih se mi je zdelo tudi potrebno o stvari
               razpravljati pa so take narave, da postopki še tečejo in jih sredi postopka ne kaže
               obravnavati. To je bil moj zadržek in pojasnilo k temu o čemer si, kolegica Majda
               Širca razpravljala.</p>
               <p>Zdaj pa bi rada razpravljala še o drugih rečeh iz te informacije. Ne samo o odzivu
               na to kar je bilo ravnokar povedano. Šla sem skozi informacijo in ugotovila, da je
               kar pri trinajstih informacijah mogoče brati zabeležko, da smo zaprosili kot komisija
               za odgovor in da do tega trenutka odgovora še ni. Zato predlagam, da<stage type="mag"/> <stage>(Nadaljevanje)</stage> bi sprejeli sklep, da bi ob obravnavi
               naslednje informacije v informacijo vključili tudi informacijo o tem kaj smo dobili
               kot odgovor na te nezaključene primere. Torej dajem ta sklep in vprašujem ali ta
               sklep podpirate.</p>
               <p>Kdo je za? <stage>(? članov.)</stage> Kdo proti temu sklepu? <stage>(Nihče.)</stage></p>
               <p>Ugotavljam, da je sklep sprejet.</p>
               <p>Bi prosila, če bi lahko nehali motiti sejo. V petem primeru bi opozorila na to, da
               je to primer, ki opozarja na bivanjske razmere v zavodu za prestajanje kazni zapora
               na Dobu in ker je to vloga, ki opozarja na kršenje človekovih pravic, ker so
               bivanjske razmere opisane kot nevredne človekovega dostojanstva in ker smo na take
               primere že opozarjali tudi ob poročilu varuha človekovih pravic in sprejeli tudi
               ustrezno priporočilo, bi seveda v skladu s priporočilom, ki smo ga sprejeli takrat na
               Državnem zboru, da Vlada pripravi analizo stanja prezasedenosti v zavodih za
               prestajanje kazni ter ukrepe za izboljšanje le teh. Kolikor jaz vem, nam Vlada na to
               priporočilo ni odgovorila. Zato bi prosila strokovno službo, da Vlado povpraša ali je
               to analizo že opravila ali ne. Posebej na to opozarjam zaradi tega, ker je Vlada na
               javno opozorilo varuhinje človekovih pravic in dveh nevladnih organizacij, ki se s
               problemi prestajanja kazni ukvarjajo, reagirala pa bi mogoče bilo prav, če so na to
               odgovorili, da verjetno že imajo kakšno analizo pripravljeno pa bi bilo dobro to
               analizo poznati. Kot rečeno, to ni kakšna posebnost, ampak je skladno s priporočilom,
               ki smo ga sprejeli na Državnem zboru.</p>
               <p>Mojo pozornost je pritegnil tudi primer pod točko štirinajst. Nanaša se tudi na
               vprašanje prestajanja kazni zapora. Vas samo opozarjam na to, da je bila vloga
               odstopljena Mandatno-volilni komisiji Državnega zbora. Ker gre za vprašanje ...
               Oprostite. Tu sem zdaj pa nekaj drugega, neko drugo številko sem mislila. Splošna
               amnestija, številko sem narobe povedala. Dobili smo namreč tudi poziv za splošno
               amnestijo ... Ne, to ni peta točka. To pa je Ministrstvo za ...<stage type="mag"/> <stage>(Nadaljevanje)</stage> Ta je pod peto, o kateri sem ravnokar govorila.
               Gre pa še za točko, ki smo jo dobili. Gospa sekretarka, vas bom prosila, če mi jo
               boste našli, da bom pravo številko citirala, da ne bo v magnetogramu ostala napačna
               zapisana.</p>
               <p>Druga stvar, zdaj se vračam pa k točki iz informacije k točki ... Ja, imate prav,
               gospa podpredsednica. Je tudi Inštitut splošne amnestije, jaz pa sem se zdaj
               osredinila samo na zadnji odstavek, kjer pričakujem odgovor Vlade. Je pa še splošna
               amnestija tudi uporabljena. Hvala za opozorila. No, ampak jaz bi vas pa rada
               opozorila še na peticijo pod zaporedno številko dvanajst. To tudi ni problem, ki bi
               bil edini. Tudi v svoji poslanski pisarni sem že naletela na primere, ko se
               posamezniki srečujejo s težavo, ki jo predstavlja opravljena izvršba na sredstva
               posameznika pa se kasneje izkaže, da je bila izvršba storjena pri napačni osebi.
               Recimo, to je bil primer, da je oseba imela enako ime in priimek kot dolžnik, ki bi
               mu morala biti izvršba storjena. Dolžnik je bil iz Izole. Izvršba je bila storjena
               osebi z enakim imenom in priimkom s stalnim bivališčem v Slovenski Bistrici.
               Posameznik, ki je eksistenčno ogrožen, bo moral zdaj s posebnimi ukrepi iztirjati z
               nasprotno izvršbo sredstva. Nič ni kriv za to, da se je to zgodilo, ampak on bo imel
               še dodatne postopke.</p>
               <p>Zdaj pa če pogledate primer pod dvanajst, je enake narave. Sodišče je ugotovilo, da
               izvršba ni bila pravemu človeku opravljena. Je samo izvršbo za nadaljevanje ustavilo.
               Ampak povračilo sredstev, ki so bila posamezniku zasežena bo pa moral, kot vidite,
               vlagatelj peticije pa zahtevati v posebnem pravdnem postopku. Vse kar zadeva
               spoštovanje zakonitosti ne moremo reči, da niso bili postopki urejeni tako kot zakon
               nalaga. Ampak tisto kar se meni tu kot problem zdi pa je to, da bo zdaj moral človek,
               ki so mu bile po pomoti, po napaki odvzeta sredstva, sprožiti poseben pravdni
               postopek zato, da bo dobil sredstva nazaj. Da ne omenjam časa, ki bo potreben pa še
               tega, da s tem tudi, stroškov poti,<stage type="mag"/>
               <stage>(Nadaljevanje)</stage> nenazadnje tudi tistih, ki morajo ta postopek voditi, bi jaz vendarle
               predlagala članicam in članom komisije, da bi se s pobudo obrnili in predlagali
               spremembo predpisa tako, da takrat kadar je po pravno veljavnih poteh ugotovljeno, da
               je bila izvršba opravljena na napačnem naslovu, da bi to zadevo rešili tako, da ne bi
               bil oškodovanec dolžan svojo pravico uveljavljati v posebnem pravdnem postopku. Jaz
               ne znam povedati kaj bi morali narediti. Ampak meni se zdi naravnost taka določba
               nedopustna. Sodišče je samo ugotovilo, da ni bilo pravemu človeku sredstva zasežena.
               Mora pa zdaj zahtevati povračilo v pravdnem postopku. Izvoli kolegica Širca.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp6">

               <speaker>MAJDA ŠIRCA:</speaker>

               <p>Asociacija na ta primer, ki je sicer malo drugačen, ampak vendarle, danes lahko
               berete v književnih listih časopisa Delo primer pisatelja Flisarja, ki opozarja na en
               zelo, zelo pogost, zagotovo tudi vi poznate, primer, ki se dogaja potem ko se je
               spremenil zakon, ko se pri položnicah, pri plačilu položnic, neizplačanih položnic ne
               več pridobiva opominov. Kar pomeni, da prihaja do direktnega zasega premoženja
               oziroma posega v naše račune. Se ne izroči več teh opominov. Ljudje niti ne vedo, da
               so komu kaj dolžni. Recimo, da so odsotni. Dovolj je en mesec. Obresti, ki prihajajo
               iz takih primerov seveda so enormne. Poznam številne primere tovrstne zaradi
               "bogega", ne vem, neplačanega računa za morebiti zgolj 10 evrov, recimo 50 evrov, ko
               se sredstva z obrestmi potem enormno povečajo.</p>
               <p>Nisem hotela vam reči, da bi k temu primeru, k tej pobudi za spremembo predpisa
               pridodali tudi to, take primere, ki jih opisujem. Jih je pa ogromno in ljudje so zelo
               nezadovoljni. Ker ne, da nočejo nekaj plačati, ali pa da hočejo ubežati plačilu.
               Ampak enostavno iz okoliščin v katerih se nahajajo, ko ne pride do opozorila, da so
               nekaj dolžni in potem močno nastradajo. Preberite si današnji prispevek v Delu.
               Hvala.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvolite dr. Slavko Gaber.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp8">

               <speaker>DR. SLAVKO GABER:</speaker>

               <p>Gospa predsednica, jaz se strinjam s tem kar vi predlagate. Verjamem, da bodo službe
               se znale pogovoriti z ustreznim ministrstvom, ki naj bi pripravilo spremembo tega
               predpisa. To se meni zdi sicer drugačna, radikalno drugačna situacija od te o kateri
               govori Majda, kolegica Majda.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp9">

               <speaker>MAJDA ŠIRCA:</speaker>

               <p>Seveda, saj sem rekla asociacija.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp10">

               <speaker>DR. SLAVKO GABER:</speaker>

               <p>Eno je, če jaz nečesa nisem plačal, je sicer to tudi problem o čemer ona govori.
               Ampak tam vsaj vem, da v neki točki sem jaz bil kriv za nekaj. Ta primer o katerem je
               pa tukaj govora, je pa napaka nekoga drugega, kjer pa imamo ureditev<stage type="mag"/> <stage>(Nadaljevanje)</stage> očitno tako postavljeno, da sem potem jaz
               dolžen oziroma je oseba, ki ji je že bila krivica storjena, dolžna ona se sedaj
               pravdati oziroma sprožati neke postopke. Namesto, da bi se ji, ne vem, država, ne
               vem, kdo drug opravičil in poravnal vse kar ima za poravnati. Hočem reči, da je to
               eden takih primerov, ki kaže kje vse se ta država še razvija, kje je potrebno
               previdno dograjevati mehanizme. Jaz mislim, da bomo vsi z veseljem zvedeli tudi
               katero ministrstvo in na kakšen način se bo tega lotilo. Se mi zdi, da je to več kot
               evidentno nujno, da se uredi. Pa jaz seveda nimam nič proti temu, da se uredi tudi to
               o čemer govori Majda. Bojim se, da bi znali morda tam celo se tudi zgoditi kaj
               takega, da bi kdo od nas že spada med tiste, če bi mu na kakšnem trajniku zginilo kaj
               denarja, ali ker mu ga je nekdo zasegel, to šele čez, ako sploh kdaj, čez veliko časa
               opazil. Ne vem. Ljudje pač nimamo te navade, da gledamo vsak dan kaj se je zgodilo in
               tovrstni zasegi in kaj kar je pač še podobno. Kakšna obvestila niso nikdar odveč,
               vsaj zdi se mi. V normalnem svetu. Za perfektne ljudi je vse odveč. Ampak nimam
               občutka, da v takem svetu živim. Če pa že pa jaz ne spadam v
               ...<stage>/Nerazumljivo./</stage>...</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Izvoli, replika.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp12">

               <speaker>MAJDA ŠIRCA:</speaker>

               <p>Se strinjam, da gre in tudi opozorila sem sama, za povsem drugačno naravo primera. Da
               pa je takih primerov, ko se zaradi spremembe zakona o izvršbi spremenil postopek na
               katerega smo bili do sedaj navajeni, da se stranka predhodno obvesti z opominom ali
               drugačnim načinom. Ta poseg v naše račune ...<stage>/Nerazumljivo./</stage>... drugače. Teh primerov
               je ogromno in najbrž potrjujejo, da samo povečujejo število pravdnih postopkov. Ker
               seveda, prizadeta oseba in pravico in možnost, da se pritoži v teh primerih ali išče
               poravnalne ukrepe. Nepotrebnost takih postopkov izhaja iz primera, na katerega sem
               opozorila in ki sem prepričana, jih tudi vi sami dosti poznate. Hvala.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Gospa podpredsednica, vprašala bi vas, ali k temu primeru? Izvolite.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp14">

               <speaker>MARJETKA UHAN:</speaker>

               <p>Jaz te problematike ne poznam. Kot sem slišala vas, da je tega veliko, verjamem in
               to samo dokazuje, da tudi sodniki in sodišča niso nezmotljiva, če tudi so neodvisna.
               Resnično mi je nedopustno, da naredijo nekaj napačnega, povzročijo nekomu škodo in da
               mora ta, ki ni nič kriv, iztožiti potem v bistvu to kar mu je po krivici sodišče
               prisodilo.</p>
               <p>Jaz tudi mislim, da bi se moral, če je to stvar zakona, spremeniti vsaj v tem
               smislu, da se mu opraviči oziroma, da se mu povrnejo sredstva, ki so mu bila na
               osnovi krivične obsodbe ali pa položnice ponovno povrnejo ta sredstva. Ali je to
               stvar zakona ali je zakonskih predpisov oziroma podzakonskih pravil pa jaz tega ne
               poznam. Zato podpiram vaš sklep v tem smislu kot ste ga predlagali.</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp15">

               <speaker>PREDSEDNICA MAG. MAJDA POTRATA:</speaker>

               <p>Vprašujem ali kdo zdaj k temu nasprotuje? Ker jaz bi še v nadaljevanju razpravljala.
               Če lahko zdaj to sproti ugotovimo.<stage type="mag"/>
               <stage>(Nadaljevanje)</stage> Kdo temu nasprotuje? Potem ugotavljam, da bodo strokovne službe
               spodbudo za ureditev te zadeve se obrnile na pristojne inštitucije.</p>
               <p>Pod točko enaindvajset. S to točko se bom posebej ukvarjala. Zaradi tega, ker je to
               ena redkih takih, kjer lahko ugotovimo, da je bila naša komisija uspešna oziroma, da
               je vloga doživela ugoden razplet. Gre za osebo, ki je bila izbrisana iz evidence
               brezposelnih oseb pa se je potem, tako kot vidite, pri zavodu za zaposlovanje in pri
               centru za socialno delo zadeva vendarle uredila.</p>
               <p>Tu je še vrsta drugih vlog, za katere smo rekli, da bi bilo lahko kaj še dodati.
               Ampak jaz bi vas opozorila posebej na peticije pod zaporednimi številkami
               šestindvajset, sedemindvajset in osemindvajset. Vsaj številki šestindvajset in
               sedemindvajset sta povezani tudi z reševanjem stanovanjske problematike. Kot veste,
               smo se mi s posebno točko dnevnega reda povezano s stanovanjskimi problemi na začetku
               tega mandata ukvarjali. Takrat, žal, komisija ni sprejela nobenega takega sklepa, ki
               bi nalagal Ministrstvu za okolje in prostor, ki pokriva urejanje stanovanjskih zadev,
               da bi se kakorkoli dokopali do kakšnega priporočila ali sklepa. Upam pa, da bo vsaj
               zdaj ponovno soočanje s konkretnimi primeri pod šestindvajseto in sedemindvajseto
               številko, kjer gre za stvari, ki so zvezane v enem primeru s stanovanji, v drugem pa
               s pobudo, ki bi jo bilo treba posredovati ... Oprostite. Torej, tudi tukaj pri centru
               za socialno delo, kjer je v bistvu pristojnost občine pa centra za socialno delo pa
               vendarle z neko vlogo ali priporočilom, da bi te zadeve urejali. Ker tudi sklad,
               javni sklad za stanovanjske zadeve opozarja na to, da so določila, ki so zdaj za
               dodeljevanje takih bivanjskih enot popolnoma neživljenjske. To mislim, da bi bilo
               dobro napraviti je ta zadeva pod šestindvajset in zadeva pod ... Niti tako ne. Ampak
               vendarle bi vseeno, poglejte, vprašanje dodelitve neprofitnega najemnega stanovanja.
                  <stage type="mag"/> <stage>(nadaljevanje)</stage> To vemo kako je z
               reševanjem teh vlog. Da so to seznami navadno zelo dolgi in lista čakajočih zelo
               dolga. Problem je realen, je stvaren in bi vendarle predlagala, da bi Ministrstvo za
               okolje in prostor vseeno posredovali pobudo za ustrezno spremembo. Tako, to je pobuda
               za Ministrstvo za okolje in prostor, omenila sem pa še pobudo po 28. To pa bi bila
               pobuda, ki bi jo bilo treba posredovati Ministrstvu za delo, družino in socialne
               zadeve. Gre za vprašanje Društva gluhih in naglušnih, pripravlja se...</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp16">

               <speaker>GOSPA ___________:</speaker>

               <p>Za notranje zadeve, ker gre za sporočila v nesrečah...</p>
            </sp>
            <sp xml:id="SDT4-KZPTZČPIEM-Redna-033-2008-03-19.sp17">

               <speaker>PREDSEDNICA MAG. MAJDA POTRATA:</speaker>

               <p>Ja ampak to se lahko tudi Ministrstvo za delo, družino in socialne zadeve pri
               urejanju invalidnih oseb. Soglašam pa z vami, da je pa za Ministrstvo za notranje
               zadeve pa zaradi tega, ker je tu uvedba posebne telefonske... Da bi lahko sporočali
               na to z SMS-om. Ja, tu imate napako, je SMS za napisati, pa videotelefonija, to je
               ampak jaz mislim, da bi bilo prav, da naša komisija tudi reagira na to vlogo zato,
               ker je ta pobuda na našo komisijo prišla. Ona kot rečeno na Ministrstvu za okolje in
               prostor bi pa bila tudi dobra, ker ravno to tudi na skladovo pobudo, skladov odgovor
               je takšen, da bi bilo prav, da naša komisija nekaj stori.</p>
               <p>No ali kdo temu nasprotuje? Na odboru za delo smo imeli ampak jaz mislim, da je
               prav, da tudi naša komisija reagira. Opozarjam vas tudi na vlogo pod številko
               enaintrideset, to je tisto zaradi česar smo morali imeti nujno sejo in zdaj vidite,
               da je bila vloga ustrezno obravnavana in je tudi v informaciji zapisana. Tako, to je
               tisto kar se ob teh vlogah mi zdi najbolj odprto. Vprašujem pa, želi še kdo
               razpravljati? Če ne potem dajem na glasovanje ugotovitveni sklep: Sprejeme se
               informacija o peticijah prispelih v času od 1. januarja do 29. februarja 2008.</p>
               <p>Kdo podpira ta sklep? <stage>(? članov.)</stage></p>
               <p>Ugotavljam, da vsi.</p>
               <p>S tem je ta točka dnevnega reda končana.</p>
               <p>In prehajam na točko <title>RAZNO</title>
               </p>
               <p>. V okviru točke Razno se odpovedujem vnovični informaciji o tem kako je z
               realizacijami posebnih vsebinskih točk naše komisije, ker smo se zdaj že v okviru
               prejšnje točke s to informacijo seznanili. Sicer pa članice in člane komisije
               seznanjam, da je bila 7. marca v Državnem zboru mednarodna konferenca o nasilju nad
               ženskami skozi ozaveščanje za razvoj. Konferenca je bila organizirana v sodelovanju z
               nevladnimi organizacijami, najbolj dejavna v okviru tega je bila nevladna
               organizacija Društva SOS telefon in naša komisija, jaz se vsem, ki so v Državnem
               zboru poskrbeli za to, da je konferenca nemoteno tekla in da je bilo tudi v zvezi
                  s<stage type="mag"/> <stage>(nadaljevanje)</stage> protokolom vse tako kot
               je moralo teči, zahvaljujem. Konferenca je bila zelo dobro obiskana, to je bila
               mednarodna konferenca. Sodi pa ta konferenca v okvir dejavnosti, ki jih je
               parlamentarna skupščina Sveta Evrope izpeljala v okviru dejavnosti parlamente
               združeni v boju proti nasilju nad ženskami tudi v družini. Menim, da strokovna služba
               oziroma trije naši sodelavci so pripravili tudi odgovor na ustrezen vprašalnik, ki ga
               je Odbor za enake možnosti pri Svetu Evrope poslal naši komisiji, da so torej trije
               sodelavci pripravili zelo izčrpne odgovore na vprašalnik in da se bo počasi ta
               dejavnost iztekla.</p>
               <p>V okviru tega bo 19. aprila na Dunaju potekala konferenca odbora na kateri bodo vse
               kontaktne osebe sodelovale in kjer bomo ugotovili ali je ta skupna akcija, ki se naj
               bi iztekla julija letos, sprva je bilo mišljeno, da bi se iztekla 8. marca zdaj pa je
               rok podaljšan do junija, da bi ugotovili ali je to splošno prizadevanje obrodilo tudi
               sadove. No, sama moram že povedati, da smo dobršen del nalog opravili res pa je, da
               ko razmišljamo o tem ali smo vso svojo pozornost usmerili samo boju proti nasilju nad
               ženskami vendarle reči, da smo s sprejetjem zakona o preprečevanju nasilja v družini
               usmerili pozornost tudi v druge smeri ne samo na ženske.</p>
               <p>V okviru preprečevanja nasilja nad ženskami pa sem se kot govorka udeležila tudi
               ženskega foruma v soboto, ki je bil pripravljen v okviru skupne parlamentarne
               skupščine, parlamentarcev in parlamentark afriških, karibskih in tihomorskih držav in
               držav članic Evropske unije in tam predstavila v prispevku slovensko soočanje s
               preprečevanjem nasilja nad ženskami.</p>
               <p>To je v okviru tega kar smo v okviru mednarodne dejavnosti v komisiji počeli ta čas.
               Jaz sem tako svoje informacije v zvezi s točko Razno končala. Želi še kdo
               razpravljati v okviru točke Razno? Ugotavljam, da nihče ne želi razpravljati.</p>
               <p>Torej ugotavljam, da je točka razno sklenjena in s tem je sklenjena tudi 33. seja
               Komisije Državnega zbora Republike Slovenije za peticije ter za človekove pravice in
               enake možnosti. Vsem sodelujočim se zahvaljujem za sodelovanje.</p>
               <stage>(Seja se je zaključila 19. marca 2008 ob 9.43)</stage>
            </sp>
         </div>
      </body>
   </text>
</TEI>
