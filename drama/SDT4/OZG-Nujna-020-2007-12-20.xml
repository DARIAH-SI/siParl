<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZG-Nujna-020-2007-12-20">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">FD5BBA4BB8B6C4C0C12573B5002F06AF</idno>
               <idno type="custom" subtype="day">CF8E0DDDE7390E21C12573B70047BCA1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=CF8E0DDDE7390E21C12573B70047BCA1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZG-Nujna-020-2007-12-20.OZG" n="020">
               <name>Nujna</name>
               <date when="2007-12-20"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZG-Nujna-020-2007-12-20.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZG-Nujna-020-2007-12-20.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">20. nujna seja</stage>
            <stage type="date">(20. december 2007)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 11.08.</stage>


            <sp xml:id="SDT4-OZG-Nujna-020-2007-12-20.sp1">

               <speaker>PREDSEDNIK FRANC (FERI) HORVAT:</speaker>

               <p>Spoštovane gospe in gospodje, prav lep pozdrav na 20. nujni seji Odbora Državnega
               zbora za gospodarstvo! Prvič smo v tej dvorani v tej sestavi kot Odbor za
               gospodarstvo in želim, da se tu dobro počutimo, predvsem pa, da vsi skupaj sprejemamo
               čim boljše odločitve in v čim bolj konstruktivnem vzdušju.</p>
               <p>Za današnjo sejo sta se opravičila člana odbora Matjaž Han in Tone Rop. S
               pooblastili pa so prisotni namesto drugih članov odbora poslanski kolegi, Žnidaršič
               namesto kolega Rezmana, poslanski kolega Matej Lahovnik namesto Alojza Posedela,
               poslanski kolega Ivan Grill namesto Danijela Krivca in kolega Kokalj namesto Martina
               Mikoliča ter Sašo Peče namesto kolega Prijatelja.</p>
               <p>Za danes je predvidena obravnava samo ene točke dnevnega reda, to je Predlog zakona
               o spremembah in dopolnitvah zakona o prevzemih, skrajšani postopek. Ker v
               poslovniškem roku nisem prejel nobenih predlogov za spremembo dnevnega reda, bomo
               delali po takem dnevnem redu, kot ste ga dobili s sklicem.</p>
               <p>Gradivo ste dobili, in sicer, predlog zakona, mnenje Zakonodajno-pravne službe in
               dva amandmaja, ki ju je v poslovniškem roku vložila Poslanska skupina Slovenske
               nacionalne stranke k 1. členu in za 1.a člen.</p>
               <p>Vabljeni in tudi prisotni so predstavniki Vlade, na čelu z ministrom za
               gospodarstvo, mag. Vizjakom, in sodelavcem, gospodom Gregom Kumrom. Za Agencijo trga
               vrednostnih papirjev je prisotna gospa Sabina Bešter, Zakonodajno-pravno službo
               predstavlja tudi avtorica mnenja, gospa Andreja Kurent, za Gospodarsko zbornico je
               prisotna gospa Avberšek in prisoten je tudi gospod Kristijan Verbič, Združenje malih
               delničarjev. Upam, da nisem koga izpustil, če sem, to ni bilo namenoma; morda se nam
               bo še kdo od vabljenih pridružil.</p>
               <p>Preden dam nekaj uvodnih pojasnil, bi rad najprej predlagal, glede na to, da je
               danes še vrsta sej, že prej kot čez eno uro je Odbor za finance, ki bo obravnaval
               zakon, ki je povezan s tem zakonom, in ker je potem popoldne predvidena seja zbora,
               kjer naj bi obravnavali to točko in zakon o spremembah in dopolnitvah zakona o
               bančništvu in še druge zadeve, in pa ker je tudi vrsta drugih dogodkov, bi apeliral
               na vse in prosil, da smo <stage type="mag"/>(Nadaljevanje) čim
               bolj učinkoviti, čim krajši in čim bolj koncizni, da ne ponavljamo zadev, ki smo jih
               že ne samo enkrat obravnavali tudi v sestavi tega odbora. Ob tem bi kar spomnil na
               obširno in temeljito razpravo o prevzemih, ki smo jo imeli na seji Odbora za
               gospodarstvo 13.11., kjer smo tudi soglasno sprejeli sklep, da je treba na tem
               področju pregledati zakonodajo in tudi čim prej nekaj narediti. In enega takih prvih
               korakov oziroma odzivov Vlade imamo tudi danes pred sabo. Tako da predlagam, da smo
               čim racionalnejši, da se opredelimo do tega predloga in seveda tudi v razpravi
               rečemo, kaj je pa tisto, kar bi bilo treba še narediti. Prav gotovo nas bo pa sam
               predlagatelj, gospod minister, informiral o tistem, kar lahko danes pove o namerah
               Vlade še v naslednjih dneh oziroma naslednjih tednih; nekaj tega je bilo že tudi
               napovedano v medijih.</p>
               <p>Kolegij je, kot vemo, sklenil, da predlog zakona obravnavamo po skrajšanem postopku.
               Odbor je matično delovno telo. Kot sem že omenil, sta vložena dva amandmaja, od
               katerih eden, to moram takoj uvodoma reči, ni vložen v skladu s poslovnikom in bomo
               zato obravnavali samo en amandma.</p>
               <p>Tako prehajamo kar na drugo obravnavo predloga zakona, v kateri bomo opravili
               razpravo in glasovanje o vloženih amandmajih, o eventualno predlaganih amandmajih na
               seji odbora in potem tudi glasovali o posameznih členih, ki jih ni veliko, sta samo
               dva, vendar pomembna, predvsem 1. člen. Kot običajno dajem najprej besedo
               predstavniku Vlade, ministru za gospodarstvo, da poda dopolnilno obrazložitev k
               predlogu zakona.</p>
            </sp>
            <sp xml:id="SDT4-OZG-Nujna-020-2007-12-20.sp2">

               <speaker>MAG. ANDREJ VIZJAK:</speaker>

               <p>Hvala lepa, predsednik. Spoštovane poslanke in poslanci ter vsi ostali navzoči, lepo
               vas pozdravljam! Ko smo pred slabima dvema letoma obravnavali zakon o prevzemih v tem
               parlamentu, smo pri tem zakonu sledili usklajevanju slovenskega pravnega reda z
               direktivami Evropske skupnosti in jih tudi napenjali na nekatere specifike v
               Sloveniji. Vendar se v času izvajanja tega zakona in tudi sicer v praksi kažejo in
               tudi napovedujejo pravzaprav nekatere akcije, ki pa povsem ne sledijo neki pregledni
               prevzemni logiki in proceduri. Zaradi tega smo se odločili z nekaterimi instrumenti
               nadgraditi ta zakon. Predlagan je zgolj prvi, sam sem že z nekaterimi poslanci tudi
               govoril o novih, recimo, potrebah, predvsem širitve tudi prevzemne zakonodaje, in
               verjamem, da bo temu zakonu, ki je razmeroma kratek, sledil še kak po skrajšanem
               postopku.</p>
               <p>Torej, osnovni cilj tega zakona oziroma tega enega člena, ene določbe, je ta čisto
               preprost cilj, da se prepreči nekaj, kar se je očitno dogajalo in zgodilo, čeprav je
               povsem nelogično. Torej, da se z zastavo nečesa, to se pravi, za najetje posojila
               oziroma za financiranje <stage type="mag"/>(Nadaljevanje)
               nečesa, kar želi prevzemnik pridobiti, to je, delnice ciljne družbe, uporabi prav
               zastava teh delnic, ki jih lastnik še nima. Torej, razmeroma absurdna situacija,
               vendar se je očitno v praksi dogajala. In ko sem bral tudi izjave odgovornih
               menedžerjev v nekaterih družbah, so to potrdili. Zadeva je zelo nelogična in lahko
               celo nevarna za gospodarsko družbo. Namreč, če je prihodnja dividendna politika v
               taki družbi izčrpavajoča za podjetje, je lahko to slabo za podjetje, slabo za
               zaposlene in slabo za vse upnike. In s to normo pač želimo preprečiti, da lahko
               prevzemnik za plačilo vrednostnih papirjev, na katere se nanaša prevzemna ponudba,
               zastavi zgolj tiste vrednostne papirje, ki jih ima, ne pa tistih, ki jih nima. Lahko
               so tudi to vrednostni papirji ciljne družbe, ampak tisti, ki jih poseduje, ne tisti,
               ki jih še ne poseduje in na katere cilja in na katere se pravzaprav prevzemna ponudba
               nanaša. Zato bi tudi glede na opozorilo Zakonodajno-pravne službe veljalo nekoliko
               jasneje napisati to alinejo, da se res nanaša samo na zastavo tistih vrednostnih
               papirjev ciljne družbe, ki niso v lasti prevzemnika. Jaz sem tudi prisluhnil
               nekaterim argumentom, da se to lahko razširi tudi na druge oblike premoženja ciljne
               družbe, namreč na nepremičnine in podobno. Tako da se da ta dikcija razširiti, da ni
               zavarovano z zastavo vrednostnih papirjev ali drugih oblik premoženja ciljne družbe,
               ki niso v lasti prevzemnika. Čeprav, še enkrat, jaz verjamem, da imajo nekateri
               pravniki s tem težave, kako zastavljati nekaj, kar ni tvoje; in je res včasih problem
               to čisto formalnopravno razložiti, vendar se očitno to dogaja. In namen tega člena je
               to preprečiti, ker mislimo, da je to slabo, škodljivo, potencialno škodljivo, ni
               nujno škodljivo, ampak odpira neko možnost, da je stvar lahko tudi škodljiva.</p>
               <p>Torej, spoštovani, v nadaljevanju te diskusije sem seveda pripravljen se pogovoriti,
               v okviru amandmaja odbora tudi izboljšati ta tekst. Verjamem pa, da delimo vsi isto
               željo in isti namen, da to preprečimo, torej zastavo nečesa, česar še prevzemnik
               nima, za izpeljavo prevzema oziroma osvojitev dodatnih deležev v ciljni družbi. To je
               seveda današnja tema. Lahko vam povem, da bomo v zelo kratkem - pripravljamo še
               ustrezne mednarodne primerjave in podobno - predlagali tudi širitev zakona o
               prevzemih na večji del nejavnih družb, kajti zdaj je limit 250 delničarjev in ena
               milijarda tolarjev še, ker pač govori o tolarjih ta zakon, ki je bil takrat sprejet,
               osnovnega kapitala. Seveda, marsikatera družba ima veliko kapitala v naložbah, v
               aktivi, zato bomo spremenili to na 4 milijone evrov, predlagali 4 milijone evrov
               celotnega kapitala. S tem širimo veljavnost prevzemne zakonodaje tudi na dobršen del
               nejavnih družb in dopolnjujemo tudi 28. člen, ki govori tudi o vrednosti potem take
               nejavne družbe, o revizorskih poročilih in podobno, kaj bi bilo treba v prospektu
               dopolniti, da so tudi mali delničarji potem v takih oblikah seznanjeni s primerno
               ceno, poročilom in podobno.<stage type="mag"/> (Nadaljevanje)
               Tako, da to bo še sledilo. O tem bo debata še tekla čez kakšen mesec, tako da zdaj v
               tem trenutku predlagamo to zadevo. To pa ni vse. Že v vladni proceduri je sprememba
               zakona o gospodarskih družbah, ki bo urejala pripojitev, torej prevzemnika in ciljne
               družbe. Kajti vemo, da je končni cilj prevzemnika v nekaterih oblikah tudi MBO-ev in
               podobno, potem pripojiti in zliti spet zadevo v eno družbo. In seveda, pri takšni
               pripojitvi bo potrebno imeti razmeroma visoko soglasje upnikov in delavcev.</p>
               <p>Torej, s tem želimo preprečiti zlorabe, ki so lahko tudi specifične za slovenski
               prostor in želimo omogočiti prevzeme, vendar omogočiti korektne prevzeme in takšne
               prevzeme, ki bodo odpirali razvoj družbe, ne pa da bodo financirali prevzem z bodočim
               razvojem družbe. To se mi zdi pri vsem tem ključno.</p>
               <p>Torej, ta ukrep ni edini in sledili bodo zelo kmalu drugi. Torej, zakon o
               gospodarskih družbah je že v proceduri in bo verjetno na vladi, če ne v četrtek
               prihodnji teden, pa prav gotovo na prvi januarski seji in potem v parlamentu. Ta
               zakon o gospodarskih družbah je povezan pravzaprav s implementacijo direktiv in bo
               sestavni del tega predloga tudi dopolnitev tega 592. člena. V zakonu o gospodarskih
               družbah želimo tudi nadgraditi jasnost določbe 248. člena, ki govori o finančni
               asistenci, je še bolj nedvoumno prepovedati, kajti tam je, po naši oceni zelo jasno
               prepovedano, vendar obstajajo nekateri dvomi, ali je ta jasnost dovoljšna in zaradi
               tega jo bomo tudi poskušali še bolj točno opredeliti.</p>
               <p>Torej, toliko z moje strani in še enkrat, pripravljeni smo tudi se pogovoriti o
               nadgradnji te dikcije seveda z istim namenom, kot smo jo tudi sprožili.</p>
            </sp>
            <sp xml:id="SDT4-OZG-Nujna-020-2007-12-20.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister. Vprašam predstavnico Zakonodajno-pravne službe, gospo
               Andrejo Kurent, če želi tudi uvodoma besedo? Izvolite.</p>
            </sp>
            <sp xml:id="SDT4-OZG-Nujna-020-2007-12-20.sp4">

               <speaker>ANDREJA KURENT:</speaker>

               <p>Hvala lepa. Glede na kratek predlog zakona, je tudi mnenje Zakonodajno-pravne službe
               kratko. Mi smo pač skladno s svojo vlogo dolžni opozoriti na pravne vidike predloga
               zakona. Zato smo najprej podali minormno pripombo, glede na to, da gre samo za eno
               malo dopolnitev zakona, je temu potrebno prilagoditi naslov zakona, kar bomo storili
               mi v končni redakciji.</p>
               <p>Nadalje se nam je zastavilo vprašanje glede na neskladnost obrazložitve in samega
               zakonskega predloga ali se z zakonom želi podeliti nova pristojnost agenciji ali pa
               se določa dodatno obveznost prevzemnika, da dokaže, da ni zastavil vrednostnih
               papirjev. To predvidevam, da bo še pojasnjeno v nadaljevanje, ali velja dikcija
               zakona ali je možna drugačna interpretacija, glede na obrazložitev.</p>
               <p>Temeljno vprašanje oziroma zadrega pa je, na kar je opozoril tudi že minister, za,
               predvidevam, da vsi pravniki, ne samo nekateri, poznajo lastninsko pravo in šele
               lastnina omogoča razpolago s stvarjo, kar pa v tem primeru ni prezentno.</p>
               <p>Opozorili smo tudi da če je morebiti bilo mišljeno, da prevzemnik zastavlja svoje
               lastne delnice v ciljni družbi, je to seveda <stage type="mag"/>
               (Nadaljevanje) dovoljeno oziroma celo garantirano z Ustavo. Toliko na kratko. Hvala.
           </p>
            </sp>
            <sp xml:id="SDT4-OZG-Nujna-020-2007-12-20.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala. Odpiram razpravo o 1. členu in prvi se je javil kolega Peče, potem sem se
               javil sam. Kolega Lahovnik in kolega Starman. Naprej, prosim, da se tudi prijavite.
               Kolega Peče, izvolite.</p>
            </sp>
            <sp xml:id="SDT4-OZG-Nujna-020-2007-12-20.sp6">

               <speaker>SAŠO PEČE:</speaker>

               <p>Hvala lepa za besedo. Ne glede na uvodne želje podane s strani ministra, mislim, da
               predlog zakona v taki vsebini, kot je bil posredovan, ne bo upravičil pričakovanj
               oziroma uresničil pričakovanj. Mislim, da osnovni problem pri prevzemih, ki so se
               dogajali in se bodo tudi v naprej dogajali, ni seveda vir financiranje, ampak je
               predvsem dividendna politika.</p>
               <p>Jaz verjamem, da je potrebno oba zakona, torej zakon o bančništvu in zakon o
               prevzemih gledati istočasno. Zato je tudi prav, da jih obravnavamo na isti seji
               Državnega zbora.</p>
               <p>Jaz mislim, da je dokaj brezpredmetno oziroma celo prej škodljivo, če bi sprejeli
               dikcijo, ki nam jo ponuja vlada, torej naj si bo pooblastilo agenciji ali omejevanju
               vira financiranja, pustili pa pri miru dividendno politiko. Jaz verjamem, da je
               največji greh tako imenovanih neopravičenih prevzemov izčrpavanje, torej bodočega
               oziroma prevzetega podjetja. Verjamem pa, da lahko zakonodajalec s svojo politiko, pa
               naj jo imenujemo dividendno politiko ali kakorkoli drugače, pristopi k temu, da
               prevzeto podjetje ne bo bremenilo svojih prihodkov izključno skozi poplačilo stroškov
               najetega kredita oziroma glavnica, ampak, da lahko to zadevo rešimo v obliki
               amandmaja, kot ga predlagam na omenjeni 1. člen. Govorim o tistem amandmaju, ki je
               sprejet v parlamentarno proceduro na matičnem delovnem telesu.</p>
               <p>Torej s tega mesta moram opozoriti, da v kolikor bi omenjena vsebina, kot nam jo
               ponuja minister v okviru nove sedme alineje, postavila v nehvaležen oziroma
               nepravičen položaj: prvič, sektor, ki ponuja finančne storitve, torej banke v
               primerjavi slovenskih komercialnih bank z bankami, ki imajo matico c tujini.</p>
               <p>Po drugi strani, pa iz tega istega naslova, mislim, da bi v neenakopraven položaj
               postavili tudi slovenskega prevzemnika s tujim oziroma potencialnega prevzemnika s
               tujim potencialnim prevzemnikom. Jaz mislim, da bi bilo smiselno pristopiti v tej
               obliki, torej, da pustimo tovrstni bančni posel, kot je dajanje finančnih sredstev na
               prihodnjo lastnino, v končni fazi vidimo, da se tudi fizične osebe, še kar nekaj let
               v Sloveniji v okviru Evropske unije oziroma držav članic pa posredujejo oziroma
               uporabljajo tovrstne kredite in upam, da mi kolega Žnidaršič ne bo zameril, ampak to
               so hipotekarni krediti. Prej sva se pogovarjala, zato, da mi ne bo zameril. Tudi tu
               je tovrstni posel, da se s prihodnjo nepremičnino oziroma banka gor usede.</p>
               <p>Torej, iz tega naslova ne morem razumeti, zakaj tovrstni pritisk, ne hipotekarni
               krediti, po drugi strani, katerih narava je da skoraj identična, pa ne. Govoriti o
               temu, da se lahko prevzem opravlja samo na podlagi lombardnega kredita, kot zastava
               obstoječih vrednostih papirjev, ali z gotovino, pa lahko povem, da bo to v praksi
               izgledalo, da potem slovenskih prevzemnikov sploh ne bo, ker nobeden ne bo upal
               prevzeti zaradi nevidne roke Vlade in Ministrstva za gospodarstvo, ali vladnega
               kabineta, davčne službe. Si znate predstavljati, da bo kateri manager ali prevzemnik
               šel in kupil ali naredil prevzem z gotovino. Lepo vas prosim, saj bi imel zaprta
               vrata za tristo let naprej, davčnika bo imel vsak mesec, vsak teden notri.</p>
               <p>Torej, ali je poanta predloga, ki nam ga ponuja Vlada Republike Slovenije v temu, da
               v prihodnosti slovenska podjetja izgubijo lastništvo. Še zmeraj pravim, da je bila
               neprimerno boljša dikcija, kot jo ponujamo v okviru Poslanske skupine Nacionalne
               stranke, torej da Agencija lahko zavrže ali pa odobri tovrstni gospodarski posel, kot
               je prevzem. Torej, da se prevzemnik v primeru, ko za plačilo vrednostnih papirjev
               prevzemnega podjetja uporabi sredstva zavarovana za zastavo prevzetih vrednostnih
               papirjev, torej samo v tem primeru, kadar uporabi tovrstni vir financiranja v okviru
               komercialnih bank, pa je čisto vseeno ali slovenskih ali tujih bank, zaveže, da sebi
               v obdobje, tako zavarovanega kredita, za kakšno je povprečno dobo tako zavarovanega
               kredita, ne vem, ali je to pet let ali je to dve leti, odvisno od dividendne
               politike, ki jo bo imel prevzemnik. Torej, se zaveže, da ne bo izplačeval dividend.
               Ker jaz tukaj pravim, dividendna politika, je najbolj sporna v okviru prevzetega
               podjetja, ker leta izčrpava prevzeta podjetja, ki pozneje seveda svojih prihodkov
               oziroma sredstev iz naslova prihodkov ne morejo razporejati, kot dober gospodar,
               ampak jih razporeja <stage type="mag"/>(Nadaljevanje) pod
               identifikacijo kreditojemalca, ne dobrega lastnika. In tu je bistvena razlika - ali
               dober gospodar daje v izobraževanje, konkurenčnost, izboljšavo podjetja, ali bo
               lastnik gledal samo na to, da bo čim prej povrnil svoj dolg do neke finančne
               institucije. In po moji oceni lahko sledimo logiki, se opravičujem, ne logiki, ampak
               tisti deklarativni vsebini, kot je bila podana na začetku, torej, da stopimo na prste
               ljudem, ki izkoriščajo obstoječo zakonsko možnost, predvsem v tem, da reguliramo, ali
               je prihodnji lastnik v prvi fazi lastnik ali je v prvi fazi kreditojemalec. Torej, po
               moji oceni bi lahko s sprejemom omenjenega amandmaja definirali, da lastnik mora biti
               lastnik, s tem da se obnaša kot dober gospodar, ne pa kot kreditojemalec, in da bo
               skozi prihodke prevzetega podjetja našel izključno vir za financiranje svojega
               najetega kredita in s tem pristopil v sistem izčrpavanja.</p>
               <p>Torej predlagam, da se ministrstvo opredeli do prvega amandmaja. Prosil bi, glede na
               to, da si je tudi minister vzel toliko časa in napovedal, katere vse bodo aktivnosti
               v okviru zakona o gospodarskih družbah, ki se zdaj odvijajo na Vladi, če minister
               razmisli tudi o drugem amandmaju, ki ga je Zakonodajno-pravna služba zavrgla zaradi
               68. člena... /Oglašanje v ozadju./ Aha, no, odbora, ampak je bilo pričakovano, zaradi
               68. člena, vsebine. Torej, do zaščite malih delničarjev po poteku treh mesecev,
               kolikor jih opredeljuje zakon o prevzemih, v tej obliki. In ali misli Vlada Republike
               Slovenije k tej vsebini pristopiti v okviru svojega... Ampak seveda poglavitneje
               danes in tu je amandma k 1. členu, do katerega bi prosil, da se minister opredeli.
               Hvala.</p>
            </sp>
            <sp xml:id="SDT4-OZG-Nujna-020-2007-12-20.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala. Če mi dovolite nekaj besed, pa bom skušal biti čim krajši, da bo čas za ostale
               in da ne bi ponavljal stvari, ki smo jih že govorili ob razpravi na odboru novembra
               in tudi sicer ob raznih prilikah. Govorim tudi v imenu Poslanske skupine Socialnih
               demokratov.</p>
               <p>Mi zakonu ne bomo nasprotovali, ampak ga bomo podprli, čeprav delimo mnenje in se
               strinjamo z oceno tudi v hiši tukaj, pa tudi nekaterih strokovnjakov, ekonomistov in
               pravnikov, da zakon ni popoln, da ne rešuje vsega. Vendar mislimo, da je treba
               narediti prvi korak in da je prav, da se je Vlada sorazmerno hitro odzvala, in da je
               bolje narediti nekaj že po možnosti danes oziroma jutri, kot pa čakati naprej, kajti
               stvari se dogajajo vsakodnevno. In negativne posledice tega dogajanja, ki smo jih
               ugotavljali, in se mi zdi, da smo precej enotni v tej oceni, ki je zapisana tudi v
               uvodu k zakonu, bodo nastale in nastajajo vsakodnevno. Torej, zato se nam zdi
               pomemben faktor čas in da se začne in da se nekaj naredi. Dejstvo je, da tudi
               mednarodne primerjave, ki so tu podane, te, ki so podane, kažejo na to, da nikjer ni
               tako divjega zahoda, kot se je deloma dogajal pri nas. Ali so prepovedi takih početij
               ali pa vrsta drugih omejitev in pogojev, ki ne dovoljujejo takih anomalij, kot so se
               pri nas dogajale in ki gredo oziroma so šle tako po eni strani na račun drugih
               delničarjev v družbah, ki so bile tarče prevzema, predvsem malih delničarjev, pa tudi
               širše. Po naši oceni ne gre, tudi to, kar se je rado zdaj pojavljalo v naslovih v
               medijih, da gre za neko borbo proti tajkunom, gre za veliko več - gre za
               normalizacijo dogajanja pri <stage type="mag"/>(Nadaljevanje)
               prevzemih, gre za to, da se prepreči škoda za državo po eni strani, pa tudi
               narodnogospodarsko škodo. Omenil bi samo en pojav, ki me že dolgo časa pravzaprav
               tudi moti. Poglejmo, vrsta velikih direktorjev oziroma menedžmenta velikih podjetij,
               ki bi praviloma morali biti nosilci razvoja, ne samo v državi, ampak v regiji, pa
               tudi širše v mednarodnem prostoru, se pretežno ukvarja s prekladanjem delnic iz enega
               žepa v drugi žep, s prevzemi. In če pogledamo bežno objave rezultatov teh velikih
               podjetij, vidimo po moje anomalijo, da dostikrat prihodki iz poslovanja, iz osnovnega
               poslovanja podjetja ali pa dobički iz poslovanja stagnirajo ali celo padajo, po drugi
               strani pa enormno naraščajo dobički iz spet kupovanja in prodajanja delnic in podobne
               zadeve. Če to postane ena poglavitnih dejavnosti velikih firm in menedžmenta, je to
               po moje nenormalno, če to primerjamo s tujino. Ne rečem, da se tudi s tem ukvarjajo,
               vendar za to obstajajo praviloma specializirana podjetja, ki te zadeve počnejo. In
               tisto, kar je najhujše, gre to na račun potem dejansko tudi narodnega gospodarstva
               oziroma poslovanja teh podjetij, ki naj bi bila nosilci razvoja. Lahko bi našteval
               primere, pa jih ne bom, da ne bi tratili časa, ker jih mnogi tudi poznate.</p>
               <p>In še nekaj, kar bi rekel ob koncu. Jaz verjamem in tudi ne oporekam amandmaju,
               minister se bo o njem izjasnil, možno je morda že v tej fazi najti tudi nekatere
               dodatne rešitve in boljše, popolnejše rešitve, vendar časa imamo zelo malo in mislim,
               da je bolje narediti nekaj in potem držati za besedo ministra. In bi kar na koncu
               predlagal delovni sklep, da po možnosti minister tudi časovno opredeli oziroma pove,
               kdaj bo Vlada prišla z dodatnimi ukrepi pri tem zakonu, z dodatnimi spremembami in pa
               tudi spremembami zakona o gospodarskih družbah, in če je potrebno, še kakšne druge
               spremembe zakonov, zato da se zadeve kolikor se da hitro normalizirajo in prepreči
               nastajanje še dodatne večje škode.</p>
               <p>Besedo ima kolega dr. Lahovnik.</p>
            </sp>
            <sp xml:id="SDT4-OZG-Nujna-020-2007-12-20.sp8">

               <speaker>DR. MATEJ LAHOVNIK:</speaker>

               <p>Hvala lepa... /Govori brez mikrofona!/... /Smeh./ Skratka, v Poslanski skupini Zares
               podpiramo, da se to področje uredi. Sami ne nasprotujemo menedžerskim odkupom
               podjetij, treba pa je povedati, da v svetu menedžerski odkupi niso prevladujoč način
               odkupov, niti menedžersko lastništvo ni prevladujoča oblika lastništva. Praviloma se
               menedžerski odkupi pojavljajo takrat, kadar podjetje pride v krizo in je bodisi
               zunanji ali notranji menedžment izvedel odkup kot prvo fazo prestrukturiranja
               poslovanja podjetja. Pri nas pa seveda so v zadnjem obdobju postali nekakšno pravilo.
               Seveda, razlogov za to je več, lahko bi o njih razpravljali, ampak to pravzaprav ni
               današnji namen.<stage type="mag"/> (nadaljevanje) Tisto, kar bi
               posebej izpostavil je dejstvo, da je minister za gospodarstvo povedal, da bo vložil
               kmalu novelo tega zakona, s katero bo odpravil vse te pomanjkljivosti, ki jih ima ta
               zakon. In teh pomanjkljivosti je žal precej. Za zakonski predlog, ki je pred nami
               resda govori o tem, da se pri prevzemu ne more več zastaviti vrednostnih papirjev z
               namenom pridobitve kredita, s katerimi kupuješ te vrednostne papirje. Je pa dejstvo,
               da ne glede na to, da se ne da zastaviti vrednostnih papirjev, se pa da zastavili vsa
               ostala poslovna sredstva podjetja. Tudi nepremičnine recimo. Skratka, obvodov je zelo
               veliko, ne nazadnje se lahko uporabi tudi finančna pomoč povezanih oseb, lahko se
               uporabi institut poroštev, kreditov, preko povezanih oseb in skratka za zakon, tak
               kakršen je, v ničemer ne bo preprečeval izčrpavanja podjetja z namenom prevzema
               podjetja s strani menedžmenta ali kogarkoli drugega. Zato je potrebno to področje
               bistveno bolj urediti. Jaz pozdravljam, da je minister povedal, da bo to v kratkem
               tudi predlagal, še posebej pozdravljam tisti del, kjer se je zavezal, da bo spremenil
               pogoje, na katere se nanaša zakon o prevzemih. Zakon tak, kakršen je, ki govori o
               tem, da se prevzemi, da se zakon pravzaprav nanaša samo na tista podjetja, ki imajo
               vsaj 250 delničarjev in pa vsaj milijardo tolarjev osnovnega kapitala, pomeni, da
               izmed 1200 podjetij, ki so šla skozi proces lastninskega preoblikovanja zajame samo
               200 podjetij. Med tem, ko 1000 drugih pravzaprav izpade iz tega zakonskega okvira
               izven te regulative in se lahko seveda ti prevzemi odvijajo ne glede na to, kaj piše
               v tem zakonu, zato pozdravljam, kot sem dejal to zavezo Vlade, da bo tudi to uredila.
               Tisto, kar me pa na nek način vendarle skrbi pri tem zakonu in imam hude pomisleke je
               dejstvo, na katero je zelo korektno po mojem vendarle opozorila Zakonodajno-pravna
               služba. Zakon je malo nespretno napisan, namreč tako kot jaz berem to mnenje iz
               Zakonodajno-pravne službe nas opozarja tudi na problem neustavnosti, ki lahko
               nastane. To je eno.</p>
               <p>Drugo, to je res na nek način nelogično, kako naj zakon prepoveduje prevzemniku, da
               bo dal v zastavo vrednostne papirjem, ki jih sploh nima oziroma sploh niso njegovi.
               To je en vidik. Drugič pa, če se pa zakon res nanaša na tiste vrednostne papirje, ki
               jih pa že ima v lasti in se mu prepreči, da jih zastavi, je pa res to vprašanje z
               vidika ustavnosti ali lahko mi nekomu, ki je lastnik nečesa prepovemo, da to
               premoženje obremeni in ali s tem vendarle ne posegamo v Ustavo Republike Slovenije
               oziroma ali ne kršimo Ustavo in iz tega vidika moram reči, da me skrbi, da bomo
               vendarle sprejeli nek zakon, ki bo v nasprotju z Ustavo in da bo romal na Ustavno
               sodišče, v to sploh ne dvomim, ker se bo pojavil slej, ko prej nekdo, ki bo sprožil
               ustavni spor na tem področju in kaj potem, kaj sledi. Dejansko me zanima ali se
               vendarle ne da teh členov preoblikovati nekako glede tudi na mnenje
               Zakonodajno-pravne službe, tako da bi bili nesporni. Ker zdaj mnenje, ki je zelo
               korektno napisano, po mojem pravi ali je bodisi zakon nespretno napisan, skratka ali
               pa je v nasprotju z Ustavo. Pravzaprav ne veš, kaj je slabše v tem primeru. Tako, da
               o tem bi veljalo razmisliti in jaz dajem tudi pobudo Vladi, da sama razmisli v tem
               primeru. Treba pa se je še nekaj zavedati, ker je minister sam povedal, da bo
               predlagal novelo oziroma zakona, s katerim bo bolj detajlno uredil to področje, se
               pojavlja vprašanje ali vendarle ne bi takrat potem tudi teh členov preoblikoval. Ker
               mene to mnenje Zakonodajo-pravne službe resnično, resnično skrbi, ne glede na to, da
               se vsi strinjamo, <stage type="mag"/> (nadaljevanje) da je to
               področje potrebno urediti, pa bomo sami sebi naredili veliko črno piko v izkaz dela
               tega Državnega zbora, če bomo sprejeli nek zakon ob katerem velja velika verjetnost,
               da je v nasprotju z Ustavo Republike Slovenije.</p>
            </sp>
            <sp xml:id="SDT4-OZG-Nujna-020-2007-12-20.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolegi, ki ste prijavljeni, vprašam vas ali ste pripravljeni, da dam besedo
               gospodu ministru? Morda bo na kakšne zadeve odgovoril, ki jih boste še postavili.
               Edino kolega Starman, ti moraš oditi, ker boš vodil sejo Odbor za finance. Pa potem
               gospod minister.</p>
            </sp>
            <sp xml:id="SDT4-OZG-Nujna-020-2007-12-20.sp10">

               <speaker>BOJAN STARMAN:</speaker>

               <p>Hvala lepa. Mogoče še jaz dodatno kakšno vprašanje postavim, pa bo potem minister
               vse skupaj odgovorili. Vse skupaj prav lepo pozdravljam. Pozdravljam tudi to
               spremembo Zakona o prevzemih, jemljem jo pa kot začetek enega postopka, da se na tem
               področju stvar uredi, to praktično mislim, da se stvari, ki se dogajajo z zastavo teh
               papirjev vrednostnih in vseh drugih oblik premoženja se sploh ne bi smeli dogajali
               tudi v okviru sedanje zakonodaje. Ker dejstvo je, da ne zdrži nobena zadeva, da bi
               nekdo zastavljal vrednostni papir ali kakršnokoli premoženje, ki ga nima in to je
               neki izum pri nas, ki so ga pogruntali, ki ga tolerirajo očitno zgleda banke, ker se
               te stvari dogajajo, ki jih ne bi smele, že po sedanjih zadevah je zadeva popolnoma
               absurdna in nesmiselna. Drugi del, ki je tukaj bil tudi že omenjen je dejstvo, da mi
               s tem posegamo na tisti promet in prevzeme, ki se vršijo na nek način na podjetja, ki
               so na borzi, 80% prevzemov je bilo že narejeno do zdaj, škoda, da nismo prej se
               spomnili teh sprememb, druga stvar pa je tudi o teh, ki so, saj, kot je že dr.
               Lahovnik povedal, upam, da bo ta sprememba, ki se že pripravlja to tudi uredila. Se
               pravi, mi moramo poskrbeti dejansko enkrat, četudi je že zelo pozno za te male
               delničarje, moramo pa poskrbeti tudi za bodočo gospodarsko strukturo in razvoj
               podjetij, če bo večina lastništva menedžerski odkup, jaz nimam načelno nič proti
               menedžerskega odkupa, ampak naj se vršijo na osnovi normalnih procesov s stvarmi, ki
               ne postavljajo drugih v drugačno vlogo, kar se tukaj zelo pogosto dogaja, vendar pa
               najemanje kreditov kakršnokoli dodatno zadolževanje in karkoli na osnovi prevzete
               ciljne družbe bo na vsak način vplivala na slabše poslovanje, na slabše rezultate, na
               drugačno razvojno politiko, to je izčrpavanje teh družb in lahko prenese v kolikor bi
               se ta praksa razširila in postala prevladujoča lahko pričakujemo v naslednjih par
               letih kar drastičen padec gospodarske rasti in vse skupaj, ker dejansko podjetja ne
               bodo vlagala v razvoj, temveč bodo poskrbeli ti, ki so prevzeli kredite, da jih z
               izčrpavanjem osnovnih stvari v podjetju, ki jih ne bomo nikoli preprečili, ko je
               enkrat eden lastnik, potem boš težko kaj preprečil in se bo potem dogajalo to. Samo
               toliko. Pričakujem, da je to kot prvi korak, mislim, upam, da se bo našla ta zadeva,
               ker mislim, da zakon ne more temeljiti na tem, upam, da bo minister s predlaganim
               amandmajem odbora tudi povedal, da dejansko ne moremo preprečevati zastave tistega
               kar ni, moramo reči, da tudi ne more zastavljati premoženje pa hipotek postavljati od
               ciljnega podjetja, teh nima, če jih pa ima jih pa ima, jih pa lahko zastavi, samo
               mora jih prvo imeti, kaj jaz vem, bom jaz zastavil pa vzel 50 milijonov, pa izginil
               pa konec, pa bom veselo pobral denar. Je pa še nekaj. Samo to bi še dodal. Banke smo
               temeljito sanirali zaradi tega, ker so poslovale slabo, ker so delale po sistemu
               praktično, da so slabo skrbele za svojo varnost in za svoje naložbe, ki so jih dajale
               za svoje kredite so bili slabo zavarovani in zdaj plovemo s temi oblikami na podobno
               stvar, kar se tudi ne bi smelo dovoliti ne glede na to tudi ta zakon, ki ga upam bomo
               tudi potrdili na našem odboru <stage type="mag"/>
               (Nadaljevanje) za finance. Hvala lepa.</p>
            </sp>
            <sp xml:id="SDT4-OZG-Nujna-020-2007-12-20.sp11">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod minister in potem kolega Janc.</p>
            </sp>
            <sp xml:id="SDT4-OZG-Nujna-020-2007-12-20.sp12">

               <speaker>MAG. ANDREJ VIZJAK:</speaker>

               <p>Hvala lepa. Nekaj odgovorov, da ne bi bilo dileme. Moram reči, pravzaprav z
               intencami vseh razpravljavcev se v celoti strinjam. Seveda je pa potem nekoliko izziv
               to preliti v javno normo, ki je na papirju. To je tisto. V celoti se strinjam s
               tistimi, da intenca tega predlaganja ni bila posegati v lastnino, to se pravi v
               ustavno pravico razpolaganja z lastnino in se tudi že pri prvotnem tekstu da zelo
               jasno razbrati, da se nanaša na tiste vrednostne papirje, zastavo tistih vrednostnih
               papirjev, ki niso v lasti prevzemnika, kajti te so cilj prevzemne ponudbe. Saj niso
               cilj prevzemne ponudbe tistih vrednostnih papirjih, ki jih prevzemnik že ima, ciljane
               družbe. Ampak tisti, ki jih nima. To je cilj. In torej ne more in normalno je, da
               lahko zastavi en prevzemnik, ki ima določen del vrednostnih papirjev ciljane družbe
               tiste vrednostne papirje, ki jih že posreduje, ne more pa posredno ali neposredno
               zastaviti tistega česar še nima. In povsem logično je, da bi v neki enostavni obliki
               bi bilo to skoraj res nemogoče, ampak žal temu ni tako. Žal se to dogaja in mi želimo
               to preprečiti in zato tudi predlagamo. Sedaj ste dobili na mizo en dodaten tekst, ki
               opredeljuje tudi, da ne samo, da je dal v zastavo, da se je tudi zavezal dati v
               zastavo, ker lahko nekaj zavežeš se pogojno. To se pravi, če boš osvojil, boš to dal.
               In to se mi zdi, da se je pravzaprav dejansko dogajalo. Kajti če prevzemnik cilja na
               vrednostne papirje neke družbe, potem bo zastava smiselna šele takrat, če bo kredit
               dobil, torej bo osvojil in v tem primeru jih zastavlja. Torej ne more... Če pa ne bo
               uspela prevzemna ponudba, če pa ne bo dobil te vrednosti papirjev, pa tudi kredita ne
               bo potreboval, ker ne bo potreboval sredstev za nakup. Zato se on z neko zavezo
               pravzaprav tukaj postavlja v relacijo in ta tekst tudi zelo jasno piše, da velja to
               za tiste, ki niso v lasti družbe. Tako, da odpade ta dilema za katere velja, za
               tiste, ki jih poseduje, za tiste ki jih ne poseduje. To je ena zadeva.</p>
               <p>Druga zadeva je ta, glede na poslanca Pečeta. Jaz se bojim, da neko zakonodajno
               poseganje v dividendno politiko, to se pravi poseganje v pravico iz lastnine, kajti
               dividenda je pravica iz lastnine, v to posegati se mi zdi, da je dejansko poseganje v
               lastnino in je to ustavno po moji oceni sporno. Če nekdo, to se pravi, da bi sedaj
               tukaj arbitrarno določal Državni zbor kakšna bo dividendna politika neke družbe ali
               kakšna sme biti in kakšne so tukaj omejitve. Se pa strinjam, da je potrebno na načine
               preprečiti izčrpavajočo dividendno politiko, ki pahne, pa tudi, jaz ne poznam sicer
               takšnega primera, bi mogoče prosil katerega, da mi naj pove, kje se je zgodil en
               prevzem in je potem prevzemnik z izčrpavajočo dividendno politiko pahnil svojo
               lastnino v težavo in sebe v probleme. Mislim, malo nelogično je tudi to, da bi nekdo
               pridobil lastnino in ji potem skozi dividendno politiko zmanjšal vrednost. Ne vem
               zakaj bi jo potem pridobil tako lastnino, ki jo je v nadaljevanju... Skratka ni neka
               logika v tej zadevi. Razumem pa primer in razumem tudi opozorilo, zato ga bomo želeli
               in ga popravljamo s tistim 500 in še nekaj, 592. členom Zakona o gospodarskih
               družbah, ko bo pri nadaljevanju, to se pravi pri pripojitvi potrebno dobiti soglasje
               upnikov in delavcev in to zelo visok kvorum tega soglasja. Kar pomeni, da bodo in
               upnik in delavci v tem primeru, ugotoviti pri pripojitvi na kakšen način bo
               prihodnost te pripojitve. <stage type="mag"/> (nadaljevanje)
               Torej, pa še nekaj, ko govorimo o normiranju. Po moji oceni smo mednarodno normirali
               zadevo, v Zakonu o prevzemih in Zakonu o gospodarskih družbah, ko govorimo o finančni
               eksistenci in vsem tem. Ampak, mi lahko napišemo v zakon ogromno vsega, in če se to
               ne izvaja, je to problem. Po moji oceni bi bilo povsem nelogično, da nacionalni
               organi, ki bdijo nad izvajanjem in finančnih eksistenc, katerih posledice so nične in
               teh določb Zakona o prevzemih, kljub javno objavljenim indicem, da je v nekem
               konkretnem MBO-ju prišlo tudi za zastavo delne družbe, ki še niso v lasti
               prevzemnika, ni prišlo do reakcije, da ni nekih posledic, se mi zdi zelo čudno, kajti
               finančna asistenca je v skladu z 248. členom Zakona o gospodarskih družbah v
               najširšem primeru prepovedana. Prepovedana. Še enkrat, mi smo jo, da bo nekomu še
               bolj jasno, da je vse prepovedano, pripravljeni nadgraditi, še bolj pojasniti, ampak
               ne vem, če ne bo učinkovitega izvajanja in nadzora teh določb s strani pristojnih
               nadzornih inštitucij, se bojim, da bomo spet nekaj zapisali in bomo čez leto, dve
               ugotavljali, da se dogajajo deviacije, kljub temu, da smo to zapisali. In zato tudi
               javno pozivam vse organe, in sem jih tudi že pozval in jih bom vedno, da se z
               nadzorom nad temi normami resno spoprimejo, še posebej, če so v javnosti na to
               opozorjeni.</p>
               <p>Jaz bi s tem, vesel sem, da razumete to, kot prvi potreben korak, ki ga lahko že
               jutri parlament absolvira in začne zelo hitro veljati in se s tem tudi prepreči
               morebitna nadaljnja kršitev, po mojem že ustrezno normiranih zadev. Druga zadeva pa
               je, da je Zakon o gospodarskih družbah, ki govori o tem, kot sem omenil, že v vladni
               proceduri in sem vam povedal, da je verjetno, da ga bo v roku 14-ih dni Vlada tudi
               posredovala parlamentu, to se pravi, bo sprejet bodisi v četrtek, zdaj, danes teden,
               bodisi takoj na prvi seji Vlade po novem letu. To govorim o Zakonu o gospodarskih
               družbah, ki nadgrajuje te relacije glede pripojitev ciljne družbe in prevzemnika
               konkretno je to lahko na primeru Merkurja zelo evidentno kaj s tem mislim in ki
               razgrajuje nekoliko bolj to finančno eksistenco v 248. členu. Kar se pa tiče novega
               Zakona o prevzemih, pa pričakujemo, da ga bomo lahko prav gotovo v januarju
               posredovali parlamentu. Zakona o prevzemih in govorim o tej širitvi na nejavne družbe
               v širši meri in tudi opredelitvijo in informiranosti malih delničarjev, glede
               pravične cene in ostalih zadev, povezanih s temi nejavnimi družbami, ki ne kotirajo
               na borzi.</p>
            </sp>
            <sp xml:id="SDT4-OZG-Nujna-020-2007-12-20.sp13">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod minister za te informacije. Še posebej za ti dve zadnji operativni,
               delovni in tudi rokovno opredeljeno kdaj dobimo ta dva predloga, kar nam bo gotovo
               olajšalo nadaljnjo razpravo.</p>
               <p>Kolega Janc.</p>
            </sp>
            <sp xml:id="SDT4-OZG-Nujna-020-2007-12-20.sp14">

               <speaker>KRISTIJAN JANC:</speaker>

               <p>Hvala lepa, gospod predsednik, gospod minister, kolegice in kolegi. Tudi v mojem
               imenu lep pozdrav.</p>
               <p>Z ozirom na to, kar je bilo že povedanega in ker spoštujem mnenje tudi predsednika,
               da bomo čimbolj kratki, ker smo zelo konkretni in racionalni na gospodarskem odboru.
               Mogoče samo to, jaz osebno nimam nobenih težav z menedžerskimi odkupi. Mislim, da je
               to celo dobro, če so domači prevzemniki, da je to stvar, ki je zelo koristna za
               razvoj družb. Vendar, na takšen način, da je to skoraj mogoče oziroma nemogoče je
               postalo mogoče. Človek ne more doumeti, da se kaj takšnega lahko zgodi tudi v
               slovenskem prostoru. Očitno luknje v zakonu, smo Slovenci mojstri, da jih najdemo,
               takšne in drugačne<stage type="mag"/> (Nadaljevanje) in da jih
               nekateri lahko izkoristijo, in da potem šele se odzovemo in popravimo take stvari, ki
               so se zgodile v zadnjih primerih v slovenskem prostoru. To seveda ljudje težko
               razumejo, ampak zgodilo se je kar se je zgodilo, ni še vse prepozno. Čas je, mislim,
               da pozdravljam, da se je Vlada tako hitro odzvala tem pritiskom oziroma tem
               stališčem, ki se je zgodil v teh primerih in seveda tak način popravljati to stvar,
               da bo natančno določen, da ne more nekdo zastaviti nečesa česar ni tvoje. To je,
               vsaka kmečka logika pove vse, da to pač ne gre skupaj in da to ne pije vodo. Vendarle
               pa, zgodilo se je, zgodilo. Jaz mislim, da bo ta zakon dobil polno podporo tudi v
               Državnemu zboru in da bodo vse te anomalije odpravljene, zavarovane in da se v bodoče
               naj pojavljajo ti odkupi, taki in drugačni, vendar na transparenten, korekten in
               pošten način, predvsem pa s tistim, kar lahko zastaviš kot bodoči prevzemnik ne pa
               tistemu, kar bi mogoče postalo kot, če bo kdaj tvoje. Tako da, jaz bom rekel, da bom
               zakon podprl in upam, da bo tem korakom, ki je minister povedal, sledil še naslednji
               korak, da bomo prišli čim preje do konkretne, do končne zakonodaje na tem področju,
               ki je zelo občutljivo in tudi verjamem, da se bo v bodoče to še pojavilo, čeprav
               verjamem tudi, da se menedžerski odkupi ne bodo pojavili množično v slovenskem
               prostoru. Krog je tudi omejen in verjetno, da se bo tudi to ustavilo. Ampak vendarle,
               sedaj je še čas, da ustavimo te stvari na takšen način kot je tudi Vlada pripravila,
               tako da jaz verjamem. Banke pa očitno imajo določene presežke, in da pod takšnimi in
               drugačnimi pogoji lahko plasira denar, imajo verjetno zaupanje v ljudi ali v firme,
               ampak to je že njihov problem, ne naš, ki ga bodo same odgovarjale, v kolikor se ne
               bo zgodilo kot one same pričakujejo. Ta zakon bom podprl.</p>
            </sp>
            <sp xml:id="SDT4-OZG-Nujna-020-2007-12-20.sp15">

               <speaker>PREDSEDNIK FRANC (FERI) HORVAT:</speaker>

               <p>Hvala. Med tem se nam je pridružil kolega Franc Jazbec namesto Bojana Starmana.
               Besedo pa dajem gospodu Verbiču.</p>
            </sp>
            <sp xml:id="SDT4-OZG-Nujna-020-2007-12-20.sp16">

               <speaker>KRISTIJAN VERBIČ:</speaker>

               <p>Hvala lepa predsedujoči. Pozdravljeni vsi člani odbora, gospod minister! V vse
               slovenskem združenju malih delničarjev pozdravljamo in močno podpiramo prizadevanja
               Vlade Republike Slovenije in področnega ministrstva, da to področje uredi oziroma
               normalizira. Pri tem bi želel izpostaviti, da v vseslovenskem združenju malih
               delničarjev imamo številne predloge, ki bi jih lahko predložili bodisi v obliki
               amandmajev ali pa v postopku priprave sprememb, dopolnitev te zakonodaje, torej
               prevzemne zakonodaje ali pa Zakona o gospodarskih družbah. S tem v zvezi želimo tako,
               kot je že bila vzpostavljena praksa in člani odbora veste, da smo v postopku
               sprejemanja zakona o prevzemih, sodelovali že v skupini, ki je na ministrstvu za
               gospodarstvo pripravljala zakon o prevzemih ena, kakor tudi z amandmaji na tem odboru
               Državnega zbora. S tem v zvezi želim še enkrat pozdraviti takšno prakso in izraziti
               užaloščenost, nezadovoljstvo nad tem, da tokrat ta praksa ni bila na delu. V bodoče
               si želimo s številnimi izkušnjami, ki jih imamo na tem področju, torej če kdo, potem
               je vseslovensko združenje malih delničarjev tisto, ki kot civilna družbena
               institucija edina na tem področju pozna problematiko iz neposredne prakse. Zato imamo
               številne predloge in rešitve, ki jih lahko ponudimo v smislu kar se da ustreznih
               rešitev, ki bi jih zakonodajno telo potem lahko prelilo v zakon. S tem v zvezi smo
               nenazadnje tudi polnopravni člani Evropskega združenja delničarjev in pa
                  svetovne<stage type="mag"/> (nadaljevanje) federacije
               investitorjev, kjer je ta tovrstna praksa tudi prisotna in vsekakor dobrodošla tudi
               pri implementaciji ali pa iskanju različnih možnih rešitev za slovensko zakonodajo in
               ureditev tega področja. Kar se tega tiče bi želel izpostaviti zadovoljstvo tudi nad
               tem, da je očitno prisotna volja, da se uredijo neke zadeve tako kot so bile
               predlagane že s strani posameznih poslancev poslanskih skupin, predvsem v smislu
               širitve, kar je bilo danes omenjeno tudi v večji meri na nejavne družbe. S tem v
               zvezi je tudi precej izkušenj, ki bi verjetno bilo dobrodošlo slišati s strani
               pripravljavcev zakonodaje.</p>
               <p>Da pa bom kar se da kratek naj se dotaknem samo še problematike samega izvajanja
               zakonodaje, ki je res pereča in s katero imamo še posebej izrazite izkušnje in tudi
               precej predlogov rešitev kako ustrezno, konstruktivno rešiti stvari, ki se žal v
               pravosodju, torej v sodni veji oblasti prepogosto po nepotrebnem zapletajo rešitve,
               ki bi sicer bile na dlani in jih želi zakonodajo telo, zakonodaja torej in poslanci
               Državnega zbora ustrezno rešiti, potem ne pride do realizacije. Samo mogoče malenkost
               v zvezi z dividendno politiko, o čemer je bilo ravnokar govora kot demonstracijo
               tega, da imamo dejansko številne izkušnje iz tega naslova kje je problem dividendne
               politike recimo tudi prisoten mimo tega kar je že bilo ali kot dodatek povedano s
               strani članov odbora. Recimo soočamo se s situacijo, da je v Zakonu o gospodarskih
               družbah zelo jasno opredeljeno v kakšnih pogojih je družba dolžna izplačati dividende
               oziroma pristopiti k delitvi dobička. Pogosto imamo situacijo, ko v zelo pomembnih
               gospodarskih subjektih in družbah, kjer prehaja recimo do iztisnitev ali do
               prevzemov, dejansko skozi leta niso delničarji prejemali dividend na račun tega, da
               so se odrekali z namenom samega bodočega delovanja in uspešnosti podjetja, potem pa,
               ko pride do prevzema in do....ali do iztisnitve, pa se zgodi naslednje, da tudi v tem
               primeru niso deležni dividend da le-te in to dejstvo ni vključeno, recimo samo primer
               SCT-ja je zelo zgovoren. Ko je prišlo do iztisnitve malih delničarjev z družbe SCT je
               bil ocenjen dobiček v letu 2006 približno dve tretjini celotne cenitve celotnega
               podjetja, torej celotne cene po kateri je bil podjetje ocenjeno in prevzeto. Hkrati
               ob teh pa je bil sprejet sklep, da se dividende, torej dobiček tudi v tem za to leto,
               torej leto 2006 ne razdeli, iz česar bi vsaj deloma dodatno to participirali pri
               sicer sporni cenitvi, katero tudi nenazadnje v tem smislu skušamo sodno preveriti v
               kolikor jasno bodo postopki lahko s tem v zvezi sploh stekli. In v tem primeru je
               zelo jasno dejstvo, da se z dobičkom enega leta lahko odkupi celotno podjetje, na
               drugi strani pa navkljub jasni zakonski določbi, da je potrebno deliti dobiček,
               seveda ta določba Zakona o gospodarskih družbah nima nikakršne sankcije tudi če
               uspemo z <stage type="mag"/> (nadaljevanje) izpodbojno tožbo, in
               takšne primere imamo, ni nikakršne sankcije in v naslednjem letu isto podjetje isto
               prakso zopet ponovi v posmeh vsem. Tako, da tukaj je en kup zadev, ki bi se jih dalo
               ustrezneje urediti, zato dovolite, da še enkrat pozovem vse pristojne z veseljem bomo
               v vseslovenskem združenju malih delničarjev ponudili neposredno konkretno prakso iz
               številnih, da ne rečem tisočerih primerov, ki jih obravnavamo. Hvala za besedo.</p>
            </sp>
            <sp xml:id="SDT4-OZG-Nujna-020-2007-12-20.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod Verbič. Hvala posebej za to izraženo pripravljenost za sodelovanje pri
               oblikovanju rešitev pri spremembah zakona. Jaz bi istočasno izkoristil to priložnost,
               da ne bi formalnega sklepa predlagal na koncu kot predlog Vladi oziroma ministru, da
               dejansko pritegne in združenje in tudi druge, ki lahko pomagajo bodisi posamezni
               strokovnjaki ali zainteresirane ustanove, da se jih pritegne k oblikovanju novel teh
               dveh zakonov, ki jih bomo v bližnji prihodnosti dobili. Besedo ima dr. Slavinec, s
               tem, da bi, kolegi, predlagal eno zadevo. Minister je rekel, da ob pol mora oditi. Da
               poskušamo biti čim krajši, tako da ga še izkoristimo, če bo potrebno odgovarjati na
               kakšno vprašanje in da potem lahko tudi odločamo. Dr. Slavinec.</p>
            </sp>
            <sp xml:id="SDT4-OZG-Nujna-020-2007-12-20.sp18">

               <speaker>DR. MITJA SLAVINEC:</speaker>

               <p>Hvala lepa. Jaz bom poskušal biti res zelo kratek. Torej, glede samega zakona ne
               vidimo težav ga podpreti, vendar pa ocenjujemo, da zakon ne bo imel nobene koristi
               niti ne škode, menedžerske odkupe in prav tako za interese upnikov in manjšinskih
               delničarjev ciljne družbe bolj puhlica, tako direktno povedano je ta zakon. In mogoče
               samo zakaj, ker tako ali tako predlagana določba velja samo v primeru, če podjetje
               doseže oziroma preseže prevzemno ponudbo oziroma prevzemni prag 25%, to pa vemo, da
               se da že na tem mestu zelo enostavno tudi parkirati delnice, zaobiti ali kakorkoli
               drugače. Ocenjujemo, da bi za učinkovitejšo zaščito interesov in preprečitev teh
               stvari, ki se dogajajo bilo bolj ustrezno spremeniti Zakon o gospodarskih družbah kot
               pa Zakon o prevzemih, ki ga sedaj tukaj imamo na mizi. In kot rečeno, žal ocenjujemo,
               da s tem zakonom problema ne bomo rešili, obžalujemo pa, da ni bil sprejet amandma že
               leta 2006, ki ga je LDS vložil in ko smo mi opozarjali, da se te zadeve lahko zgodijo
               ob takšni dikciji takratnega zakona brez sprejetja našega amandmaja in sedaj na
               veliko začudenje vseh se res dogajajo, škoda da nam takrat niste verjeli in bi danes
               bili manj začudeni in tudi ne bi rabili tukaj sedeti. In samo za konec si res želim,
               da bodo naslednji zakoni, ki so napovedani, pa takšne narave in takšne vsebine, da
               bodo res preprečili to kar smo opozarjali in kar sedaj govorimo, da bi bilo dobro,
               smiselno in tudi pravično.</p>
            </sp>
            <sp xml:id="SDT4-OZG-Nujna-020-2007-12-20.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Testen.<stage type="mag"/>
               </p>
            </sp>
            <sp xml:id="SDT4-OZG-Nujna-020-2007-12-20.sp20">

               <speaker>CIRIL TESTEN:</speaker>

               <p>Hvala za besedo. Jaz bom, glede na to, da se mudi iti še na drug odbor, povedal
               stališče naše poslanske skupine.</p>
               <p>Mi bomo podprli ta zakon in bomo podprli tudi vse druge akcije in spremembe zakonov,
               ki bodo šle v to smer, da se preprečijo taki načini prevzemov. Je pa res, da nekoliko
               skrbi, tu je cel kup možnosti in je vprašanje, če je mogoče vse te možnosti v zakonih
               zajeti, ker mislim, da so razne oblike povezanih in drugih družb možne, ki jih v
               zakonu ni mogoče opredeliti. Tako da vprašanje učinkovitosti ostaja odprto.</p>
               <p>Ko ste že omenjali prej, da takih primerov, da bi vplivali na nadaljnji razvoj
               družbe, ne poznate, to je gospod minister rekel, se bojim, ravno v primeru Merkurja,
               da se lahko kaj takega zgodi v bodoče, glede na to, da je velika družba in da bomo
               vsi videli, pri manjših se mogoče to ne vidi tako izrazito, se pa to vidi skozi
               delitve dobička in skozi te stvari, ali se več namenja za razvoj ali se več namenja
               za razdelitev delničarjem.</p>
               <p>Kar se tiče tega amandmaja Poslanske skupine Nacionalne stranke, mislimo, da ni
               primeren. Predvsem v tem amandmaju piše, da "sebi za obdobje tako zavarovanega
               kredita ne bo izplačeval dividend," se pravi, sebi, kaj pa ostalim, kaj pa drugim
               lastnikom. In mislim, da če je večinski lastnik in da sebi ne bo izplačeval, potem
               tudi drugim ne bo izplačeval, če bo o tem on odločal. In zaradi tega se nam zdi ta
               amandma neprimeren.</p>
               <p>Bomo pa, kot sem že povedal, podprli vse druge akcije, tudi spremembo zakona o
               prevzemih, zakona o gospodarskih družbah in tudi drugo zakonodajo, ki bo na tem
               področju sledila. Hvala.</p>
            </sp>
            <sp xml:id="SDT4-OZG-Nujna-020-2007-12-20.sp21">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Ljubeljšek.</p>
            </sp>
            <sp xml:id="SDT4-OZG-Nujna-020-2007-12-20.sp22">

               <speaker>MITJA LJUBELJŠEK:</speaker>

               <p>Hvala lepa. Bom tudi kratek. Kot zgleda, se izboljšuje prevzemna zakonodaja in se
               tudi izboljšujejo pogoji dela nas, poslancev, v tem Državnem zboru.</p>
               <p>Jaz sem šel na to sejo s prepričanjem, da bo dejansko to nek delovni sestanek, kjer
               bomo našli res skupne rešitve in rešitve, ki ne bodo sprejete s preglasovanjem. In
               mislim, da ta razprava tudi gre v tej smeri.</p>
               <p>Želim povedati le stališče Poslanske skupine Slovenske demokratske stranke. Mi
               podpiramo to novelo. Zavedamo se, da sprejem dopolnitev zakona o prevzemih še ne bo
               prinesel dokončne rešitve, vendar moramo gledati to, da bo tista končna rešitev, s
               katero bi se dejansko preprečila dosedanja praksa spornih prevzemov, spornih
               menedžerskih prevzemov, v kombinaciji tudi s spremembami in dopolnitvami druge
               zakonodaje, kot je bilo že rečeno, zakona o bančništvu, zakona o gospodarskih
               družbah, <stage type="mag"/>(Nadaljevanje) tudi nadaljnje
               dopolnitve teh treh zakonov in pa še druge zakonodaje in predpisov v tej smeri.
               Pozdravljamo tudi stališče in pripravljenost ministra, ki je uvodoma povedal, da bo
               vedno podprl kakršnekoli izboljšave, ki bodo dane s strani katerekoli poslanske
               skupine, da se dejansko doseže tisti končni cilj, da se na tem področju tudi zadeva
               uredi. Da je temu tako, imamo na mizi tudi ta amandma, ki bo amandma odbora, ki ga bo
               naša poslanska skupina tudi podprla. Hvala lepa.</p>
            </sp>
            <sp xml:id="SDT4-OZG-Nujna-020-2007-12-20.sp23">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Rugelj.</p>
            </sp>
            <sp xml:id="SDT4-OZG-Nujna-020-2007-12-20.sp24">

               <speaker>BOJAN RUGELJ:</speaker>

               <p>Hvala lepa. No, tudi sam sem proti temu, da bi nekdo tam zastavljal nekaj, kar še
               nima. In sicer iz dveh razlogov. Prvi razlog je tisti, ko smo vsi o njem govorili,
               možne težave podjetij, se pravi, izčrpavanje podjetij. Dejstvo je, da tisti, ki nima
               kapitala, bo takšne probleme težje prebrodil kot nekdo drug, ki ga ima. Posledica
               tega pa je lahko tudi to, ker je pri nas veliko firm prevrednotenih mogoče celo. In
               se lahko zgodi, da bo tudi ta, ki bo kupil to firmo, se lahko zgodi, da ta firma pač
               ne bo rentabilna in ne bi mogel izplačevati več teh obveznosti. Posledica tega bi pa
               bila, da bi na koncu banka prodajala to firmo. Če bo banka to propadlo firmo, ki jih
               bo zagotovo nek odstotek, na koncu prodajala, bo verjetno iztržila tudi dosti manj za
               njo, kot je bilo takrat plačano. Na koncu seveda ne bomo več bank sanirali v taki
               obliki, kot smo jih nekoč, ampak se bodo banke sanirale same preko višjih obresti za
               vse svoje komitente. To je tisti drugi razlog, ki bo tudi v določenem odstotku se
               verjetno pojavil, kajti vse te firme zagotovo niso nekaj, da bi prinašale take
               dobičke tistim ljudem, ki jih bodo kupovali, kot pač računajo. To sta ta dva razloga,
               zaradi katerih mislim, da je prav, da se te stvari kupujejo s kapitalom, z denarjem,
               ne pa na kredit. Kajti večja verjetnost je, da bodo tisti, ki bodo vzeli kredite, ali
               bo to hipotekarni ali kakršenkoli, da bodo tisti prej lahko ogroženi kot oni drugi.
               Ne bi pa tudi rad, da bi na koncu vsi varčevalci mogoče preko nekih obresti ali pa
               kar komitenti bank na koncu plačevali take zgrešene naložbe, ki jih bodo nekateri na
               tak mogoče lahkomiseln način, kjer je tudi večja verjetnost, da bi se to zgodilo pri
               takih, ker pač ne riskirajo tako veliko, da bi na koncu tudi vsi to plačevali.</p>
               <p>Tako da mislim, da je prav, da se ta zakon sprejme. Verjamem pa, da bi bilo marsikaj
               še dobro dodelati, za korist vseh nas. Hvala lepa.</p>
            </sp>
            <sp xml:id="SDT4-OZG-Nujna-020-2007-12-20.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima gospa Andreja Kurent, potem pa preidemo k odločanju.<stage type="mag"/>
               </p>
            </sp>
            <sp xml:id="SDT4-OZG-Nujna-020-2007-12-20.sp26">

               <speaker>ANDREJA KURENT:</speaker>

               <p>Hvala za besedo. Zakonodajno-pravna služba je pač dolžna opozoriti na določene
               pravne nedoslednosti, ki se pojavljajo pri amandmaju. V zvezi s tem amandmajem, ki
               naj bi bil amandma odbora, pač ponavljamo, da to ne rešuje zadeve, da se še vedno
               razpolaga s tujimi stvarmi, se pravi ista zgodba, poleg tega se pa zastavlja
               vprašanje, kako bo prevzemnik dokazal, da je posredno dal ali da se je zavezal dati v
               zastavo vrednostne papirje ali pa druge oblike premoženja ciljne družbe. Mislim, da
               bi bilo treba to še precej izdelati.</p>
               <p>Glede amandmaja Poslanske skupine SNS, pa tudi menimo, da bi ga bilo potrebno še
               precej dodelati in izčistiti. Namreč operira se s pojmi, ki niso pojmovni k zakonu o
               prevzemih. Tako so to prevzeti vrednostni papirji, kredit, prevzeto podjetje dvakrat.
               Predvsem pa se zastavlja vprašanje, kako naj bi se ločilo oziroma kdo bi izvajal
               nadzor nad vrednostnimi papirji oziroma bonitet iz tega, se pravi dividende in druge
               nagrade, kateri so te vrednostni papirji, ki so bili prevzeti na ta način in kateri
               so siceršnji. Hvala.</p>
            </sp>
            <sp xml:id="SDT4-OZG-Nujna-020-2007-12-20.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo dajem ministru, potem bomo odločali, ker on mora oditi, brez njega ne
               moremo zaključiti točke in odločati, potem pa še dam besedo gospe Avberšek.</p>
               <p>Gospod minister, izvoli.</p>
            </sp>
            <sp xml:id="SDT4-OZG-Nujna-020-2007-12-20.sp28">

               <speaker>MAG. ANDREJ VIZJAK:</speaker>

               <p>Hvala lepa. Namen tega je, da preprečimo, da bi zastavili tisto, ali pa ne, tudi se
               zavezati v zastavo tisto, česar še nimamo.</p>
               <p>To je ključni namen. In če Zakonodajno-pravna služba menim, da se to nikjer ne
               dogaja in da se še ni zgodilo, temu očitno ni tako, ker to se je zgodilo. In kako to
               dokazati? Poglejte, saj verjetno so tudi zadaj tudi kakšne opcijske pogodbe potem in
               če bo nekdo dal izjavo, da ni se zavezal dati v zastavo tega in se bo kasneje
               izkazalo po prevzemu, da je bilo drugače, je seveda dal krivo izjavo, je kazensko
               odgovoren. Zakaj? Ker je organ, kot je ATVP, ker mu je dal izjavo in mu je ta dovolil
               prevzem, izjava je pa bila kriva, ker se je zavezal k nečemu, kar se je izkazalo, da
               ni res, seveda je človek kazensko odgovorno, pa prevzemnik ima seveda za to tudi
               določene posledice. In, to je odgovor. Res, prosim vas, dejmo gledati ne to, kaj in
               kako je teoretično in naj bi bilo, in pravno-formalno, kar se dejansko v družbi
               dogaja. To je problem. Mi ga želimo na ta način preprečiti.</p>
            </sp>
            <sp xml:id="SDT4-OZG-Nujna-020-2007-12-20.sp29">

               <speaker>PREDSEDNIK FRANC (FERI) HORVAT:</speaker>

               <p>Najprej glasujemo o amandmaju Poslanske skupine SNS, ker je bolj oddaljen od
               predlaganega amandmaja, ki ga je gospod minister predložil, kot zamenjava za
               besedilo, ki je bilo v predlogu zakona. Ja, gospod minister, izvolite.</p>
            </sp>
            <sp xml:id="SDT4-OZG-Nujna-020-2007-12-20.sp30">

               <speaker>MAG. ANDREJ VIZJAK:</speaker>

               <p>Nasprotujemo, ker ravno to dovoljuje, kar želimo preprečiti. To se pravi, dovoljuje
               zastavo tega.</p>
            </sp>
            <sp xml:id="SDT4-OZG-Nujna-020-2007-12-20.sp31">

               <speaker>PREDSEDNIK FRANC (FERI) HORVAT:</speaker>

               <p>Dajem amandma SNS na glasovanje.</p>
               <p>Kdo je za? (Nihče.) Je kdo proti? (8 članov.)</p>
               <p>Amandma ni sprejet.</p>
               <p>Glasujemo o predlogu za amandma odbora, ki ga predlaga Vlada. Besedilo imate pred
               seboj, nimate obrazložitve. In ker je pomembna, glede na mnenje Zakonodajno-pravne
               službe, mi dovolite, da ga preberem, je zelo kratko.</p>
               <p>"Z amandmajem se natančneje določajo dokazila, ki jih mora prevzemnik predložiti
               Agenciji pred izdajo dovoljenja za prevzemno ponudbo."</p>
               <p>Dajem amandma na glasovanje.</p>
               <p>Kdo je za tak amandma odbora? Kolega Lahovnik. <stage type="mag"/>
               </p>
            </sp>
            <sp xml:id="SDT4-OZG-Nujna-020-2007-12-20.sp32">

               <speaker>DR. MATEJ LAHOVNIK:</speaker>

               <p>Se opravičujem, čisto kratek bom. Samo eno pojasnilo. Prej sem že prosil v razpravi,
               pa nisem dobil odgovora. Dve stvari je opozorila Zakonodajno-pravna služba. Eno je
               to, kar ste zdaj na nek način odgovoril, drugo pa je problem Ustave. Tam se postavlja
               pod vprašaj, ker tukaj ne bo šlo, tehnično bo to izvedeno tako, kot pri zastavi hiš,
               če kupuješ hišo s pomočjo banke, na banki v bistvu zastaviš hišo, ki je še nimaš,
               ampak se tehnično naredi tako, da je pogodba veljavna, ko je izvedeno plačilo. Banka
               plačilo izvede in hkrati, ko si lastnik hiše se avtomatično zastavi pri notarju. V
               tem primeru bo šlo za vrednostne papirje, ki jih že nekdo ima, tehnično gledano. V
               tistem trenutku jih bo imel, ko bo dobil kredit v bistvu. Ampak tukaj preprečujemo
               zastavo vrednostnih papirjev. Kaj je s tem opozorilom, da je lahko to v nasprotju z
               Ustavo. Ker, če boš imel nekaj v posesti, ti pa tisti zakon to prepoveduje, da to
               zastaviš. Jaz pač tako razumem to mnenje. Zakon pravi, da, na to opozarjajo, da če
               zastaviš tisto, kar že imaš je normalno.</p>
            </sp>
            <sp xml:id="SDT4-OZG-Nujna-020-2007-12-20.sp33">

               <speaker>PREDSEDNIK FRANC (FERI) HORVAT:</speaker>

               <p>Minister.</p>
            </sp>
            <sp xml:id="SDT4-OZG-Nujna-020-2007-12-20.sp34">

               <speaker>MAG. ANDREJ VIZJAK:</speaker>

               <p>Ta amandma se nanaša na izdajo dovoljena za začetek prevzema, ki ga izda ATVP, se
               pravi to je na začetku, hkrati jih nima, potem ko jih pa ima, pa lahko prosto
               razpolaga z njimi, pa ni nobenega problema več. Ker to je ena izmed alinej, ki določa
               pogoje za štart prevzemne ponudbe, za štart prevzema.</p>
            </sp>
            <sp xml:id="SDT4-OZG-Nujna-020-2007-12-20.sp35">

               <speaker>PREDSEDNIK FRANC (FERI) HORVAT:</speaker>

               <p>Hvala. Dajem predlog za amandma odbora, ki ga predlaga Vlada na glasovanje.</p>
               <p>Kdo je za? (10 članov.) Kdo je proti? (Nihče.)</p>
               <p>Amandma je sprejet.</p>
               <p>Glasujemo še 1. členu.</p>
               <p>Kdo je za 1. člen? (11 članov.) Je kdo proti? (Nihče.)</p>
               <p>Glasujemo še o 2. členu.</p>
               <p>Kdo je za? (11 članov.) Kdo je proti? (Nihče.)</p>
               <p>In s tem smo opravili obravnavo in odločanje o členih. Gospa Avberšek, izvolite.
           </p>
            </sp>
            <sp xml:id="SDT4-OZG-Nujna-020-2007-12-20.sp36">

               <speaker>GOSPA ALENKA AVBERŠEK:</speaker>

               <p>Lepo pozdravljeni. Bom zelo, zelo kratka. Skorajda bi se zahvalila za besedo, ker je
               bilo v bistvu vse že povedano, ampak vendarle stališče gospodarstva, gospodarske
               zbornice je, da načeloma podpira. Potrebno je to področje prevzemno z dodatno
               zakonsko regulativo urediti, zlasti zato, da bo paket vseh zakonov, ki se bodo v tem
               kontekstu spreminjali ciljan na to, da se prepreči izčrpavanje firm. Ne glede na to
               ali je prevzemnik domača ali tuja pravna ali fizična oseba. Ni vsak lastnik ali
               prevzemnik bodisi domač, bodisi tuji slab - slab je tisti, ki prevzema zato, da
               poplačuje svoje dolgove. Manj se nam zdi sporen ta način, o katerem je bilo zdaj
               diskusije, ampak to je stvar zelo kompleksna in zato bodo tudi zakonske spremembe
               morale biti v takšnem obsegu. <stage type="mag"/>
               </p>
            </sp>
            <sp xml:id="SDT4-OZG-Nujna-020-2007-12-20.sp37">

               <speaker>PREDSEDNIK FRANC (FERI) HORVAT:</speaker>

               <p>Hvala. Sprejeti amandma se vključi v dopolnjen predlog zakona, ki bo sestavni del
               poročila. Na zboru poroča predsednik. Hvala za aktivno sodelovanje. Uspešen dan in
               nasvidenje na naslednji seji.</p>
               <p>(Seja je bila zaključena 20. decembra 2007 ob 12.28.)</p>
            </sp>
         </div>
      </body>
   </text>
</TEI>
