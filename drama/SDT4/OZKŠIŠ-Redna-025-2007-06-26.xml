<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZKŠIŠ-Redna-025-2007-06-26">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kulturo šolstvo in šport</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">C369910FEBFA8012C12572F8003F9806</idno>
               <idno type="custom" subtype="day">4640D5B6D746C29CC125730700377FB8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=4640D5B6D746C29CC125730700377FB8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKŠIŠ-Redna-025-2007-06-26.OZKŠIŠ" n="025">
               <name>Redna</name>
               <date when="2007-06-26"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKŠIŠ-Redna-025-2007-06-26.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKŠIŠ-Redna-025-2007-06-26.OZKŠIŠ">
                        <orgName key="OZKŠIŠ">Odbor za kulturo šolstvo in šport</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KULTURO, ŠOLSTVO IN ŠPORT</stage>
            <stage type="session">25. seja</stage>
            <stage type="date">(26. junij 2007)</stage>
            <stage type="chairman">Sejo je vodil mag. Branko Grims, predsednik odbora.</stage>
            <stage type="time">Seja se je pričela ob 12.35.</stage>


            <sp xml:id="SDT4-OZKŠIŠ-Redna-025-2007-06-26.sp1">

               <speaker>PREDSEDNIK MAG. BRANKO GRIMS:</speaker>

               <p>Vsem prav lep pozdrav! Začenjamo 25. sejo Odbora za kulturo, šolstvo in šport.</p>
               <p>Za sejo se je opravičil mag. Vasja Klavora, gospod Jože Tanko pa je za nadomeščanje
               pooblastil gospoda Ivana Grilla.</p>
               <p>Vsem torej prav lep pozdrav!</p>
               <p>Prehajamo na določitev dnevnega reda. Predlagan je bil dnevni red, kot ste ga
               prejeli, to se pravi, Pravilnik o pogojih, merilih in postopku za razporeditev
               sredstev Fundacije za financiranje športnih organizacij v Republiki Sloveniji, in kot
               2. točka, Predlog sprememb in dopolnitev pravil Fundacije za financiranje športnih
               organizacij v Republiki Sloveniji. Glede na to, da ni bilo nobenega predloga za
               spremembo dnevnega reda, ugotavljam, da je dnevni red tak, kot je bil predlagan s
               sklicem seje.</p>
               <p>Prehajamo na <title>1. TOČKO DNEVNEGA REDA - PREDLOG PRAVILNIKA O POGOJIH, MERILIH IN
                  POSTOPKU ZA RAZPOREDITEV SREDSTEV FUNDACIJE ZA FINANCIRANJE ŠPORTNIH ORGANIZACIJ V
                  REPUBLIKI SLOVENIJI.</title>
               </p>
               <p>V obravnavo Državnemu zboru Republike Slovenije ga je predložila Fundacija za šport
               oziroma v njenem imenu njen predsednik, gospod Jurak.</p>
               <p>K tej točki so bili poleg predlagatelja vabljeni tudi Vlada Republike Slovenije,
               Ministrstvo za šolstvo in šport, konkretno Direktorat za šport, in Zakonodajno-pravna
               služba ter predstavnik Državnega sveta.</p>
               <p>Pričenjamo torej obravnavo predloga. Želi predstavnica Fundacije za šport, ki me je
               seznanila, da danes nadomešča gospoda Juraka, podati dopolnilno obrazložitev k
               predlogu pravilnika?</p>
            </sp>
            <sp xml:id="SDT4-OZKŠIŠ-Redna-025-2007-06-26.sp2">

               <speaker>MARJETA KOVAČ:</speaker>

               <p>Dober dan vsem! Sem Kovač Marjeta in sem podpredsednica Sveta Fundacije za šport. Na
               kratko bi samo povzela postopek in zakaj smo se odločili za spremembo pravilnika in
               pravil. Potem bi pa prosila gospoda Brvarja, ki je bil član delovne skupine za
               pripravo, da na kratko povzame še vsebinske spremembe.</p>
               <p>Približno leto nazaj, to je 6. junija 2006, je Svet Fundacije za šport sprejel
               sklep, da sprejme nov Pravilnik o pogojih, merilih in postopkih za razporeditev
               sredstev Fundacije za financiranje športnih organizacij v Republiki Sloveniji. Glede
               na spremenjen pravilnik je bilo treba spremeniti tudi pravila, zato so pripravljene
               tudi spremembe in dopolnitve pravil Fundacije za financiranje športnih organizacij.</p>
               <p>Nov pravilnik oziroma spremembe pravilnika je pripravila delovna skupina. Nastal je
               v sodelovanju strokovnih komisij fundacije in predstavnikov uporabnikov sredstev. V
               razpravah je sodelovalo več kot 80 predstavnikov in predstavniki Ministrstva za
               šolstvo in šport.</p>
               <p>Glede na sklep 16. seje Odbora Državnega zbora Republike Slovenije za kulturo,
               šolstvo in šport z dne 30.6.2006 so se predstavniki fundacije septembra sestali z
               odgovornimi na Direktoratu za šport, uskladili so pravilnik in pravila fundacije
               glede na mnenje Vlade Republike Slovenije. Svet fundacije je dopolnila pravilnika
               sprejel. K njemu je dal soglasje tudi najvišji strokovni organ Vlade, to je Strokovni
               svet za šport, obravnaval ga je tudi Izvršni odbor Olimpijskega komiteja Slovenije in
               dal pozitivno mnenje k obema dokumentoma. Tudi Zakonodajno-pravna služba nima
               pripomb.</p>
               <p>Zdaj bi pa prosila gospoda Brvarja, da predstavi vsebinske spremembe.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp3">

               <speaker>GOSPOD BRVAR:</speaker>

               <p>Torej, spremembe v pravilniku bi lahko razvrstili v dve kategoriji, ene so vsebinske,
               druge pa postopkovne.</p>
               <p>Od vsebinskih sprememb bi naštel na hitro pet. In sicer, prva sprememba se nahaja že
               v 1. členu, da se fundacija pri svojem delu poleg nacionalnega programa športa
               naslanja tudi na strateške usmeritve, ki jih pripravlja krovna športna organizacija,
               to je Olimpijski komite Slovenije, za Združenje športnih zvez.</p>
               <p>Druga vsebinska sprememba. S tem pravilnikom dajemo večjo možnost sofinanciranja
               mlajših reprezentanc. Namreč, pri svojem delu smo ugotovili,  da te mlajše reprezentance niso tako medijsko
               zanimive in s tem posledično tudi za sponzorje in zavoljo tega nacionalne športne
               zveze težje zagotavljajo pogoje za njihovo delovanje, nastopanje in tako naprej, za
               razliko od članskih reprezentanc. In zaradi tega dajemo možnost, da sofinanciramo z
               večjim deležem te mlajše kategorije.</p>
               <p>Tretja vsebinska sprememba je na področju rekreacije in interesne športne vzgoje
               otrok, mladine in študentov. Tu ponujamo možnost društvom, da se oblikujejo v
               povezavi z nacionalnimi športnimi svojimi zvezami v mreže, da na ta način oblikujejo
               programe, po katerih je še posebno povpraševanje. Sedaj, te dni, ko nastopa čas
               šolskih počitnic, ko se vsi sprašujemo, kako otroci aktivno in kvalitetno izrabljajo
               svoj prosti čas, in na ta način dajemo s to spremembo možnost, da se take mreže
               programov oblikuje na širšem področju, lahko tudi po celi Sloveniji.</p>
               <p>Naslednja, četrta sprememba. Odpiramo možnost sofinanciranja športne opreme; te do
               sedaj ni bilo. Na ta način nekaterim športnim zvezam, zlasti tistim, ki potrebujejo
               za nastopanje sorazmerno drago športno opremo, ponujamo možnost večjega razvoja. Naj
               spomnim ob tem samo na, recimo, gimnastične, veslaške ali pa letalske zveze, kjer
               rabijo za svoje rekvizite kaj več.</p>
               <p>In peta sprememba, dajemo tudi večjo možnost sofinanciranja tehnologij in
               spremljanja športne vadbe s sedanjih 50% na 75%.</p>
               <p>To je na področju vsebine.</p>
               <p>Na področju postopkovnih, formalnih sprememb pa sledimo smiselno zahtevam Zakona o
               upravnem postopku. Zaradi tega so podrobneje opredeljena merila za izbor v vseh teh
               programih. V ta namen smo tudi razvili točkovni model za vrednotenje programa in ta
               točkovni model bo objavljen takrat, ko bo tudi objavljen razpis za fundacijo. In ta
               točkovni model, ravno zaradi tega, da bi bila zadeva čim bolj stalna, da se ne bi
               vsako leto spreminjala, se lahko sprejme samo vsaki dve leti.</p>
               <p>Druga postopkovna sprememba je v tem, da je podrobno razdelan postopek razporeditve
               sredstev, od javnega razpisa pa do sklenitve pogodb. Podrobneje so opredeljeni roki
               za dostavo nepopolnih vlog, dodatnih informacij, sestavo odločbe. Ta pravilnik določa
               tudi, kakšno je delo komisije za pritožbe, ki jo pa uvajajo potem kasneje še v 2.
               točki navedena pravila. Toliko bi imel jaz. Hvala zaenkrat.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp4">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi besedo predstavnik Vlade Republike Slovenije?</p>
            </sp>
            <sp xml:id="SDT4-OZKŠIŠ-Redna-025-2007-06-26.sp5">

               <speaker>GOSPA______:</speaker>

               <p>Vse vas lepo pozdravljam. Sicer bi besedo predala svojim sodelavcem, gospodu
               direktorju<gap n="..."/> <stage>/Govori brez mikrofona!/</stage><gap n="..."/> in svojemu sodelavcu, da bi povedali
               mnenje, kje smo usklajeni<gap n="..."/></p>
            </sp>
            <sp xml:id="SDT4-OZKŠIŠ-Redna-025-2007-06-26.sp6">

               <speaker>PREDSEDNIK MAG. BRANKO GRIMS:</speaker>

               <p>Prosim.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp7">

               <speaker>GOSPOD_____:</speaker>

               <p>Spoštovani gospod predsednik, cenjena gospa državna sekretarka! Hvala za besedo.
               Seveda cenjene gospe in gospodje ter predstavniki Fundacije za šport! Dejansko bi
               podprli besede, ki so bile kot predstavitev, predvsem tega, kaj nov pravilnik
               prinaša. Moram predvsem reči, da pohvalimo predvsem ustreznost pristopa, kako in na
               kak način je fundacija pristopila k novelaciji, no, zdaj lahko rečemo k novemu
               pravilniku.</p>
               <p>Govorimo dejansko o širitvi podpore športu s sredstvi Fundacije za šport in dejansko
               po naši oceni sledimo razvoju športa preko tega. Večina predlogov sprememb, ki smo
               jih predlagali tudi na Direktoratu za šport, torej predstavnikom fundacije v sklopu naših
               usklajevanj, je v tem novem pravilniku tudi zajetih in upoštevanih, seveda v smislu
               čim bolj optimalnega približevanja skupnim interesom, podpori športu, tako iz dela
               javnih sredstev ministrstva kot dela javnih sredstev fundacije. Pa vendar, v okviru
               naših pogovorov in usklajevanj smo nekajkrat poudarjali, eden od ključnih elementov
               za transparentnost delitve sredstev preko javnega razpisa so zagotovo modeli.
               Nekajkrat smo ob tem tudi poudarili, da pričakujemo, da bodo modeli tudi vključeni
               ali pa umeščeni v sam pravilnik. To se nam zdi potrebno predvsem za transparentnost
               bi rekel, trdnost in enakost za vse prijavitelje. In pa seveda z drugega vidika
               gledano, kot drugostopenjski pritožbeni organ, to je Ministrstvo za šolstvo in šport,
               na podlagi česar lahko ocenjuje prispele morebitne pritožbe, ki pa jih je, kot vemo,
               vsako leto pravzaprav zdaj več, ko fundacija dela tudi v skladu z Zakonom o upravnem
               postopku ali pa da izdaja ustrezne dokumente na podane pritožbe.</p>
               <p>Tako da, spoštovani gospod predsednik, mi še vedno menimo, da je ustrezno, da je
               model umeščen v sam pravilnik. S tem zagotavljamo tudi zakonitost dela fundacije na
               samih postopkih.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp8">

               <speaker>PREDSEDNIK MAG. BRANKO GRIMS:</speaker>

               <p>Hvala. Želi besedo predstavnik oziroma predstavnica Zakonodajno-pravne službe?
               Prosim.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp9">

               <speaker>GOSPA______:</speaker>

               <p>Hvala za besedo. Zakonodajno-pravna služba glede vsebine obravnavanega pravilnika ni
               imela pripomb, bi pa napovedala posamezne redakcijske popravke, ki bodo potrebni
               predvsem zaradi uskladitve uporabljenih pojmov z njihovo opredelitvijo v splošnih
               določbah in z zapisom posameznih pojmov z uveljavljenim Zakonom o uvedbi evra. Hvala.
           </p>
            </sp>
            <sp xml:id="SDT4-OZKŠIŠ-Redna-025-2007-06-26.sp10">

               <speaker>PREDSEDNIK MAG. BRANKO GRIMS:</speaker>

               <p>Hvala. Odpiram razpravo. Še prej pa mi samo na kratko dovolite eno vprašanje.
               Izkoriščam priložnost, ko so tu predstavniki Fundacije za šport, če lahko samo za
               zadnjih nekaj let predstavijo, koliko je bilo s strani proračuna oziroma iz javnih
               sredstev prihodkov, s katerimi zdaj oni razpolagajo. Za zadnjih nekaj let, po
               posameznih letih, če lahko, predvsem gibanje, če lahko predstavite.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp11">

               <speaker>MARKO KOLENC:</speaker>

               <p>Lepo pozdravljeni, spoštovani predsednik, spoštovani člani odbora, spoštovani
               predstavniki Ministrstva za šolstvo in šport! Moje ime je Marko Kolenc, Fundacija za
               šport, kjer sem zaposlen kot profesionalec. Na kratko bi želel odgovoriti na
               vprašanje predsedujočega.</p>
               <p>Fundacija je v zadnjih letih<gap n="..."/> Seveda, fundacija se financira predvsem na račun
               koncesijskih dajatev iz iger na srečo.  Te koncesijske dajatve so se v zadnjih letih, zdaj
               govorim v primerjavi, v deležu do bruto domačega proizvoda postopno seveda zviševale.
               Vrh teh prihodkov oziroma zviševanja sredstev s strani koncesijskih dajatev je
               fundacija zabeležila v letu 2006, ko je razdelila tudi največ sredstev. Skupaj je v
               lanskem letu razdelila okoli 8 milijonov evrov prihodkov oziroma sredstev, od tega
               polovico za športne objekte in polovico za programe športa. V letu 2007 pa beležimo
               prvič, pa že ob koncu leta 2006 smo prvič beležili tudi upad koncesijskih sredstev,
               predvsem na račun nezakonitega prirejanja iger na srečo s strani nezakonitih
               prirediteljev, ki posredujejo te igre na srečo preko interneta in pri nas nimajo
               ustreznih koncesij, dodeljenih s strani države. Tako da v letu 2007 v bistvu prvič
               beležimo upad sredstev iz tega naslova v prvi polovici leta. Po podatkih, ki jih
               imamo, se ta trend lahko tudi oziroma se bo do konca pa tudi v prihodnje nadaljeval.
               Hvala.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp12">

               <speaker>PREDSEDNIK MAG. BRANKO GRIMS:</speaker>

               <p>Hvala. Če kvantificiramo, glede na to, ker sem ravnokar dobil pravo stran letnega
               poročila, edini upad, ki je bil do zdaj dejansko zabeležen, je bil v letu 2003 in je
               predstavljal približno 5%, 10, glede na prejšnje leto, pa bom samo prebral, za koliko
               je šlo. In sicer, 4 milijone 700 tisoč evrov v letu 2003, 6 milijonov in četrt v letu
               2004, malo manj kot 7 milijonov v letu 2005, 7 milijonov in pol približno v letu
               2006. To se pravi, lahko ugotovimo, da prihodkovna stran vrtoglavo raste. To namreč
               zaradi tega vprašam, ker v nekaterih izjavah vašega predsednika piše, da je, bom
               citiral, <q>"mačehovski odnos države"</q>, kar je zelo zanimivo, ker gre očitno za precej
               politično opredelitev. Glede na to, da ga številke jasno postavljajo na laž, je to
               vsekakor nekaj, s čimer, mislim, da imajo pred nadaljevanjem razprave kolegi pravico
               biti seznanjeni.</p>
               <p>Zdaj pa bi odprl razpravo. Predstavnik Vlade, ste vi želeli še besedo? Prosim.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp13">

               <speaker>GOSPOD_____:</speaker>

               <p>Hvala lepa. Torej, še kot dopolnitev tega, kar sem prej predstavil.</p>
               <p>Mi kot drugostopenjski organ za pritožbe, torej naše Ministrstvo za šolstvo in
               šport, v sklopu čim aktivnejšega in čim transparentnejšega ter pravno utemeljenega
               delovanja smo opravili strokovno srečanje oziroma sestanek na Inštitutu za javno
               upravo Pravne fakultete Univerze v Ljubljani, in sicer konkretno z doc. dr. Bojanom
               Bugaričem, ki je zaposlen na tem inštitutu, v sklopu delovanja Fundacije za šport.
               Želeli smo pridobiti pravno mnenje oziroma stališče o zakonitosti oziroma pravni
               korektnosti poslovanja Fundacije za šport v smislu razdeljevanja finančnih sredstev
               in preveritve korektnosti odločitev, to pomeni, drugostopenjskega organa. In v svojem
               uradnem delu je torej dr. Bugarič podal, da delitev sredstev na način, kot je
               razvidno iz pritožb in dokumentacije, ni zakonita, torej Fundacije za šport, in tako
               naprej.  In da torej
               ministrstvo kot pritožbeni organ ravna pravilno, ko se ne opredeljuje do vsebin
               pritožnikov, temveč ugodi pritožnikom in pri tem izhaja iz kršitve postopka. Torej o
               tem govori institut za javno upravo.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp14">

               <speaker>PREDSEDNIK MAG. BRANKO GRIMS:</speaker>

               <p>Samo še toliko. Tistim kolegom, ki vas pri prvi obravnavi tega predloga ni bilo
               zraven, takrat je bil sklep tega odbora, da odložimo obravnavo in da pričakujemo, da
               bo pravilnik, ko ga bomo prejeli, v celoti usklajen s pripombami ministrstva. Namreč
               glede na prej predstavljene, izrazito politična stališča direktorja fundacije, potem
               je jasno, da je še toliko bolj nujno, tudi če pustimo ob strani evropsko in pa našo
               zakonodajo, da so pravila strogo merljiva, kvantificirala že v samem pravilniku, zato
               da je potem mogoč tudi realen nadzor. Toliko z moje strani. Sedaj pa res odpiram
               razpravo, če se je kdo javil. Gospod Školč, prosim.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp15">

               <speaker>JOŽEF ŠKOLČ:</speaker>

               <p>Hvala lepa gospod predsednik. Jaz ne razumem teh vaših pripomb, ker danes niti
               direktorja ni tukaj, tako da težko iz zraka vlečem to, da bi imel tukaj direktor
               kakšen izrazito politični uvod. Mi smo dobili te materiale, dobili smo gradiva. Vsi,
               ki so se v tem postopku izjasnili, so rekli, da so spremembe ustrezne. Tukaj imamo
               stališče sveta za šport, ki je pozitivno. Imamo stališče Zakonodajno-pravne komisije,
               ki pravi, da je potrebno samo neko redakcijo narediti in moj predlog bi bil, da mi
               damo soglasje k temu pravilniku, sicer bi na nek način prekoračili tista pooblastila,
               ki jih imamo glede na veljavne predpise, se pravi, ki pravijo, da je le fundacija
               neka ustanova, ki mora biti relativno neodvisna od Vlade, parlamenta in politike. Če
               bomo tukaj s to diskusijo nadaljevali, iz ministrstva vlekli neke pripombe, ki niso
               bile javno izrečene, bomo politizirali tudi ta sektor, tako kot še katerega drugega.
               Jaz bom rekel, ta pravila pozdravljam. Gospod predsednik, bi vam predlagal, da jih
               eventualno pošljete tudi Ministrstvu za kulturo, da bi videli tam kako se lahko v
               nekem postopku korektno odloča o sredstvih. Če boste želel, vam bom kaj več razložil
               glede na zadnje zaplete pri financiranju in odločitvah glede denarja za slovensko
               matico. Nenazadnje sem pred dvema, trema mesecema že napovedal, da se pripravlja tam
               neka rešitev, ki bo po vsej verjetnosti burila duhove, ampak kljub vnaprejšnji
               napovedi se je minister odločil za posebno rešitev. To vam govorim zaradi tega, ker
               ne bi rad, da mi pridemo tudi pri športu do sorodnih situacij. Pravilniki se mi zdijo
               umestni, sprejemljivi, so za vse tiste, ki se iz tega napajajo in to bi moralo biti
               več kot dovolj za Državni zbor, da take pravilnike potrdi oziroma poda pozitivno
               mnenje. Če so še kakšne pripombe, ne dvomim, da jih je možno počasi izbirati, jih
               formulirati, jih pošiljati na fundacijo in predvidevam, da tako kot so tokrat, bodo
               tudi v prihodnjih letih pripravljeni o stvareh premisliti, jih dopolnjevati, delate
               fikasne, vse v korist športa in organizacij, ki se iz tega napajajo.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp16">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Prevc, za njim je gospa Uhan.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp17">

               <speaker>MIHAEL PREVC:</speaker>

               <p>Hvala lepa predsednik za besedo. Lep pozdrav vsem! Ja, poglejte, jaz sem tudi
               pregledal tale pravilnik in
               moram reči, da ta pravilnik dejansko prinaša nekaj novih rešitev, nekaj dobrih
               rešitev, glede na razvoj športa na slovenskem, da se nekako vendarle do neke mere ta
               pravilnik temu tudi prilagaja novim spremembam. Nenazadnje zadovoljen sem tudi, ker
               ko gre na področju investicije, sofinanciranje športnih objektov, da vendarle ta
               pravilnik opredeljuje tudi neko lokalno razpršenost teh objektov. Seveda pa vendarle
               in ne bi pravzaprav imel nobenih težav tako kot pravi kolega Školč, s potrditvijo
               tega pravilnika. Ampak nikakor se pa ne morem nekako sprijazniti z dejstvom, ker sem
               tako navajen, ker nenazadnje tudi sam kot župan imam veliko opravka s pravilniki in
               sestavni del pravilnika so vedno tudi jasno napisana merila. Tega pa v tem pravilniku
               ni. Jaz sem bil sicer vesel, ko sem videl, da je pod poglavjem 4, merila za dodelitev
               sredstev in sem bil prepričan, da bom tam našel tako imenovana točkovno ovrednotena
               merila, ker je zame sestavni del pravilnika. In ko potrjujem nek pravilnik, to se
               pravi sedaj v funkciji poslanca ali pa v kakšni drugi funkciji, so zame jasno
               ovrednotena, točkovno ovrednotena merila, bom rekel sestavni del, poglavitni del tega
               pravilnika. Potem pa pot v tej obrazlagi tega pravilnika pravite merila za dodelitev
               sredstev, pa pravite, da točkovno ovrednotena merila pa bodo opredeljena v izvedbenem
               aktu tega pravilnika. To se pravi naknadno in sicer tik pred razpisom glede na
               razmere kakršne bodo takrat vladale. Poglejte, s tem se pa resnično ne morem
               strinjati in tukaj bi želel od vas odgovor, ker nenazadnje vse tisto kar sem slišal
               tudi po tem s strani ministrstva, s strani predstavnikov Ministrstva za šport in
               sicer dve zadevi, to se pravi mi, za nas je najbolj pomembno, da so ta sredstva, da
               gre za transparentno, to se pravi neko pregledno razdelitev teh sredstev, In če ni v
               pravilniku jasnih meril, potem jaz o transparentnosti lahko podvomim v
               transparentnost, ker lahko je potem prisotna neka subjektivna ocena takratnega stanja
               na področju športa članov sveta fundacije. In če bi bila pa že sedaj jasno točkovno
               ovrednoteno in neka merila, potem pa kakršnakoli subjektivna ocena tik pred razpisom
               odpade. To je eno.</p>
               <p>Potem pa drugo, kar sem seveda slišal. To me je pa nekoliko pretreslo, da Institut
               za javno obravnavo pravi, da je razdelitev sredstev na tak način nezakonit.</p>
               <p>In pa mogoče še tretja zadeva. Mi smo vendarle rekli, ko smo imeli ta pravilnik že
               na mizi poslanci, da ga je treba uskladiti s pripombami in predlogi predstavnikov
               Ministrstva za šport, pa očitno to ni usklajeno. Tako, da sem sedajle v težavah ali
               pa niti ne. To se pravi, glede na to, da v pravilniku, tisto kar sem na začetku
               rekel, ni jasnih meril za razdelitev tega športa, jaz takšen pravilnik ne morem
               potrditi. Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp18">

               <speaker>PREDSEDNIK MAG. BRANKO GRIMS:</speaker>

               <p>Besedo ima gospa Uhan, za njo se je javil gospod Bevk.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp19">

               <speaker>MARJETKA UHAN:</speaker>

               <p>Hvala lepa za besedo. Lepo pozdravljeni vsi skupaj! Meni se tudi podobna vprašanja
               postavljajo tukaj, ko berem, predvsem ko berem to obrazložitev tega pravilnika.
               Skratka, imamo pred seboj 
               pravilnik o pogojih, merilih. Pravila igre za razdelitev sredstev fundacije za šport.
               Gre za sorazmerno velika sredstva, 8 milijonov evrov smo slišali. In me moti, ker naj
               bi danes potrdili tudi merila za dodelitev sredstev, v obrazložitvi pa piše, da se ta
               pravila pred vsakim razpisom lahko spreminjajo glede na trenutne razmere, ki vladajo
               v okolju. Pa me zanima kakšne so te trenutne razmere. To me res čudi, ker če že
               Državni zbor potrjuje ta merila, me zanima kakšne so tiste razmere, ki vplivajo na to
               kakšna bodo pravila igre za delitev teh sredstev?</p>
               <p>In pa pri 18. členu me tudi tako zanima oziroma se sprašujem, ko piše; med prosilci,
               ki so že prejeli sredstva fundacije in ki so jih uspešno unovčili, imajo ti v bistvu
               pravico ali pa prednostno pravico pri dodeljevanju teh sredstev. Sprašujem se kako
               pridejo potem zraven tisti, ki še niso nikoli dobili ali pa, ki se šele vspenjajo na
               pot uspešnosti? Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp20">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Bevk, za njim sta se javila še gospod Marinič in gospa
               Jeraj.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp21">

               <speaker>SAMO BEVK:</speaker>

               <p>Hvala lepa gospod predsednik. Najprej bi me zanimalo. Imamo pripravljene kakšne
               sklepe v naprej, glede odločanja na današnji seji. Ali se strinjamo z odlokom ali ne?
               Glede na to, da imamo tukaj pozitivno mnenje strokovnega sveta za šport, tudi
               pristojna služba Državnega zbora ni imela nobene posebne pripombe. Je pa tudi mene
               zmotilo to stališče instituta za javno upravo. Ne vem, če sem si prav zapomnil;
               dodelitev sredstev ni zakonita. Namreč kolikor vem, je Računsko sodišče opravljalo
               revizijo na področju vseh tistih, ki gospodarijo ali pa opravljajo s sredstvi za
               šport v Sloveniji, in da kakšnih posebnih pripomb ni bilo oziroma, da je bilo izdano
               pozitivno mnenje. Mislim, da je to na spletni strani Računskega sodišča objavljeno.
               Leta 2006 naj bi to pregledovali za zadnja leta, res pa ni za 2006 in 2007, kajti
               letošnje leto še teče. Namreč mislim, da Institut za javno upravo ni pristojen za
               dajanje takih mnenj, kajti glede na zakon o lastninskem preoblikovanju Loterije
               Slovenije, kjer je fundacija ustanovljena, piše, da finančni nadzor nad poslovanjem,
               fundacijo opravlja Računsko sodišče, in če že ministrstvo za šolstvo kot
               drugostopenjski organ meni, da so kakšne nezakonitosti, bi bilo prav, da se to potem,
               pregledajo revizorji in strokovnjaki Računskega sodišča, ne pa, da imamo neko mnenje
               instituta za javno upravo s katerim tudi poslanci nismo bili seznanjeni in bi lahko
               bilo to sicer tudi gradivo za današnjo sejo, če se je zdelo ministrstvu tako
               pomembno, da se to posebej izpostavi. To, da je pa direktor fundacije za šport dejal,
               da je država mačehovska do športa. Država je mačehovska do marsikaterega področja. To
               je tudi zelo relativno, kdaj si do kakšnega področja mačehovski. Je pa logično, da si
               direktor fundacije za šport želi, da bi gospodaril z večjem deležem sredstev, in da
               bi  tudi sicer za šport bilo v
               tej državi na razpolago več denarja kot ga je. Tako da, ne vem, izjava, da je država
               mačehovska se mi ne zdi prav zelo huda politična diskvalifikacija pač pa neka
               izražena želja, da bi si pač direktor za šport pa najbrž še kdo v tej državi, ki se
               ukvarja z športom želel, da je pač za to področje na razpolago več denarja, smo pa
               seveda vsi omejeni glede na finančne možnosti, tako da iz te izjave, te izjave jaz ne
               bi dramatiziral. Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp22">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Marinič, za njim je gospa Jeraj, potem pa se je javila še
               gospa Potrata.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp23">

               <speaker>BRANKO MARINIČ:</speaker>

               <p>Hvala lepa za besedo, gospod predsednik. Spoštovani. Lepo pozdravljeni vsi prisotni.</p>
               <p>Nekako me je spodbudila razprava kolega Školča, ko je zaključil s primerjavo, da bi
               se vendarle bilo potrebno podrobneje pogledati ta pravilnik in morda svetovati komu
               na področju Ministrstva za kulturo, da bi se zgledoval po tem, kako se to pripravi.
               Veste, jaz nisem tako dolgo v politiki, da bi lahko sedaj poiskal vse te veze in
               povezave, kdo in kako je bil deležen kakšen državnih sredstev iz te fundacije pa
               vendarle lahko sedaj iz vsega tega zaključim, da so tu vendarle neke povezave in če
               se spomnim konkretnih primerov na področju delitve teh sredstev bi lahko dejal, saj
               to so mi drugi povedali na konkretnih primerih, da so eni in isti dobivali, da so se
               nekateri trudili, prijavljali in to je šlo po nekih ustaljenih povezavah, vezah, ki
               so bile stalnica in poti so bile znane. Ko sem se poglobil v vsebino tega pravilnika
               o pogojih, merilih in postopkov za razporeditev sredstev fundacije za financiranje
               športnih organizacij v Republiki Sloveniji. Veste, jaz poznam neke druge pravilnike,
               predvsem bom rekel, ki urejajo neko službeno področje, ravno tako je ta pravilnik, ki
               ureja neko službeno področje, ampak pravnik mora vendarle natanko definirati pogoje
               ali je to sistem točkovanja ali kakorkoli že, da ko nekdo po tem v skladu s tem
               pravilnikom deli državna sredstva, ki so pa za to področje športa kar ogromna in se
               mi seveda ne zdi po tem ta mačehovski odnos države, ki ga tisti, ki bom rekel,
               verjetno tudi živijo od tega denarja javno upajo kritizirati in uporabljati takšen
               izraz. Pravilnik po mojem mnenju ne določa jasnih kriterijev, da bi se točno vedelo,
               kdo, kdaj in koliko sredstev dobi. Vse je preveč načelno, ni pa konkretizirano kar bi
               v pravilniku moralo biti. Če sem prej govoril o nekem drugem pravilniku, ki piše,
               rdeča luč na semaforju pomeni stoj  tega v tem pravilniku jasno ne moreš v nobenem od 33-ih členov
               jasno razbrati in definirati, da to tako je in drugače ne more biti, ker je vedno
               nekaj puščeno ali z nekim čisto kratkim odstavkom, da je vendarle še neka druga
               možnost. Veste, tukaj niso, potem pravniki. To si nekdo bom rekel prilagaja odločanje
               pri nekih stranskih vratih, ker vedno pušča na koncu posameznega člena, ki natanko
               definira neko zadevo, ko pa prideš do konca pa ugotoviš, da je že eden stavek dodan,
               ki pa to lahko drugače uredi in celotno zadevo lahko postavi na glavo.</p>
               <p>Še morda. Jaz sem gledal tukaj, kdo vse je vabljen, pa ne želim sedaj polemizirati
               tega pa vendarle se mi zdi, da ko v bistvu govorimo in sprejemamo oziroma obravnavamo
               ta pravilnik sem seveda želel danes vseeno spoznati tega gospoda dr. Gregor Juraka,
               tukaj sem spraševal, kje je ta gospod pa ga žal nimam sreče, da bi ga videl, ker sem
               ga vseeno želel neke stvari vprašati predvsem v nekaterih člankih, pod katere se pač
               sam podpiše, zato ne bom spraševal in naslavljal vprašanj tistim, ki ga zastopate.</p>
               <p>Gospa Majda Potrata tudi vi boste imeli priložnost lahko debatirate, nisem nikoli
               bil predrzen in vam segal v besedo pa tega kljub temu, da vi to počenjate vedno ne
               bom tudi od sedaj naprej, bom korekten do vsakega, ki debatira in naj zaključi pa se
               bom potem prijavil pa debatiral, ko bo zaključil.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp24">

               <speaker>PREDSEDNIK MAG. BRANKO GRIMS:</speaker>

               <p>Želite repliko? Prosim.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp25">

               <speaker>MAG. MAJDA POTRATA:</speaker>

               <p>Hvala. Jaz sem k razpravi prijavljena in bom v razpravi povedala tisto, kar nameravam
               povedati. Želim pa replicirati gospodu Mariniču.</p>
               <p>Gospod dr. Gregor Jurak je direktor in mi ga lahko sprašujemo, imamo pripombe na
               tisto, kar je zvezano z njegovo funkcijo. Tisto, kar se mi pa zdi do kraja nespodobno
               pa je, da bi v Državnem zboru moral kdorkoli od posameznikov odgovarjati za to, kar
               piše v svojih strokovnih prispevkih. Za to, ker sem bila nekoč registrirana
               raziskovalka se upiram temu posegu v svobodni prostor raziskovalne dejavnosti, zato
               ga, spoštovani gospod kolega, vi na odgovornost klicati ne morete. Hvala.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp26">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima. Replike na repliko ni, bom zabeležil za ponovno razpravo. Besedo
               ima gospa Jeraj.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp27">

               <speaker>ALENKA JERAJ:</speaker>

               <p>Hvala lepa za besedo. Tudi jaz kot nekateri moji kolegi mislim, da če že sprejemamo
               pravnik o pogojih, merilih in postopku za razporeditev sredstev fundacije, da mora ta
               vsebovati vse torej pogoje, merila in postopek, kako se bo delilo ne pa, da potem z
               nekim dodatnim aktom ali pa z neko drugo metodologijo določamo stvari bolj podrobno,
               sicer ne bi rabili takega pravilnika, bi pač določili pač nekje drugje pravila, kako
               se bo to delalo.</p>
               <p>Če pa sama izhajam iz tega, kar sem počela preden sem postala poslanka v Državnem
               zboru, zaposlena sem bila na Občini Ig kot referent za družbene dejavnosti in sem
               skrbela tudi za področje športa in v naši občini so razdelili mislim, da nekdanjih
               okoli 6 milijonov tolarjev med 8, 9 športnih društev in tudi mi smo morali sprejeti
               merila, po katerem bomo ta denar delili pa smo jih precej bolj podrobno napisali kot
               so tukaj pa smo kljub temu dobili obisk Inšpektorata za šport, kjer so nam dodatno
               obrazložili pa ne samo, mislim da se je to dogajalo po večini občin, kjer smo morali
               v detajle napisati športna vzgoja otrok in mladine in določati za posamezni šport
               koliko mora biti otrok, ki vadijo vse pogoje za tistega, ki vodi vadbo, koliko ur.
               Vse to je moral vsebovati pravilnik, po katerem smo delili. Na podlagi tistega
               pravilnika smo šele lahko objavili javni razpis.  In najmanj kar je, prej sem omenila, to je bilo 5 do 6
               milijonov tolarjev. Tukaj govorimo o veliko večjih zneskih, pa so stvari veliko bolj
               ohlapno zapisane in jaz temu ne morem reči pravilnik o pogojih, merilih in postopku,
               ker meril ni, tudi postopek je zelo tako, napisano je samo, da bo javni razpis, da bo
               še neka dodatna metodologija oziroma nek model. Zato jaz svojega glasu ne morem dati.
               Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp28">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Potrata, za njo gospod Petan.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp29">

               <speaker>MAG. MAJDA POTRATA:</speaker>

               <p>Hvala lepa, gospod predsednik. No, ko sem prihajala na to sejo sem bila prepričana,
               da obe točki dnevnega reda ne bosta kakorkoli zapletani predvsem zaradi tega, ker sem
               prebrala sklep Strokovnega sveta Republike Slovenije za šport, ki daje soglasje, ker
               sem prebrala mnenje Zakonodajno-pravne službe, ki je v trivrstičnem besedilu
               povedala, da pravilnik in tudi drugi tekst spremembe in dopolnitve pravil fundacije
               za financiranje športnih organizacij v Republiki Sloveniji ne vsebujejo ničesar
               takšnega kar ne bi bilo skladno z Ustavo in pravnim sistemom ter z zakonodajno
               tehničnega vidika. No, zdaj so se stvari nekoliko spremenile, predstavnica
               Zakonodajno-pravne službe je povedala nekaj česar v mnenju z 11.6. ni zapisano, ker
               če bi tisto bilo zapisano, da so verjetno kakšne terminološke zadrege, bi bilo mogoče
               pripraviti ustrezna dopolnila in terminološke zadrege odpraviti. Tudi ko sem
               poslušala predstavnika Ministrstva za šolstvo in šport, direktorata za šport nisem
               dobila vtisa, da bi pravilnik o pogojih, merilih in postopku za razporeditev sredstev
               fundacije bil tako nedorečen, slabo pripravljen, da bi ga bilo treba zdaj napadati z
               vsemi kanoni. To je bila moja globoka zmota, ker mi je pa pripomba predsednika
               odbora, da je izjava direktorja fundacije, da ima država mačehovski odnos do šport,
               politična izjava, razkrilo tisto kar se je potem v nadaljevanju pokazalo, da
               koalicijski poslanci kar po vrsti izrekajo temu pravilniku hude očitke. Zelo natančno
               so ga baje študirali, ampak poglejte, če izhajam iz besedila, ki se mu reče
               obrazložitev pravilnika fundacije za šport, prikaz stanja in razlogi za dograditev
               dosedanje ureditve, je okrepljeno zapisano, da je po podatkih AJAPES-a, jaz upam, da
               bo naslednjič rekel tudi gospod predsednik, da je tudi AJPES izrekel politične
               trditve, da je eno tretjino manj prihodkov kot leta 1999, da so slabe ekonomske
               razmere v večini športnih društev in tako naprej. Če torej to berem, potem ne morem
               reči, da v športu veljajo razmere s katerimi bi lahko bil katerikoli od športnih
               funkcionarjev, ki hoče biti odgovoren, s temi razmerami zadovoljen. In reči, da je
               država mačehovska do športa, to je vrednostna sodba, ki izhaja iz podatkov, to morate potem tudi rast
               števila športnih društev in padanje povprečnih prihodkov na društvo v evrih
               pogledati, ki meni kot opozicijski poslanki da misliti, da je v tej državi mogoče
               samo prilagajati izjave in vrednostne sodbe pogledom predsednika Vlade in članom
               Vlade in koalicije, ki o vseh stvareh govorijo v kakšni izjemno dobri situaciji, da
               smo v tej državi, pa dajte potem vsem plašnice in nagobčnike, sicer bodo morali vsi
               zamižati in vsi obmolkniti, če bi hoteli katerokoli<gap n="..."/>drugačno stališče povedati od
               tistega, ki je požegneno s strani vladne koalicije.</p>
               <p>Kar zadeva pa merila, jaz bi v resnici pričakovala, da smo natančni, ko govorimo o
               merilih. Merila so lahko, pravite, točkovna, lahko so pa odstotkovna glede na to v
               kolikšnem deležu se kakšen program lahko pokriva. Jaz zdaj o tem ne mislim
               razpravljati, ampak, če vi ne vidite nobenih meril v pogojih, merilih in postopku je
               v drugem poglavju napisano razmerja sofinanciranja področij letnega programa dela je
               po športnih dejavnostih, po gradnji, potem so pogoji za sofinanciranje, so tudi
               odstotki, so tudi številke, konkretne številke in tako naprej. zdaj, tako je. V
               četrtem poglavju od 18. člena naprej so napisana merila. Ali je to tisto kar ste
               želeli ali ni, jaz sem slišala, da ste se pogovarjali predstavniki Ministrstva za
               šport s fundacijo. Ko pa govorite, da ni ničesar konkretnega v teh pravilih, pa vsaj
               v dveh prvih poglavjih imate odstotke do katerih so lahko posamezni projekti
               sofinancirani. Hvala.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp30">

               <speaker>PREDSEDNIK MAG. BRANKO GRIMS:</speaker>

               <p>Hvala. K besedi se je javil predstavnik Vlade, pa bi ga kar prosil za pojasnilo.
               Potem imam pa tudi sam eno repliko.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp31">

               <speaker>DRAGO BALANT:</speaker>

               <p>Drago Balant iz direktorata za šport. Jaz bi samo nekaj zadev osvetlil, ki mi je
               bilo dano jih danes slišati in prebrati v obrazložiti. In sicer, Računsko sodišče ni
               še nikoli pregledovalo fundacije za šport glede pravilnosti poslovanja, ampak je
               pregledovalo Ministrstvo za šolstvo in šport, direktorat za šport in s tem v povezavi
               vse partnerje glede smotrnosti poslovanja. Ti dve zadevi se bistveno razlikujeta in
               enostavno nimata niti slučajno verifikacije pravilnosti poslovanja fundacije, ker
               pravilnost poslovanja fundacije je bila pod drobnogledom večkrat, in sicer glede
               inšpektorjev Ministrstva za javno upravo, ki so obakrat ugotovili nepravilnosti,
               glede mnenje Upravnega in višjega sodišča in Ustavnega sodišča vse so bila fundacijo
               glede postopkov negativna. Glede obrazložitve pravilnika  fundacije za šport so tisti podatki, ki so znotraj
               navedeni, milo rečeno netočni, da ne rečem zavajajoči in lažni. Ker enostavno to iz
               IPES-a 3300 društev, gospod Jurak je navedel podatke iz leta 1999, ko društva niso
               podajala poročila IPES-u, organ za registracijo društev je ministrstvo za notranje
               zadeve in sicer je bilo takrat 7361 športno rekreativnih društev, z dvigom na letni
               ravni 400 društev. In enostavno šele sedaj smo prišli do tega, v letošnjem letu, da
               športna društva poročajo IPES-u v 5956 društev poroča, od tistih 8000 preostalih pa
               veste koliko jih ne poroča. In niso med njimi samo nekativna, ampak tudi tista, ki
               namerno ne poročajo in so podležena postopkom, ki so s tem v povezavi predpisani.
               Tako, da ti podatki po absolutnem znesku društvom, so čisto zavajanje. In ker imam
               absolutne zneske društev, ki vsako leto naraščajo in so recimo za letošnje leto,
               lahko vam povem iz IPES-a podatke, enostavno naraščajo za par milijard letno. Toliko
               glede verodostojnosti teh podatkov, ki jih je gospod direktor poslal Državnemu zboru
               in bi jih bilo treba, in se pojavljajo pravzaprav povsod, tudi na svetu fundacije,
               kjer se pojavlja samo odnos do bruto domačega proizvoda, ki je znatno višji, tako kot
               da bi hoteli v fundaciji oziroma kar osebno direktor, da se zvišujejo zaradi dobrih
               gospodarskih trendov, kot da bi hoteli povečati davke in zaradi tega obdariti javne
               porabnike. Glede drugih vseh podatkov so krivulje absolutno navzgor in država si
               prizadeva tako iz državnega proračuna, kazal, mislim te podatke boste dobili kdor jih
               želi. Potem mislim, da se je za 70% dvignil državni proračun glede na leto 2005 v
               letu 2006. Potem iz občin se dviguje in iz fundacije, iz leta 2005 iz milijarde pa
               pol, govorim o SIT, ker takrat smo imeli SIT, je šlo na 2 milijardi 660 realizacije
               za milijardo in še nekaj. In sedaj govorimo o strahovih, ki je pravzaprav meni
               nerazložljivo, vsaj glede na absolutne podatke.</p>
               <p>Glede na pripombo gospoda Školča, bi povedal, da glede kulture in športa, je lahko,
               rečem tudi podobna situacija. Pač etična zgodba je ista, ker isti razdeljevalci
               delijo tudi svojim panogam. In ker smo vsi bili delegirani v fundacijo za šport iz
               svoje panoge in potem tudi svoji panogi nazaj vračamo, verjamem pa, da je ta odnos
               primeren, in da se recimo samozadržujemo pri razdeljevanju svojim. Hvala.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp32">

               <speaker>PREDSEDNIK MAG. BRANKO GRIMS:</speaker>

               <p>Hvala. Imate repliko gospod Školč. Bom zabeležil.</p>
               <p>Potem imam še sam repliko. Glede na besede gospe Potrate, ki je posebej omenila moje
               besede. Ne vem, če ste bili na začetku že zraven, ko sem tole prebral. Pa bom  ponovil. Govori <gap n="..."/> o mačehovskem
               odnosu države ali pa, če želite še bolj precizno, o zmanjševanju sredstev za šport v
               odnosu do <gap n="..."/> zlasti za športne programe in to v obdobju konjukture. Potem je pa
               letno poročilo kar iste fundacije za šport, ki ga je isti gospod Jurak podpisal, ki
               pravi; leta 2003 je bilo prihodkov iz naslova koncesijskih dajatev, 4 milijone in tri
               četrt evrov. Leta 2004 je to že zraslo na 6 milijonov in četrt. Leta 2005 je bilo že
               skoraj 7 milijonov, natako 6 milijonov 973000 in leta 2006 je bilo to skoraj 7
               milijonov in pol, če želite precizno, 7 milijonov 475 tisoč. Iz tega izhaja bistveno
               večja rast kot je rast BDP, in če gospod Jurak iz tega naredi negativen predznak
               oziroma mačehovski odnos države in govori o zmanjševanju sredstev za šport, oprostite
               to ni nič strokovno, ampak skrajno nestrokovno. Temu se reče po domače politikantsko,
               tako da bomo uporabljali pravilne pojme. Sedaj toliko samo kar se tega tiče. To je
               bila moja replika.</p>
               <p>In besedo ima sedaj gospod Petan.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp33">

               <speaker>RUDOLF PETAN:</speaker>

               <p>Hvala za besedo gospod predsednik. Spoštovani! Torej tudi sam mislim, da je o tej
               zadevi treba nekaj reči. Namreč zadnje čase se nam čisto po čudnem naključju, prav
               gotovo je to slučajno, to ne more biti kaj drugega, dogaja stara zgodba, da nekdo z
               izjavo, takšno ali drugačno, pisno, ustno ali kakršnikoli že, pa magar jo Sova
               privleče na dan, zavede javnost, potem pa, če nekdo odgovori na to, je pa že halo in
               vik in krik. Glede tega mačehovskega odnosa, hočem reči, kolega pred menoj je že
               prebral en del. Jaz bi še samo zaključek tega kar je tukaj napisano. Kaj lahko naredi
               sam šport pri takšnih družbenih gibanjih. Dobro, družbeno gibanje je zelo široko,
               ampak omejimo se na to, ta trend v financiranju, tem mačehovskem odnosu, če se v treh
               letih sredstva dvakrat povečajo, mi nobeden ne bo rekel, da je trend mačehovski.
               Trend ne, ne rečem, da mogoče sredstev ni dovolj. To je drugo. Vendar, če se v dveh
               letih sredstva dvakrat povečajo, potem je tistega, ki je to omogočil, pa sedaj ni
               važno kdo je, takega je treba nagraditi z lepo besedo pa reči, ta je pa res dober,
               ima smisel za šport, ima dober odnos za šport, ne pa mačehovski odnos. Poleg tega pa
               ta trend v tem času, kolikor se spomnim, se bodo velika sredstva mimo te fundacije,
               še mimo fundacije govorim, kar govorijo o odnosu v družbi, se gradi štadion v
               Mariboru. Država bi rada v Planici uredila, pa država ne more, zato ker so neke
               pripetije, pa ne bom govoril kdo je zadaj. Nekateri nekaj vemo, drugi malo manj,
               nekateri pa še več. Naslednji problem je Pokljuka. Včeraj smo lahko poslušali kako se
               okoljevarstveniki razburjajo, če bi kontejnerje zamenjali za kaj bolj urejenega. Pa
               mogoče kontejnerji, ti zeleni niso ali pa so najboljši, kakšna druga zgradba, ki bi
               pa šla v to okolje, pa prava. In jaz bom rekel, da trend je več kot super. In če
               počasi zaključim, jaz bom rekel, da lahko tudi iz lastnih izkušen nekaj povem. Ne, da
               sem kje prebral ali pa, da mi je kdo povedal, ampak sam doživel glede tega športa,
               zakaj morajo biti jasno precizirani kriteriji kako se sredstva delijo. Zato, ker
               vsakokrat, ko se pojaviš kot zaprositelj za sredstva, se najde izgovor, ki ni jasno
               zapisano, sedaj ima prednost ta program, drugo leto ima prednost drugi program, ampak
               konkreten program, ali štadion ali, ne vem, nek športni  park ali nekaj podobnega. Tretje leto je pa zopet
               tretje. Ampak to v določenem številu let se to zaokroži in pridejo zopet isti na
               vrsto. Tisti poberejo 90%, tisti manjši lokalci, ki niso posvečeni, so dobili neko
               drobtinico zato, da lahko pokažejo, poglejte saj smo zelo pluralni, saj tudi tisti
               manjši lokalci dobite. V tem je poanta. Če pa je kriterij, pa zaradi mene lahko dobi,
               ne vem, v Zgornjem Kašlju neka zadeva, makar vsa sredstva, če je po kriterijih, ki so
               predpisane in se točno da v naprej ugotoviti kaj je, ne pa, da se deli po konkretnem
               objektu konkretno iz tega kraja. In zato iz izkušenj lahko povem, da kar tako nekaj
               na splošno, da se potem lahko prilagaja, takih stvari jaz podprl ne bom. In želim, da
               se tudi tako kot pri drugih razpisih, ko je dejansko potrebno dati en kup podatkov,
               pa so potem ti kriteriji takšni, da se te podatke upošteva, ne pa, da ti narediš celo
               doktorsko dizertacijo z ne vem čem vse, s kakšnimi podatki, potem je pa tako ali tako
               že bilo vse določeno pred tremi leti, da dobi ta projekt večino sredstev, ti pa ne
               prideš zraven. Samo zaradi tega in čisto nič drugega. In me ne zanima, če je v tem
               uvodniku, ki zame ni noben strokovni članek zapisano tako ali drugače, zaradi mene
               lahko nekdo meni, da je to strokovni pristop, če piše v mačehovskem odnosu pri
               takšnih trendih, da se ti v treh letih dvakrat povečajo sredstva ali pa je to, ne
               vem, nek politični komentar. To mi je vseeno. Ampak na terenu je pa stanje takšno, da
               naprej tako več iti ne more, treba je konkretno predpisati kriterije, da se točno ve
               kdaj lahko dobiš, kdaj lahko prideš na vrsto ali sploh imaš pogoje. Ker da delaš neke
               programe, ki tudi stanejo, ker papir več stane ko potem dobiš, sredstva, pa sploh ne
               veš ali si takšen, da sploh lahko računaš na kakršnakoli sredstva, ker niti papirja
               ne boš vrnil, ki si ga moral pripraviti. In zato hočem, da so kriteriji jasno
               opredeljeni. Da tudi drugi ne bodo imeli takšnih težav kot smo jih mi sami imeli.
               Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp34">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Marinič, čaka že od prej. Je želel v bistvu repliko, pa je
               nisem smel dovoliti glede na Poslovnik, potem pa sta se sedaj prijavila še gospod
               Školč in za njim gospod Bevk. Gospod Marinič, prosim.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp35">

               <speaker>BRANKO MARINIČ:</speaker>

               <p>Hvala lepa za besedo. Je še tako, da je potrebno kdaj pa kdaj tudi uvodnik prebrati.
               Jaz sem ga prebral. In uvodnik na katerega sem želel malo polemike, je daleč od
               strokovnega. Zato sem si drznil podebatirati. Se pa seveda ne spuščam v tiste, ki
               obvladujete zadeve tudi po stroki slavistike. Veste, ko smo obravnavali zakon o
               financiranju občin, se boste mnogi spomnili na ene zanimive ugotovitve, ko so velike
               občine razpolagale z veliko denarja. Toliko denarja, da jim je denar ostajal. Med
               tem, ko so se male občine denimo v Halozah, najemale drage kredite za izgradnjo
                   osnovne življenjske
               dobrine, ki ji pravimo vodovod. Velikim občinam je denar ostajal. Ko smo spremenili
               Zakon o financiranju občin, je bil vik in krik.</p>
               <p>Zdaj pa gremo na področje pravilnika, ki ga obravnavamo. Nekatere športne zveze na
               nacionalnem nivoju si najemajo kredite. Fundacija, ki ji je pa v letu 2006 ostalo 240
               milijonov, pa ponuja dober pravilnik? Kako upate trditi, da je to dobro, če se samo
               za eno tako reč lahko zamislimo, ali je to resnično tisto, kar želimo? In pred nami,
               poslankami in poslanci, spoštovani predstavniki stroke, je odgovornost v tem smislu.
               Mi smo vendar predstavniki ljudstva, ki nam tudi marsikaj pove in seveda so pozorni
               tudi na take anomalije, ki se dogajajo. Upam trditi, da smo pred pomembnimi dogodki
               na področju športa. In tisti, ki morda danes skeptično gledate, kaj se na področju
               športa dogaja na nacionalnem nivoju, tisto, kar smo mnoga leta govorili, ko je bila
               sramota za Slovenijo, ne samo v Evropi, tudi v svetu. Pa vendar, to področje se
               ureja, je resen pristop. So seveda nekateri, ki si pač vzamejo še nekaj časa, morda
               to ni slabo. Zgleda, kot da kdo nagaja, jaz pravim, da je velikokrat to celo dobro,
               da se morda v tem času iščejo boljše rešitve. Zato je tudi prav, da se krešejo
               različna mnenja.</p>
               <p>Ampak smo vendar nekaj časa pred olimpijskimi igrami in mnenja sem, da bomo morali
               na tem področju športa še marsikaj postoriti. Zato velja seveda resnično za ta
               pravilnik neko poglobljeno razmišljanje, tudi tistih, ki v prvi vrsti sestavljajo, in
               tistih, ki kot soigralci pri sestavi teh pravilnikov sodelujejo. Jaz želim samo tak
               pravilnik, ki natančno opredeljuje, tako kot sem že dejal, če je rdeča luč na
               semaforju, pomeni za strojevodjo, da mora vlak ustaviti. Če prevozi, če te rdeče luči
               ne upošteva in gre skozi, je točno opredeljeno, kaj se zgodi. V tem pravilniku to ni.
               Poglejte si 18. člen tega pravilnika - merila za dodelitev sredstev -, pa
               podebatirajte, pa boste videli, do kakšnega zaključka lahko pridemo. Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp36">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo dajem gospodu Školču. Za njim bo na vrsti gospod Bevk, javil se je pa
               tudi gospod Brvar. Prosim, gospod Školč.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp37">

               <speaker>JOŽEF ŠKOLČ:</speaker>

               <p>Hvala lepa. Torej, če si lahko sposodim to metaforo, ki jo je imel gospod Marinič, da
               ko se prižge rdeča luč, da se je potem treba ustaviti. Jaz bom rekel, vso to
               diskusijo razumem, da je prišel čas, ko koalicija ustavlja tudi to športno srenjo
               oziroma bolj natančno rečeno, fundacijo in druge, ki jih še nima zares pod kontrolo.
               Mogoče je to sporočilo tega jezika o rdeči luči. Če bi namreč bilo to, ta metafora
               uporabljena zato, da se pogleda, ali je športna fundacija pravilno razdeljevala denar
               ali ne, potem je gospod Balant rekel, da obstaja še nekaj institucij, ki bi to lahko
               preverjale namesto parlamenta, namesto tistih, ki so jim nekaj povedali, tudi namesto ministrstva,
               ponavljam, tudi namesto ministrstva, ki pač preverja smotrnost porabe, in kolikor je
               meni znano, do zdaj še ni ugotovilo nesmotrnosti porabe, vsaj mi teh zapisnikov nismo
               dobili. Če bi ugotovilo nesmotrnost porabe, bi bilo dolžno obvestiti marsikoga.
               <stage>/Oglašanje v ozadju./</stage> Gospa sekretarka, če imate kaj za povedati, bi bilo to zelo
               dobrodošlo, če bi povedali. Ravno tako bi bilo dobrodošlo, da o teh stvareh govori
               minister Zver, ki zelo rad postopa po igriščih, promovira šport, ne prevzema pa
               nobene odgovornosti za stvari, ki se dogajajo.</p>
               <p>Ta razprava, ki je danes tukaj, se pravi, razprava o tej sintagmi, da je država
               mačehovska, govori o tem, da ste se odločili, da boste blokirali te pravilnike. Zato
               je treba razmišljati, kaj to pomeni. Če pač ne bodo dobili soglasja novelirani
               pravilniki, za katere jaz po svojem skromnem poznavanju razdeljevanja sredstev, ne pa
               športne scene, da ne bo kakšnih nesporazumov, trdim, da so pravila korektna, pregleda
               in da omogočajo resen nadzor nad porabo sredstev, navkljub temu vašemu 18. in 19.
               členu; tudi k temu se bom še vrnil. Ta pravila, tako kot so tu zapisana, omogočajo,
               da se zelo jasno sledi odločitvam sveta fundacije glede tega, komu bodo dali prednost
               in v kakšnih razmerjih bodo različne športe oziroma športne dejavnosti podprli, kje
               infrastrukturo, kje raziskovanje in tako naprej, vse to je tam notri napisano, in
               tudi, kako se bo to točkovalo.</p>
               <p>Tako da mi smo zdaj zaradi tega, ker vi obračunavate z gospodom Jurakom in njegovo
               izjavo, pred tem, da bomo ob pravilnik, ki dela te stvari bolj pregledne. Zato me,
               gospod predsednik, preseneča, da pravzaprav ste vi speljali razpravo od osnovnega
               materiala k neki izjavi. To, moram reči, da sicer razumem, toliko politike kljub
               vsemu še lahko sledim in razumem, je pa zagotovo to v nasprotju s tem, kar imamo na
               dnevnem redu. Na dnevnem redu imamo pravilnik in ključne so stvari, ki so tam
               zapisane.</p>
               <p>Tisto, kar pogrešam tukaj, je, da ni nobenih pisnih pripomb Ministrstva za šolstvo
               in šport k temu pravilniku. Neko stokanje pa je bilo, da so še neke stvari, ki so
               neusklajene, na začetku. Gospa sekretarka, jaz bi vas prosil, da pred nas položite
               pisne pripombe, ker Odbor za
               kulturo, šolstvo in šport rabi te vrste stvari. Upam, da ste jih tudi pravočasno dali
               drugim, ki bi jih morali usklajevati. In to bi lahko tehtali, ali so te pripombe
               take, da to izboljšujejo, ali so take, da pač poskušajo zagotoviti neke vrste vpliv
               na to. Tudi ta diskusija o tem, koliko lahko ministrstvo oziroma politika na tako
               fundacijo vpliva, je legitimna, o tem ni nobenega dvoma, je pa zagotovo različen
               pogled, kako je smiselno to na koncu urediti. Tako da bi vas prosil, če nam lahko ta
               moment te pisne pripombe razdelite, pa da jih tehtamo tudi s tega vidika.</p>
               <p>Gospod Balant je govoril o nekih etičnih zavezah, ki da so enake pri kulturi in pri
               športu. Kultura žal nima te sreče, da bi imela te vrste vire napajanja na razpolago
               in so mehanizmi razdeljevanja drugačni; tam v glavnem prihaja do sredstev iz
               proračuna. In tam se je izkazalo, da s temi sredstvi ravnajo kot svinja z mehom, da
               uporabim tisto, kar na področju kulture vsi razumejo kot primerno metaforo. To se
               vidi v tej oddelitvi sredstev matici mimo vseh pravil zdaj, oddelil jih je minister
               lastnoročno iz sredstev, ki so za posebne primere, se pravi, iz te ministrove
               rezerve, za situacije, ki niso vnaprej predvidene, zato ker je nekdo se najprej
               pozabil prijaviti na en razpis, na drug razpis je pa dal neustrezne prijave. Ker je
               pa ta minister hkrati bil v upravnem odboru te matice, mu ni bilo težko to narediti
               za nazaj. Zato sem rekel, da na področju športa imamo srečo, da se kaj takega ne
               dogaja. Da ne govorimo o tisti diskusiji, o razdelitvi denarja pri Filmskem skladu,
               kjer smo pa imeli vsa poročila, kajne, gospod Marinič, tudi poročila, ki so prižgala
               rdečo luč, pa je ta odbor rekel, da<gap n="..."/></p>
            </sp>
            <sp xml:id="SDT4-OZKŠIŠ-Redna-025-2007-06-26.sp38">

               <speaker>PREDSEDNIK MAG. BRANKO GRIMS:</speaker>

               <p>Gospod Školč, to ni predmet danes<gap n="..."/></p>
            </sp>
            <sp xml:id="SDT4-OZKŠIŠ-Redna-025-2007-06-26.sp39">

               <speaker>JOŽEF ŠKOLČ:</speaker>

               <p>Prosim?</p>
            </sp>
            <sp xml:id="SDT4-OZKŠIŠ-Redna-025-2007-06-26.sp40">

               <speaker>PREDSEDNIK MAG. BRANKO GRIMS:</speaker>

               <p>Če vas lahko opozorim, zdaj ste že na področju drugega ministrstva.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp41">

               <speaker>JOŽEF ŠKOLČ:</speaker>

               <p>Zagotovo, delamo neke primerjave, tako kot vi, zato da bo jasno, kaj se tu dogaja.
               Takrat je bila prižgana rdeča luč, pa je odbor sklepal, da je vse v redu. Gospodje,
               nekdo vam je rdečo luč prižgal, vi pa zato, ker je vaša - tu se vračam nazaj -, ste
               rekli, ta luč ni rdeča, ta luč je zelena. Zdaj, ker se pa očitno hočete polastiti še
               tega sektorja, pa vi prižigate rdečo luč, zato da bi se težave tu zgodile, zato da bi
               se sprožila polemika o tem, kako to ne deluje. In potem posledično boste zagotovo
               prišli s tem, kako je treba kadrovsko to drugače postaviti, denar prerazdeliti, ker,
               kot je bilo tu rečeno, nam ljudje marsikaj povedo in smo pred pomembnimi dogodki.
               <stage>/Oglašanje v ozadju./</stage></p>
            </sp>
            <sp xml:id="SDT4-OZKŠIŠ-Redna-025-2007-06-26.sp42">

               <speaker>RUDOLF PETAN:</speaker>

               <p><stage>/Brez mikrofona!/</stage> Kaj, zdaj imate pa vi ta sektor<gap n="..."/>?</p>
            </sp>
            <sp xml:id="SDT4-OZKŠIŠ-Redna-025-2007-06-26.sp43">

               <speaker>JOŽEF ŠKOLČ:</speaker>

               <p>Ne, mi ga nimamo. Mi ga nimamo, gospod Petan, govorim, kako deluje vaša politika. To
               menda lahko govorim, ker to tako razumem. To še ne pomeni, da meni, bom rekel, hodite
               v zelje,  daleč od tega. Jaz
               nastopam tu kot poslanec in boste videli, da te stvari zmeraj enako govorim. In to še
               bistveno prej, preden ste vi tudi tu bili, sem te stvari na enak način govoril.</p>
               <p>Tako da, gospod predsednik, predlagam, da se mi mogoče odmaknemo od te izjave
               <q>"država je mačehovska"</q>, ki, ne vem, če je treba reči, da je za sprejem pravilnika
               problematična, jo lahko odmislimo in se vrnemo k temu pravilniku. Če so pa te stvari,
               se pravi, v 18. členu problematične, na katere referirate, mogoče to velja še tu
               dodatno pojasniti. Tu pravi v 18. členu: <q>"Med prosilci, ki so že prejeli sredstva
               fundacije, imajo prednost pri izboru programi tistih prosilcev, ki so uspešno
               realizirali dodeljena sredstva fundacije."</q> Mislim, da je to razumno zapisano
               stališče. Tisti, ki so pač<gap n="..."/> <stage>/Oglašanje v ozadju./</stage></p>
            </sp>
            <sp xml:id="SDT4-OZKŠIŠ-Redna-025-2007-06-26.sp44">

               <speaker>PREDSEDNIK MAG. BRANKO GRIMS:</speaker>

               <p>Prosim, kolegi! Gospod Školč ima besedo, bo možnost replik, no.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp45">

               <speaker>JOŽEF ŠKOLČ:</speaker>

               <p>Ali lahko povem, gospod Marinič? Tisti, ki so pač uspešno realizirali, pomeni, da so
               dosegli neke rezultate, ki so bili predpisani. V 21. členu, recimo, pravi, da so
               mogoče dobili medalje, v drugih pregledih bi pač rekli, so realizirali, ne vem,
               strokovno knjigo s tega področja, so veliko naredili na infrastrukturi in tako
               naprej. To je, bom rekel, nek afirmativen zapis tega, da kdor veliko naredi z
               denarjem, ki mu ga da fundacija, ima seveda pravico, da za njega še konkurira in da z
               njim še več naredi. Jaz to pač berem tako, in to se mi zdi, bom rekel, bolje, kot da
               se ga da vsem, ne glede na to, kako so realizirali svoje rezultate. To je moje
               razumevanje. Če nekdo, če neka zveza doseže medaljo, druga pa ne, in se morate potem
               odločati, ali boste naprej podprli eno ali drugo, ne vem, dajte se odločiti, ali
               boste rekli, zdaj te pustimo, ker so že dosegli, druge bomo podpirali. Ne vem. Jaz,
               bom rekel, teh stvari ne jemljem kot nekaj, da se zapira, ampak da se pač stimulira
               ljudi, ki veliko dosežejo, uspešne ljudi. Glede na to, kar sem poslušal na proslavi
               zdaj, dva dni nazaj, tule zunaj na našem trgu, bom rekel, vaša in naša Vlada pač
               promovira. Vam pa gre zdaj to tukaj notri na živce. Sredstva fundacije<gap n="..."/> <stage>/Oglašanje
               v ozadju./</stage> Prosim?</p>
            </sp>
            <sp xml:id="SDT4-OZKŠIŠ-Redna-025-2007-06-26.sp46">

               <speaker>PREDSEDNIK MAG. BRANKO GRIMS:</speaker>

               <p>Dajte, kolegi, prosim, pustiti gospoda Školča, da pove do konca. Bo možnost replik,
               tudi sam jo bom dal, brez skrbi.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp47">

               <speaker>JOŽEF ŠKOLČ:</speaker>

               <p>Meni je to zelo stimulativno, da ljudje niso toliko potrpežljivi, da bi do konca
               počakali, ampak verjetno si vsega ne zapomnite. Tako da jaz sprejemam to, da se to
               sproti ureja. Tako da<gap n="..."/> <stage>/Smeh - medsebojni pogovor./</stage> To vidim, ta sproščenost je
               počasi neznosna. Ker kar se sproščenosti tiče, pa obstajajo tudi neka pravila lepega
               vedenja in tega, da se pač nekomu ne skače v besedo, če že govori in če je že dobil besedo. Ravno tako 19.
               člen, ki je bil prebran, da je potrebno natančneje določiti ta javni
               interes<gap n="..."/><stage>/nerazumljivo./</stage><gap n=".."/> to pa zagotovo izgovorim iz svoje izkušnje, ne more biti
               predmet nekega pravilnika. Te ocene je potrebno delati sproti, oceniti kje se kaj da
               narediti, kaj je pomembno, kaj ni pomembno in ta 19. člen je potrebno, po moje, brati
               vsaj, če je težava prebrati in razumeti cel pravilnik sproti, vsaj to preberite z
               drugim in tretjim odstavkom 27. člena, pa boste videli, da tudi to ima svoj smisel.
               Tako, da od teh stvari 18. in 19., berite ga z 21. in 27. in boste videli, da je
               smiselno to določeno, da se ob razpisih še neka merila natančneje določijo, to je
               zagotovo smiselno, sicer bi vi morali imeti za vsa področja tu notri to popisano, to
               bi bilo tudi možno, ne vem pa čemu to služi, če v osnovi recimo verjamemo, da je
               fundacija s svojimi organi upravljanje eden od tistih mehanizmov, ki lahko veliko
               prispeva k športu. Jaz v to verjamem, zato je potrebno, da je do neke mere usklajena
               tudi s politiko, ki jo vodi ministrstvo, zato je verjetno smiselno, da se razpravlja
               tudi s tem kaj počnejo v občinah, ampak zagotovo je to neko razmerje, ki ne more biti
               razmerje podrejenosti, nadrejenosti, ampak razmerje v tej fundaciji mora biti
               avtonomno. Tisto kar vidim jaz tu notri je, da vi na to ne pristajate, da bi bil kdo
               v tej družbi avtonomen in sproščen, gospod Petan, sam zase, sproščen je lahko samo v
               vaši družbi in to pa je res problem tega koncepta sproščenosti.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp48">

               <speaker>PREDSEDNIK MAG. BRANKO GRIMS:</speaker>

               <p>Dobro. Zdaj so na vrsti replike. In dovolite, da enkrat za spremembo začnem sam.
               Prvič, gospod Školč, če govorite o pravilih lepega vedenja, potem ena od njih tudi
               pravi, da ne žali sogovornika, kar vi stalno in vztrajno počnete iz seje v sejo ne
               glede na temo, ki jo obravnavamo. Drugo, če grem na konkretne primere, žalil ste
               ministra Zvera, ste rekel, da se izogiba ali celo mislim, da ste rekel, da beži od
               soočenj. Ob prvi obravnavi, ko smo prvič obravnavali ta pravila je bil tukaj, če se
               kaj spomnim, prav minister Zver in se je lepo soočil z gospodom Jurakom, tako da ta
               vaša trditev nikakor ne drži, če pa jo upoštevamo še v luči dejstva, da je z nami
               gospa državna sekretarka, ki je zagotovo strokovno najmanj tako kompetentna kot dr.
               Zver, politično pa ima popolnoma enaka pooblastila tudi po našem poslovniku, potem pa
               je vaša razprava žaljiva tudi do nje. Tretjič, ko je bila vaša razprava žaljiva do
               mene, ko ste rekel, da sem speljal razpravo nekam drugam. Jaz sem navedel samo en
               argument v prid temu in to argument lastnih besed gospoda direktorja fundacije, ki ga
               postavlja na laž poročilo njegove iste fundacije pod katerim je on isto sam podpisan,
               kot argument v prid temu torej, da je potrebno merila natančno določiti in
               kvantificirati že v tem aktu, ki ga danes obravnavamo s tem, da  za to obstajajo tudi številni pravni argumenti,
               ki so bili danes tukaj že predstavljeni. In iz tega sledi še zadnje, za kar bi si pa
               morali po mojem trdnem prepričanju prizadevati vsi in iz tega vidika je bila pa vaša
               razprava žaljiva do najširše javnosti, da v politiki je tako, da je vedno potreben
               stalen in izvedljiv, uresničljiv, transparenten nadzor in prav za to gre, to se
               pravi, če so stvari točno določene v samem pravilniku, potem je možen vsak trenutek
               nadzor in potem tovrstnih razprav in stranpoti, o katerih ste nekateri že govorili,
               ne bi moglo biti. Za repliko pa sta se javila še gospod Marinič in predstavnik Vlade.
           </p>
            </sp>
            <sp xml:id="SDT4-OZKŠIŠ-Redna-025-2007-06-26.sp49">

               <speaker>BRANKO MARINIČ:</speaker>

               <p>Jaz se odpovedujem repliki, ker si predsednik sam povedal že, pa ne bom ponavljal.
           </p>
            </sp>
            <sp xml:id="SDT4-OZKŠIŠ-Redna-025-2007-06-26.sp50">

               <speaker>PREDSEDNIK MAG. BRANKO GRIMS:</speaker>

               <p>Hvala. Predstavnik Vlade.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp51">

               <speaker>DRAGO BALANT:</speaker>

               <p>Jaz bi pa samo povedal, da dejansko gre za 19. in 27. člen in dejansko gre že za
               merila, v bistvu za te kriterije in točke, ki jih fundacija ima in ta model smo imeli
               usklajen, tako da v bistvu sploh ni nobenega razloga in to imate gospod Školč prav in
               absolutno stojimo za tem, da samo naj se ti kvantificirani podatki že dajo v ta
               merila, kajti v 27. členu piše, tretji odstavek,: svet fundacije lahko sprejme
               spremembe in dopolnitve metodologij za vrednotenje in financiranje programa na
               posameznih področjih sofinanciranja za dve leti. Se pravi, pravzaprav si je svet
               fundacije v ta pravilnik vnesel ta odstavek, da lahko brez Državnega zbora, ki ima
               zdaj po odloku to možnost, da daje k temu soglasje, da od zdaj naprej tega soglasja
               ne potrebuje in tudi od nikogar drugega ne potrebuje, se pravi tudi to je zapisano,
               da prilagaja to okoliščinam, ki so takrat v teh razmerah v športu. S tem bi se mogla
               pozabaviti tudi verjetno zakonodajna služba, ker enostavno ne moreš ti prilagajati
               kar sam od sebe, če je zdaj v uredbi zapisano drugače in to tudi nikjer drugje ni in
               tudi ne daje pravne varnosti tistim, ki se prijavljajo, ker enostavno pred samim
               razpisom lahko svet fundacije potem te kriterije spremeni, ker ta model so v bistvu
               točke in potem ti, ki pripravljaš pol leta prej projekt, ker resni projekti se
               pripravljajo dlje časa, ne veš kakšni bodo dejansko kriteriji pri samem razpisu.
               Tako, da jaz dam tukaj povsem prav temu načinu razmišljanja in mislim, da tukaj nismo
               daleč od tega, da se enostavno to kar že imamo samo vnese v ta pravilnik in da ga
               Državni zbor sprejme. Hvala. 
               </p>
            </sp>
            <sp xml:id="SDT4-OZKŠIŠ-Redna-025-2007-06-26.sp52">

               <speaker>PREDSEDNIK MAG. BRANKO GRIMS:</speaker>

               <p>Hvala. Zdaj so k razpravi prijavljeni še gospod Bevk, gospod Brvar, gospa Jerajeva in
               gospa Potrata. Če drugih prijav ni, potem najprej dajem besedo gospodu Bevku.
               Prosim.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp53">

               <speaker>SAMO BEVK:</speaker>

               <p>Hvala lepa za besedo, gospod predsednik. Torej, jaz nisem bral uvodnika, ki ga imate
               nekateri kolegi tukaj, niti ga nismo dobili za gradivo - namreč, v tem uvodniku naj
               bi gospod Jurak rekel, da ima država mačehovski odnos do športa -, ampak sem se samo
               obregnil ob izjavo gospoda predsednika, da je to politično stališče predsednika
               oziroma direktorja Fundacije za šport, in smo se potem začeli kar s tem zdaj celo
               sejo ukvarjati. Ampak če ste pozorni, je predstavnik Fundacije za šport dejal samo
               to, da se je pred letom dni ali pred dvema letoma delež koncesije sredstev iz iger na
               srečo znižal. In da je to ta problem, zaradi tega, ker se določene igre na srečo
               odvijajo v tej državi na črno, in da bi bilo treba regulirati. To je na tej seji
               povedal predstavnik Fundacije za šport, ne pa, da ima država mačehovski odnos do
               športa, to je druga tema. Zato se mi ne zdi korektno, da polemiziramo predvsem o tej
               zadevi danes na tej seji. Namreč, mislim, da bi morali enkrat celovito obravnavati
               problematiko športa. Konec koncev gre pri Fundaciji za šport samo za 6,8% javnih
               sredstev, ki jih namenjamo za športne dejavnosti. Vse to je razvidno iz povzetka
               revizijskega poročila Računskega sodišča Republike Slovenije, ko so ocenjevali, kdo
               in kako uresničuje javni interes na področju športa. Od leta 2000 do 2004 je
               Fundacija za šport upravljala s 6,8% vseh javnih sredstev, se pravi, z relativno
               majhnim deležem, čeprav 5 milijard in toliko milijonov tolarjev za šport ni tako
               majhna številka. Pa tudi sicer, Računsko sodišče je vpogledalo v področje javnega
               interesa za šport, in to leta 2006. Pregledali so poslovanje od leta 2000 do 2004, in
               sicer na Ministrstvu za šolstvo in šport, na Fundaciji za šport, Olimpijskem komiteju
               in na Zavodu za šport. Se pravi, da Računsko sodišče je pregledovalo, kako in kdo
               uresničuje javni interes na področju športa.</p>
               <p>Pa še nekaj. Iz tega povzetka je jasno razvidno, recimo, da je delež sredstev za
               šport rasel. Recimo, leta 2000, javna sredstva v športu, kjer so od lokalnih
               skupnosti, državnega proračuna, Fundacije za šport, se pravi, celota, ne samo 6,8%.
               Recimo, leta 2000 je bilo javnih sredstev v športu za 10 milijard 416 milijonov, ko
               je prejšnja Vlada zapustila vladne prostore, leta 2004, pa je bilo že skoraj 19
               milijard tolarjev javnih sredstev za šport. Se pravi, da ta trend vseeno gre navzgor,
               vendar je treba preračunati, koliko je tu dejansko delež bruto družbenega proizvoda,
               ker to so nominalne številke, ki pri statistiki in pri financah lahko tudi kažejo
               izkrivljen trend. Ampak dejstvo je, nominalno porast vsako leto, 2000, 2001, 2002,
               2003, 2004, skoraj podvojila so se ta sredstva za šport. Se pravi, da je bilo to
               obdobje nekako uspešno. Danes pa je predstavnik Fundacije za šport problematiziral
                   samo en del, en majhen
               delček, da se pač delež koncesije je znižal, in zdaj mi iz tega delamo celo zgodbo.</p>
               <p>Predlagam, da vseeno mi damo pozitivno mnenje okrog teh pravil, da se eventualno
               pravila dopolnijo, tako kot je gospod Balant prej povedal, saj si vsi želimo jasnih
               meril in če je še kakšen element več, bo lahko kvečjemu bolje, ne pa slabše. Je pa
               tako, da nikoli niso vsi zadovoljni s tem, kako se neka sredstva razdeljujejo, ali
               gre za Fundacijo za šport ali gre za sredstva Filmskega sklada, ali boš prišel v
               program neke investicije na Ministrstvu za šolstvo ali boš prišel z neko cesto v
               program Ministrstva za promet, in še cel kup drugih primerov bi lahko povedal. Tako
               da kakšen element več pri teh pravilnikih ne bi imel nobene škode. In jaz res ne bi
               rad, da bi sedaj zaradi tega, ko je nekdo rekel, da ima država mačehovski odnos do
               športa, da bi pa zdaj naredili celo zgodbo in sesuli še to področje.</p>
               <p>Predlagam, da razmišljamo pozitivno, kot bi rekel naš predsednik, in da to potrdimo.
           </p>
            </sp>
            <sp xml:id="SDT4-OZKŠIŠ-Redna-025-2007-06-26.sp54">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospod Brvar.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp55">

               <speaker>GOSPOD BRVAR:</speaker>

               <p>Hvala lepa. Osredotočil se bom predvsem na pravilnik, predvsem na tiste člene ali
               točke, na katere ste podali posamezne pripombe, zato da bi jih poskušal osvetliti ali
               pa ilustrirati. Izhajam predvsem iz dela v samem svetu fundacije in, bi rekel, drugih
               stvari žel ne, zato bom mogoče na trenutke za vas malo prozaičen, ko bom skušal biti
               ilustrativen.</p>
               <p>Torej, Fundacija za financiranje športnih organizacij želi biti pri svojem delu
               komplementarna. Komplementarna zato, da ponazorim, zakaj, zavoljo tega, da se cel
               športni prostor, torej vse, kar se na področju športa v Sloveniji dogaja, razvija
               skladno. Pa se bom zopet poslužil neke ilustracije. V zadnjem času vedno več občin
               sprejema v svojih merilih in aktih načelo, da ne financirajo objektov, ki niso v
               njihovi lasti. In na ta način ostajajo tisti objekti, ki so v lasti športnih društev,
               pri obnovi, vzdrževanju ali pa pri novogradnji na suhem pri virih sredstev; podobno
               se je tudi z ministrstvom zgodilo. In na ta način fundacija, ko je zasledila ta pojav
               na terenu, ne še povsod, ampak vedno več, poskuša iti  vsaj pri gradnji športnih objektov vedno bolj na roko
               športnim društvom pri vzdrževanju, adaptaciji športnih objektov. Torej, fundacijo
               vodi, sprejema sklepe 13-članski svet, ki ga vodi predsednik tega sveta, to je gospod
               Tone Vugrinec, direktor, danes največkrat omenjan, izvaja predvsem te sklepe. Tako da
               z vidika sprejemanja sklepov je direktor za izvedbo resda pomemben, ampak pri
               sprejemanju sklepov pa je manj pomembna oseba. Fundacija razporeja sredstva,
               razdeljuje sredstva enkrat letno, na podlagi javnega razpisa. In na ta javni razpis
               pride najmanj petkrat več prosilcev, torej zaprošenih sredstev, kot smo jih mi
               sposobni razdeliti. In ko vsako leto razporejamo sredstva, jih vedno razporejamo po
               načelu previdnosti. Namreč, ko je treba septembra razporediti sredstva, te obveznosti
               pridejo naslednje leto, so operativna, koncesijske dajatve iz iger na srečo pritekajo
               pa tudi čez celo leto. Zaradi tega je treba imeti načelo previdnosti in ne
               razporediti do slehernega tolarja. Poleg tega so tudi obveznosti, nekatere obveznosti
               skozi več let. Za gradnjo športnih objektov že nekaj let sprejemamo sklepe, da lahko
               razporedimo za tri leta vnaprej, in so nekatere obveznosti tudi razporejene. To je,
               recimo, razlog, ko je bilo danes ugotovljeno, da nam je, recimo, v lanskem letu pa
               ostalo 240 milijonov, ker bodo v letošnjem letu z letošnjim razpisom razpisana za
               prihodnje leto.</p>
               <p>Naslednja zadeva, ki bi jo želel pojasniti, so ti modeli, ko ste največkrat 18. člen
               omenjali. Mislim, da je treba 18. člen brati za 27. členom. V 27. členu piše, da pred
               objavo javnega razpisa, torej pred objavo razpisa, fundacija objavi v Uradnem listu,
               na svojih spletnih straneh in na oglasni deski te metodologije za vrednotenje in
               financiranje programov, ki jih točkovno opredeljujejo posamezna merila na posameznih
               področjih sofinanciranja fundacije. Predstavnik Vlade je povedal, da je bila to edina
               točka, kjer smo deloma neusklajeni. Res je, ampak kaj nas je vodilo pri tem, da smo
               to zadevo tako postavili: predvsem zaradi načela, predvsem zaradi te operativnosti.
               Namreč, če bi mi želeli karkoli spremeniti, potem mi ne moremo tega spremeniti v
               nekaj mesecih, nam se te zadeve potem lahko razvlečejo v leta. Ta pravilnik je bil
               skoraj v podobnem besedilu, nekaj členov se je razlikovalo, že pred letom dni na tem
               Državnem zboru. In bom zopet uporabil ilustracijo, zato da vam bom povedal, kje to
               zaznamo. Mi smo pred leti zaznali, da na terenu športne površine, tiste ploščadi, ki
               so bile v soseskah, zanemarjajo, tam, kjer so običajno košarkaška igrišča, rokometna
               igrišča ali pa goli za mali nogomet in podobno. In tiste ploščadi so se zanemarjale,
               torej propadale, nihče ni skrbel več za njih. In smo v fundaciji v vsakem javnem
               razpisu opredelili, da ima javni interes za sofinanciranje obnove teh ploščadi
               največjo težo. Torej, če bomo morali mi za vsako podeljevanje točk javnega interesa,
               ko je bilo prej, recimo, 6 točk, pa je zdaj najvišje število točk 10, iskati soglasje
               Državnega zbora, potem bo mogoče problem že kdaj rešen, sicer drugače, preden bomo mi
               dobili soglasje za vsak točkovni model. Namreč, ti modeli, kot pravite, so točkovni
               modeli, za tako zadevo se da 4 točke, za to zadevo 6 točk, za to zadevo 10 točk. In
               ti modeli so bili preverjeni že v preteklosti in ti modeli bodo tudi objavljeni pred
               razpisom. Torej nekdo, ko bo razpis objavljen, bo že vedel, ali je njegova stvar visoke prioritete ali pa
               manjše prioritete. Torej, stvari se ne bodo spreminjale med razpisom. Da bi pa
               zadostili tudi tem pogojem uravnoteženosti ali pa da se ne spreminjajo vsako leto ti
               modeli, smo tudi zapisali določilo v 27. členu, da ti modeli veljajo, da se lahko
               spreminjajo vsaki dve leti. Torej, nekdo bo že vnaprej tudi vedel, pod kakšnimi
               pogoji bo lahko delal. Samo operativnost nas je vodila, pa nič drugega. Sicer bi mi
               lahko tistih 50 strani, kot so ti točkovni modeli za vsako posamezno področje, to je
               za področje vrhunskega športa, za področje rekreacije in tako naprej, mirne duše
               pripeli zraven, saj vsi pravimo, da so zadeve že narejene.</p>
               <p>Naslednja stvar. 18. člen, treba je razumeti tako, da prednost - to je ta zadeva, ki
               govori, da imajo prednost tisti, ki so uspešno realizirali dodeljena sredstva
               fundacije. To samo pomeni, da manj točk dobi tisti, ki so mu bila v preteklosti
               dodeljena sredstva fundacije, pa jih ni izrabil, iz raznoraznih razlogov. Ker se je
               zgodilo tudi to, namreč, fundacija sredstva nakaže šele takrat, ko nekdo predloži
               račune. In če nekdo, ko je naredil dober projekt, pa so mu bila na podlagi projekta
               odobrena sredstva, teh sredstev ni izkoristil in že naslednje leto zopet prosi z
               istim projektom za ta sredstva, potem v tem delu dobi manj točk, torej ni nagrajen s
               tem, da se pojavlja.</p>
               <p>Toliko bi imel jaz teh odgovorov na vprašanja, ki so se pojavila glede na pravilnik.
           </p>
            </sp>
            <sp xml:id="SDT4-OZKŠIŠ-Redna-025-2007-06-26.sp56">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Jerajeva, za njo gospa Potrata.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp57">

               <speaker>ALENKA JERAJ:</speaker>

               <p>V teh obrazložitvah je tudi kar nekaj besed o tem, da pač beležimo padec prihodkov
               športnih društev v primerjavi z BDP in tako naprej. Tako da ni pač stvar samo tistega
               uvodnika, ki so ga nekateri brali, ampak je tudi v obrazložitvi pravil ali pa zakaj
               se stvari spreminjajo, to zapisano, zato se o tem pogovarjamo in je tudi čisto prav,
               da smo nekaj besed tudi temu namenili.</p>
               <p>Zdaj jaz lahko to obrazložitev, no, predstavnika fundacije - lahko pač stvari čisto
               tako res držijo. Ampak če imamo mi zapisano, da mora Državni zbor dajati soglasje
               oziroma da soglasje na pravila, potem jih mi ne bomo dali, če bomo to potrdili,
               zraven bo pa še ob tem nekaj nastalo, ki pa bo dejansko podlaga za razdelitev
               denarja. Dobro, mogoče je pač občinski razpis nekaj drugega, kot je tole. Ampak če bi
               mi imeli pravilnik, na podlagi katerega bi objavili javni razpis, ob tem bi pa
               objavili še neko metodologijo, zame je to malo sporno, no, ker pravila morajo biti
               jasna. Tu se potem lahko vsako leto spreminja nekaj, nekaj let propagiraš nekaj,
               ljudje vlagajo v to, usposobijo trenerje in ne vem kaj, potem pa rečemo, to ni več
               prioriteta, zdaj bo pa nekaj drugega. Mislim, tu tudi neko filozofijo menjamo in
               najbrž to ni čisto na mestu. Mislim, da je pač nacionalni program športa in druge
               stvari, ki določajo prioritete.</p>
               <p>Tako da meni se zdi, da če mi to potrdimo, bomo sprejeli neko načelno zadevo ali pa
               nekaj tako, precej abstraktnega, potem se pa lahko iz tega čisto nekaj drugega zgodi.
               In nas bodo vprašali, kajne, saj ste vi dali soglasje k tem pravilom, zakaj se pa
               zdaj to več ne financira, ampak se financira oziroma sofinancira nekaj drugega.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp58">

               <speaker>PREDSEDNIK MAG. BRANKO GRIMS:</speaker>

               <p>Hvala. Besedo ima gospa Potrata.
               </p>
            </sp>
            <sp xml:id="SDT4-OZKŠIŠ-Redna-025-2007-06-26.sp59">

               <speaker>MAG. MAJDA POTRATA:</speaker>

               <p>Hvala. Če je trend več kot super, potem je vseeno potrebno slišati tisto, kar je bilo
               na začetku povedanega, da zaradi najrazličnejših razlogov prihodki ali pa, zaradi
               enega temeljnih razlogov prihodke iz koncesijskih dajatev od iger na sreče upadajo.
               Jaz se na šport ne spoznam toliko, da bi upala ga komentirati in vrednotensko o njem
               razpravljati, je pa res, da sem v sredstvih javnega obveščanja kar nekaj opozoril na
               to, da sredstva odtekajo, zaradi različnih načinov prirejanja iger na srečo iz
               državne ali republiške kontrole, jaz sem pa kot državljanka te države zelo
               zainteresirana za to, da bi igre na srečo bile pod nadzorom, zaradi tega, ker ni
               šport edini, ki se iz koncesijskih dajatev za igre na srečo napaja. Zato, jaz res ne
               morem pritrditi temu, da je trend več kot super.</p>
               <p>Sedaj, spoštovani gospod predsednik, vi ste rekli, da smo slišali številne pravne
               argument, ki so nam bili predstavljeni, zakaj tega pravilnika ni mogoče sprejeti.
               Meni je zelo žal, ampak jaz pravnih argumentov razen tistega, ki ga je predstavnik
               Direktorata za šport k 27. členu tretjemu odstavku povedal nisem slišala nobenega
               konkretnega pravnega argumenta, to pa je ednina, ne množina. Tako kot nisem slišala
               nobenega argumentiranja s strani gospe državne sekretarke, ker je govora o tem, kdo
               kaj predstavlja in kako argumentira.</p>
               <p>Jaz se res ne morem otresti občutka, da ste se v koaliciji odločili ta pravilnik
               zaustaviti in sedaj iščete opravičilo, zakaj ga je treba zaustaviti. Ker, ko sem
               sedaj poslušala o točkovnem sistemu bi moral gospod Marinič, ki je prej na začetku
               razpravljal, da ne najde tukaj notri v tem pravilniku točkovnega sistema svoje
               pomisleke umakniti, zaradi tega, ker se to pokriva s tistim, o čemer jaz govorim.
               Pravilnik govori o odstotku, ki je lahko v razponu tudi pri nekaterih rečeh,
               sofinanciranja, ker mi govorimo o sofinanciranju, ne govorimo o izključnem
               financiranju, to se pravi, da so pogoji določeni. Potem so pa, sedaj če berem recimo,
               Postopek razporeditev sredstev, to je od 27. člena, naprej so pa, potem še natančni
               28. člen - <q>"Razpisna komisija fundacije je tista, ki operira tako z absolutno cifro
               sredstev, ki jih za posamezno leto razpisuje kot s konkretnimi natančnimi določili."</q>
               -, zato pa so razpisi tako zelo pomembni, da so razpisi navodilo tudi tistemu, ki se
               prijavlja, da ve, kaj lahko od razpisa pri sredstvih pričakuje. Ko jaz berem tukaj
               29. člen, poglejte: <q>"Popolne vloge vrednotijo stalne strokovne komisije fundacije po
               metodologiji."</q> - in tukaj sedaj jaz vidim to metodologijo, ki jo razumem v povezavi s
               27. členom, mogoče razumemo različno, ki izhaja iz meril tega pravilnika.
               Metodologija izhaja iz  meril.
               Metodologija je točkovni sistem, pravilnik ima pa razpone za sofinanciranje. Sedaj,
               če hočete številne pravne argumente, ki so nam bili predstavljeni predstaviti jaz ne
               bi nič proti imela, če bi, gospod predsednik, vi predlagali, da recimo
               Zakonodajno-pravna služba mimo tistih treh vrstic, v katerih je trdila, da je vse v
               redu napiše pa sedaj, ker je ugotovila od takrat do danes, da pravilnik v nekaterih
               točkah ni skladen s, kaj vem, čim že je bilo na začetku povedano, da konkretne
               pripombe k vsakemu členu, tako smo vajeni pripombe Zakonodajno-pravne službe
               dobivati, ampak ne, mi ničesar od tega nismo dobili. Vidite, tukaj ne more biti iz
               trte zvito moje prepričanje, da ste se v koaliciji odločili ta pravilnik zrušiti in
               se vam ne zdi potrebno niti o čemerkoli konkretno razpravljati. Veljal bo torej star
               pravilnik, ker tega ne bomo sprejeli.</p>
               <p>Kaj se pa še sicer zadaj skriva, je pa popolnoma mogoče razbirati, da se zadaj
               skrivajo tudi nezadovoljstva s posamičnimi kadrovskimi rešitvami in prepričana sem,
               da se bo čez čas kakšna zadeva pa kakšna zgodba odvila še. Jaz bi vendarle želela, da
               končno razpravljamo o pravilniku in ne o vsem drugem. Hvala.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp60">

               <speaker>PREDSEDNIK MAG. BRANKO GRIMS:</speaker>

               <p>Hvala, gospa Potrata. Samo ena čisto kratka replika, zakaj služba ni dala pripomb po
               posameznih členih, kaj bi bilo potrebno dopolniti ali spremeniti. Zaradi tega, ker mi
               nismo v funkciji, ko bi lahko amandmirali, mi smo samo v funkciji, ko bodisi lahko to
               vrnemo v dopolnitev oziroma predlagamo Državnemu zboru ali, da da soglasje ali, da ne
               da soglasje in potem eventualno, kako naj ravna medtem, ko amandmaje v nobenem
               primeru ni mogoče sprejemati. Replike na repliko ni. Lahko se prijavite za razpravo,
               ni problema. K besedi se je javil še gospod Prevc.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp61">

               <speaker>MIHAEL PREVC:</speaker>

               <p>Hvala lepa. Poglejte, jaz bi bila pravzaprav čisto kratek, ker mislim, da zahajamo
               pravzaprav pri tem pravilniku, ampak oglasiti se moram pač, zaradi zadnjih izvajanj
               predvsem v tej smeri, da tisti, ki imamo pomisleke, da ta pravilnik ne vsebuje jasnih
               meril, da seveda želimo ta pravilnik zrušiti. Jaz mislim, da nas dejansko, da tukaj
               gre za žalitev glede na naša mnenja in se seveda s tem absolutno ne strinjam.
               Poslušajte, jaz nisem nič obremenjen s tem člankom in ga nenazadnje tudi nisem
               prebral, ampak jaz sem jasno in glasno povedal, v tem pravilniku manjkajo jasna
               merila in s tem se je strinjal tudi gospod Bevk, Bevk je jasno povedal, vsi si želimo
               jasnih meril, ki jih mora ta pravilnik vsebovati. Dejstvo je, da jih ni. Gospod
               <gap n=".."/><stage>/Nerazumljivo./</stage><gap n=".."/> tudi lepo povedal, saj ni problem, takole je rekel, mirne duše
               lahko pripremo zraven točkovnik za posamezna športna področja, to naredimo, pripnimo
               zraven tega pravilnika ta točkovnik in ga bom seveda z veseljem podprl.  Gospa Potrata, jaz sem pohvalil
               ta pravilnik, jaz sem rekel, da nimam nobenih pripomb na samo vsebino tega
               pravilnika, ampak manjkajo mi jasna merila, samo za to gre, za nič drugega. In
               dejstvo je, če bi lahko zadevo amandmirali, tako kot je rekel predsednik, potem je
               stvar jasna, ker pa zadeve ne moremo amandmirati, se bosta mogli usesti skupaj
               fundacija in Ministrstvo za šport in dejansko te zadeve razčistiti. Za mene v tem
               pravilniku resnično ni jasnih meril in me ne bi v tem trenutku nič motilo, če bi bilo
               zraven tega pravilnika zdaj pripetih še točkovniki za posamezna športna področja in
               je zadeva kristalno jasna in dobro pripravljena. V tem trenutku pa samo to je bila
               moja dilema. Gospod Školč, o kakršnikoli, danes je semafor tu zanimiv, to se pravi,
               da prižigamo rdečo luč za ustavitev tega pravilnika ni govora, nam je jasno, nam je
               tako kot je gospa Potrata povedala<gap n="..."/>če ta pravilnik ne bo sprejet bo obveljal star
               pravilnik, ampak gre za to, da naredimo zadeve transparentne, gre za veliko količino
               javnega denarja in ta denar naj bo razporejen 100% transparentno kar je to mogoče, to
               je pa možno samo pod pogojem, če so merila za razporeditev teh sredstev jasna, v tem
               primeru niso. Hvala.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp62">

               <speaker>PREDSEDNIK MAG. BRANKO GRIMS:</speaker>

               <p>Hvala. Še gospa Potrata je želela besedo.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp63">

               <speaker>JOŽEF ŠKOLČ:</speaker>

               <p>Jaz sem se že prej javil.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp64">

               <speaker>PREDSEDNIK MAG. BRANKO GRIMS:</speaker>

               <p>Se opravičujem, gospod Školč, žal niste nič opozoril. Mislim pa, da je fer, da zdaj
               daste gospe Potrati.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp65">

               <speaker>MAG. MAJA POTRATA:</speaker>

               <p>Ne gre za vprašanje tega ali je fer ali ni, ampak vprašanje kako ste videli, gospod
               predsednik, vsaj tako je, da stvari so bolj preproste kot se kaže. Vsi ste, gospod
               predsednik, sami povedali, da gre samo za to ali bomo temu pravilniku omogočili, da
               zaživi ali pa temu pravilniku te možnosti ne bomo dali. In ker je dejstvo, da je
               Zakonodajno-pravna služba dala pozitivno mnenje, da se je tu nekaj drugega slišalo,
               ampak vidite, hotela sem od vas slišati tisto, da ni stvar našega amandmiranja, vi
               ste povedali in tudi predstavnica Zakonodajno-pravne službe je rekla, da se to da v
               okviru redakcijskih postopkov spremeniti tisto kar je, to ima. No, zdaj vidim, da tu
               med koalicijskimi poslanci ta moja razprava ima burne reakcije, kar pomeni, da so
               stvari v resnici zelo transparentne, zelo transparentne in da niso daleč od tistega o
               čemer se danes toliko govori in so zvezane z barvo pred katero biki bežijo ali pa se
               razjezijo ob njej. Tako, da pravilnik ima poleg tega še, mislim, da sem vas gospod
               Brvar prav slišala, okrog 60 strani obsežnih točkovnih obrazložitev metodologije. To
               obstaja, to ni nekaj kar bi šele bilo treba napraviti. In če vas gospod Prevec to ne
               more prepričati, da je vendarle zadeva transparentna, jaz ne maram tega izraza zaradi
               tega, ker bolj ko se o tem mandatu o transparentnosti govori manj je te
               transparentnosti v družbi, ampak vseeno jaz mislim, da ni razlogov, da ne bi mogli
               dati soglasja k pravniku, ampak stvar kako jo, gospod predsednik, vodite, potek
               dogodkov pa bolj napeljuje k temu, da je treba po vašem mnenju ta pravilnik
               zaustaviti. Hvala.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp66">

               <speaker>PREDSEDNIK MAG. BRANKO GRIMS:</speaker>

               <p>Hvala, gospa Potrata. Moram samo opozoriti, da takšna dopolnitev pravilnika zagotovo
               presega  redakcijo besedila in
               da je tukaj potrebno nekaj storiti po formalni plati, tako da bo postopek spoštovan,
               to je eno. Drugo, če že govorimo o tem, bi samo opozoril, da ste preslišali tudi
               enega od ključnih argumentov, ki je pravne narave, to pa je na možnost žal pri
               izvajanju takšnega pravilnika kot je zdaj predlagan brez teh dopolnitev na kar je
               prej opozoril predstavniki ministrstva in mimogrede, ki priča tudi o tem, da to ni
               samo neka redakcija, ampak gre za še kako pomembno vsebinsko spremembo. Bom pa
               predlagal ustrezne rešitve, samo najprej dajem še besedo gospodu Školču.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp67">

               <speaker>JOŽEF ŠKOLČ:</speaker>

               <p>No, v tem trenutku se jaz niti ne razburjam, če bo spet kdo užaljen, ker vidim, da
               ste užaljeni zmeraj, ko vas spregledamo. Se pravi, ko nekako vidimo kaj pripravljate,
               tega pa niste pripravljeni jasno povedati, potem ste zaradi bolj ali manj slikovitega
               govora užaljeni. In prav je, bodite užaljeni. Vi ste pripravljali, to si upam trditi,
               kot je bilo tukaj že velikokrat rečeno, rdečo luč za ta akt. To metaforo si tudi
               nisem sam izmislil in to, da obstajajo frustracije z rdečo lučjo je tudi že splošno
               znano in jaz upam, da ne boste šli tako daleč, da boste tudi na semaforju jo menjali
               s kakšno drugo, ker tujci tega ne bodo razumeli. Ampak, vidim, da so tu zelo velike
               težave. Moj predlog, gospod predsednik, bi bil, da mi to točko prekinemo danes, če je
               res volja za to, da se te stvari uredijo, da jo pa prekinemo za nek relativno kratek
               čas, da lahko svet fundacije, če bomo imeli kakšna priporočila ta priporočila poskuša
               upoštevati, ne da se to odloži do jeseni, ker potem bo problem z razpisi in tako
               naprej. Ampak, da se odloži naša seja oziroma odločanje do naslednjega tedna. To je
               moj čisto formalen predlog, upam, da ga boste štel kot dobronamernega. V tem vmesnem
               času, gospod predsednik, mislim, da ni tako kot je rekel tu kolega Prevc, mesto, da
               se ljudje iz fundacije pogovarjajo z Ministrstvom za šolstvo in šport. Temu odločno
               nasprotujem. Mesto je, da sestavimo izmed nas eventualno dva, tri ljudi, ker je
               Državni zbor tisti, ki daje soglasje k temu aktu, ne pa ministrstvo, gospod Petan, če
               še ne veste. Toliko, da vas zbudim in spravim k tej točki. Državni zbor je tisti, ki
               mora to narediti. Jaz ministrstvu ne zaupam. Lahko pripravi pripombe, jih
               da<gap n=".."/><stage>/nerazumljivo./</stage>. zagotovo veliko ve, ampak nekaj šteje tudi forma. Če imamo
               kakšne pripombe, potem mislim, gospod predsednik, da je prav, da se sestavimo, da jih
               formuliramo in jih povemo in ne prenašamo to na organ, ki mora biti do neke mere
               stran od tega.  Zame bi sicer
               bilo sprejemljivo, da tudi danes sprejmemo ta pravila, da ne bo kakšnih posebnih
               nesporazumov, in da se ne bo kdo skliceval name, češ da sem jaz vas odrešil teh
               peklenskih muk. Predvsem bi rad, da te stvari pridejo čim prej do konca, gospa
               Jerajeva, ker mi smo v neki zelo podobni situaciji recimo kot z avtocestnim
               programom, če hočete to primerjavo poslušati. Avtocestni program in bencinski tolar
               je bil sprejet, ne vem, že tam leta 1996 se mi zdi. Ampak mi vsako leto, bom rekel,
               to noveliramo. Ne glede na to in ministrstvo potem v tistih razpisih naredi še čuda
               stvari. Dars, kot tisti, ki ima neka pooblastila, pa še več. Kilometer avtoceste
               stane zadnje čase več kot vsa ta sredstva na letni ravni o katerih se sedaj tukaj
               pogovarjamo. Tam nimate najmanjših zadržkov, da bi rekli, mi smo že sprejeli, da se
               avtocestni program zgradi, da je ta osem, ampak smo vsako leto potem, kot je bilo
               tudi tukaj mišljeno, rekli, sedaj bomo nekaj na Gorenjskem, potem bomo v Prekmurju,
               potem bomo Trojane, potem bomo ne vem kaj. To so situacije, gospa Jerajeva, ki so
               realne in bi vas prosil, da veste, da Državni zbor ne bi prvič ravnal tako, da bi
               zaupal z zakonom ustanovljeni instituciji, da razumno razporeja sredstva, sploh glede
               na to, da vam vlečem ven te avtoceste. Če hočete, vam pa povem še o tem, kakšen denar
               smo sprejeli za železnico prejšnji teden, pa sem prepričan, da ne minister Božič in
               ne velika večina poslancev, ki je to sprejela, z menoj v red, da ne bo kakšnih
               nesporazumov, ne ve kako se bo to v naslednjih letih realiziralo. In bomo to delali.
               Zato bi, je že prav, da vas malo pekli, ker vidimo, da si hočete tudi to podrediti in
               blokirati. Imate pa, bom rekel, pošteno možnost, da sprejmete en predlog, in da mi do
               julijske seje to pripravimo. In če bo tak predlog sprejet, gospod predsednik, se
               prostovoljno javim, čeravno imam veliko drugega dela, da bi v taki skupini sodeloval
               in pomagal k temu, da pridemo do neke rešitve. Na procedure se za silo spoznam,
               interesa v športu pa nimam čisto nobenega, tako da mi ne boste mogli očitati, da koga
               posebej favoriziram.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp68">

               <speaker>PREDSEDNIK MAG. BRANKO GRIMS:</speaker>

               <p>Dobro, hvala. Če ni nujno, potem oprostite<gap n="..."/> Poglejte kolegi, jaz bi predlagal, da
               poskušamo to kanalizirati tako, da pripeljemo do nekih sklepov. Moram tudi reči, da
               ne podpiram predloga, da bi sedaj kar sejo prekinili. Mislim pa, da sta dve realni
               možnosti, ki imata tudi podlago v predpisih te države in sicer za naše ravnanje. Ena
               je možnost, ki je na nek način tudi gentelmenski dogovor, ki pa ima tukaj lahko tudi
               poslovniško podlago, seveda je ob sprejetju ustreznega sklepa. Vendar tukaj bi želel
               eno zelo jasno zagotovilo predstavnikov fundacije, kajti tole sedaj že kar nekaj časa
               traja. Namreč po eni strani, glede na predhodno razpravo, samo dve misli. Misija
               dobre volje nima nikakršne podlage v Poslovniku, tako da mislim, da o čem takem ni
               možno sklepati. Drugo je, da 
               ministrstvo je v teh postopkih nastopa kot drugostopenjski organ, se pravi kot
               pritožni organ, tako da ga čisto izključiti<gap n="..."/> V postopkih, gospod Školč. Lepo
               prosim, dajte vsaj poslušati.</p>
               <p>Drugo kar je, je pa to<gap n="..."/> Dajmo kolegi, prosim, malo umiriti situacijo! Jaz bi
               prosil predstavnike fundacije, če je možen takle dogovor, da mi danes sprejmemo
               sklep, da vam predlagamo dopolnitev, in da se vi, ampak prosim, to bom predlagal v
               primeru, če se vi lahko zelo jasno zavežete, da boste dopolnjen pravilnik glede na
               pripombe, ki so bile danes tukaj dane, predložili v nekem razumnem roku. Jaz osebno
               bi dal rok 1. september, tako da je za vsako dopolnitev in za vsako izvedbo, saj je
               zanesljivo dovolj časa. Če ja pa to možno narediti v tednu dni, pa bomo toliko bolj
               veseli. Samo potem bi rad jasno zagotovilo z vaše strani, da boste res tako tudi
               ravnali. V nasprotnem primeru bom moral predlagati nek drugačnem sklep v katerega bo
               pa potem vključen tudi državni zbor. Pa bi najprej vas vprašal, če je možno z vaše
               strani dati zagotovilo, da bodo pripombe Vlade in pa tukaj dane pripombe, zlasti tudi
               glede vključitve pravilnika mimogrede operativnost, če je vezana na dvoletno obdobje
               30 dni, kolikor rabimo za eventualno soglasje pa res ne more predstavljati tako hude
               ovire, da bi to predstavljalo eno veliko težavo. Ali je možen tak dogovor. Najprej bi
               prosil iz vaše strani.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp69">

               <speaker>GOSPOD _______:</speaker>

               <p>Mi imamo prihodnji teden 3. julija sejo, razpisno sejo Sveta fundacije in te
               razloge, ki ste jih povedali, nam ne predstavlja nobenih ovir. Torej modeli
               obstajajo, ta pravilnik obstaja, samo te zadeve zložiti, če je samo to razlog za
               potrditev, bomo to storili. Torej 4. julija je ta dopolnjen pravilnik, s tem lahko v
               Državnem zboru.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp70">

               <speaker>PREDSEDNIK MAG. BRANKO GRIMS:</speaker>

               <p>Dobro. Če je tako lahko zagotovilo, potem predlagam, da sprejmemo naslednji sklep.
               Da odbor Državnega zbora Republike Slovenije za kulturo, šolstvo in šport predlaga
               Fundaciji za šport, da spremembe in dopolnitve tega pravilnika oziroma, da pravilnik
               dopolni s pripombami, ki so bile tukaj dane v razpravi, predvsem pa tako, da vključi
               tudi podrobna merila, ki so sedaj zajeta v<gap n="..."/> To ne bi več v sklep dajal, ampak da
               vključi tudi podrobna merila, tako da bo jasno za kaj gre. Sprašujem tudi vse
               prisotne, če se s tako oblikovanim sklepom strinjajo? Glede na to, da ste rekli, da
               bo to možno, da se<gap n="..."/> Gre še za nekatere redakcijske popravke, ki so pa po mojem
               mnenju predvsem povezani s tem. Saj to ne bo šlo samo za točno samo vključitev
               fizično, ampak je potem treba po mojem prepričanju spremeniti tudi tiste člene, ki
               govorijo o sogla<gap n="..."/> Mislim pa, da to brez težav lahko v govoru z ministrstvom in
               mislim, da se tudi kolegi strinjajo in je to že povedano. Tako, da ne bi sedaj komplicirali. Prosim. Ja, gospod
               predsednik, jaz imam vedno težave kadar je to tajni zaimek vse. Zaradi tega, ker moja
               izkušnja je taka, da so nekatere pripombe, vsaj ki so, ki jih je bilo mogoče danes
               slišati, kontradiktorne. Tisto kar je pa bilo nesporno ugotovljeno pa je, da bi ta
               točkovni sistem bil dodatek. Tako da, jaz bi se izognila besedi <q>"vse pripombe"</q> ampak
               samo, da so pripombe. Zaradi tega, ker vseh pripomb zanesljivo ne bo mogla fundacija
               vključiti, ker mi smo o marsičem razpravljali. Da ne bi bilo potem težav.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp71">

               <speaker>PREDSEDNIK MAG. BRANKO GRIMS:</speaker>

               <p>Gospa Potrata, saj tako sem tudi sklep predlagal. Mislim pa da, sedajle pa
               izgubljamo čas, ker se je predstavnik fundacije že strinjal s tem, da ni nobenega
               problema, da se te temeljne pripombe vse vključit. Tako da, sploh ne gre za
               kakršenkoli problem. Gre za preoblikovanje besedila, potrem je verjetno treba dati
               ven v besedilu tisto o dvoletnih intervalih in o tem kakšna so pravila za
               spreminjanje samih teh podrobnih meril, ki jih sedaj imenujemo model, v tem
               poslovniku itn. Tukaj je treba stvari točno uskladiti, dopolniti in mislim, da potem
               zadeva ni več problematična.</p>
               <p>Sprašujem tudi predstavnika Vlade, če ima kakršnokoli pripombo na tak sklep.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp72">

               <speaker>GOSPA ______:</speaker>

               <p>Jaz bi samo še enkrat povedala, da ministrstvo je na prvem odboru dalo pisne
               pripombe in se s tem kar ste sedaj tukaj govorili, se popolnoma strinja, da ta merila
               pridejo potem do pravilnika in s tem je dejansko zadoščemo tudi tem našim pogledom,
               ki jih delamo na tem področju, kot drugostopenjski organ. Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp73">

               <speaker>PREDSEDNIK MAG. BRANKO GRIMS:</speaker>

               <p>Dobro. Potem mislim, da lahko razpravo<gap n="..."/> Želite še besedo, gospod Školč.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp74">

               <speaker>JOŽEF ŠKOLČ:</speaker>

               <p>Jaz bi rad to razčistil. Meni se sicer ne zdi sporno glede tega 27. člena in te
               možnosti, da se dopolnjujejo, da svet fundacije lahko sprejme spremembe na dve leti.
               To je pripomba, ki je bila slišana, ki pa ni bila, bom rekel nujna zahteva. Jaz si
               predstavljam, ker sem ta pravilnik bral, da bo verjetno dopolnjen samo 19. člen na
               nek način, da priloga k 19. členu so merila nastala ta in bo, in je stvar razrešena.
               Sedaj je pa vprašanje ali se zaradi efektivnosti črta tretji odstavek 27. člena ali
               ne.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp75">

               <speaker>PREDSEDNIK MAG. BRANKO GRIMS:</speaker>

               <p>Jaz osebno mislim, da je nepotreben, zaradi tega, ker bo kvečjemu zmanjševal
               operativnost ne pa povečeval, če se enkrat dogovorimo, da se vključijo merila v sam
               pravilnik. Dajmo to realno pogledati.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp76">

               <speaker>JOŽEF ŠKOLČ:</speaker>

               <p>Treba je vedeti, gospod predsednik, ker skačete v besedo, to je dopustno<gap n="..."/></p>
            </sp>
            <sp xml:id="SDT4-OZKŠIŠ-Redna-025-2007-06-26.sp77">

               <speaker>PREDSEDNIK MAG. BRANKO GRIMS:</speaker>

               <p>Saj ste postavil vprašanje, gospod Školč.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp78">

               <speaker>JOŽEF ŠKOLČ:</speaker>

               <p>Ne vam, ne vam, vsem drugim. Ker so drugi o tem govorili, pa ni bilo sporno.
               Operativnost se bo s tem zagotovo zmanjšala, kar pomeni, da bo potrebno za vsako
               spremembo te priloge priti v Državni zbor. To je sicer možno. Predvidevam, da svet
               fundacije bo tudi zelo vesel, ker bo lahko tukaj razlagal tudi druge stvari. Nisem pa
               prepričan, da je to z vidika Državnega zbora najbolj primerno, glede na materiale s
               katerimi smo zasuti.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp79">

               <speaker>PREDSEDNIK MAG. BRANKO GRIMS:</speaker>

               <p>Gospod Školč, je pa z vidika smernic Evropske unije, ko gre za delitev javnih
               sredstev, in ko gre tudi za nekatere sodbe Ustavnega sodišča Republike Slovenije, to
               bistveno bolj pravno-korektna rešitev kot tisto kar je bilo doslej predlagano. 
               </p>
            </sp>
            <sp xml:id="SDT4-OZKŠIŠ-Redna-025-2007-06-26.sp80">

               <speaker>JOŽEF ŠKOLČ:</speaker>

               <p> Gospod Grims, jaz se vam v vsem zahvaljujem, mislim, da bo to v veliki meri, bom
               rekel, velik svetilnik Svetu fundacije, ker sicer vedo, kaj se bo s temi pravili
               zgodilo. Mene bom rekel pa ne ena in ne druge rešitev ne moti. Hvala lepa.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp81">

               <speaker>PREDSEDNIK MAG. BRANKO GRIMS:</speaker>

               <p>Hvala. Gospod Bevk, še vi ste hoteli besedo.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp82">

               <speaker>SAMO BEVK:</speaker>

               <p>Bom zelo kratek. Jaz bom pač sprejel in glasoval za ta sklep. Sedaj v podrobnosti,
               kaj se bo vključilo Svet fundacije za šport bo pač presodil in bo naredil te
               dopolnitve, mi se bomo pa tako ali tako najbrž srečali s tem gradivom na seji odbora
               in bomo pač takrat povedali svoje mnenje. Jaz bom podprl ta predlog.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp83">

               <speaker>PREDSEDNIK MAG. BRANKO GRIMS:</speaker>

               <p>V vsakem primeru bo seveda to ponovno obravnaval odbor, to samo pomeni, da vrnemo
               predlagatelju v dopolnitev tudi seveda z usmeritvijo, ki je sestavni del sklepa, kaj
               pričakujemo. Če razprave ni več, potem dajem sklep tako kot sem ga oblikoval na
               glasovanje.</p>
               <p>Kdo je za predlagani sklep? <stage>(12 članov.)</stage> Kdo je proti? <stage>(Nihče.)</stage></p>
               <p>S tem je ta točka dnevnega reda zaključena.</p>
               <p>Prehajamo na <title>2. TOČKO DNEVNEGA REDA - PREDLOG SPREMEMB IN DOPOLNITEV PRAVIL
                  FUNDACIJE ZA FINANCIRANJE ŠPORTNIH ORGANIZACIJ.</title> Tudi tukaj so bili vabljeni
               vsi in isti subjekti kot pri 1. točki tako, da tega ne bom bral. Želel bi kar
               vprašati predstavnika fundacije, če želi dopolnilno obrazložitev? Ni potrebna. Želi
               besedo predstavnica vlade?</p>
            </sp>
            <sp xml:id="SDT4-OZKŠIŠ-Redna-025-2007-06-26.sp84">

               <speaker>GOSPA______:</speaker>

               <p>: Samo bi povedala, da imamo pozitivno mnenje do te točke.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp85">

               <speaker>PREDSEDNIK MAG. BRANKO GRIMS:</speaker>

               <p>Predstavnica Zakonodajno-pravna službe se je že prej opravičila, ker je morala iti
               na drug odbor, ki se je v tem času že začel pa je žal okrnjena sestava danes tako da
               odpiram razpravo. Zakonodajno-pravna služba je pa dala pozitivno mnenje, tako da ni
               problem. Če razprave ni, potem jo zaključujem. Predlagam sklep: <q>"Da predlagamo
               Državnemu zboru Republike Slovenije, da da soglasje k spremembam in dopolnitvam
               pravil Fundacije za financiranje športnih organizacij v Republiki Sloveniji z dne 13.
               aprila 2007."</q> Želi kdo razpravljati o predlogu sklepa? Ugotavljam, da ne. Želi kdo
               obrazložiti svoj glas? Ne. Glasujemo.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Ta sklep je sprejet.</p>
               <p>Želi pod <title>TOČKA - RAZNO</title>
               še kdo besedo? Gospod Školč, izvolite.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp86">

               <speaker>JOŽEF ŠKOLČ:</speaker>

               <p>Hvala lepa, gospod predsednik. Jaz bi prosil, če bi lahko na naslednjo sejo, ki bo bi
               povabili ministra za kulturo, da ga lahko vprašamo tisto, kar smo tukaj govorili o
               spremembah Zakona o javnem interesu na področju kulture, kjer so se spreminjale tudi
               določene določbe glede načina financiranja, uveljavljanja razpisov, itd. Moje
               direktno vprašanje takrat je bilo na odboru, to se boste spomnili:  <q>"Ali se ta sprememba uveljavlja zato, da bi
               lahko minister eni od njemu ljubših založb, takrat jo še nisem imenoval, zagotovil
               sredstva, ker se ni pravočasno prijavila na razpis?"</q> Kasneje sem to vprašanje ponovil
               na Državnem zboru, v obeh primerih se je zgodilo, da so predstavniki ministrstva ta
               vprašanja zavračali kot nepomembna. O sredstvih javnega obveščanja beremo, da se je
               točno to takoj po sprejemu zakona zgodilo in še več, beremo, da je bil minister tudi
               član Upravnega odbora in drugih organov matice. Menim, da je glede na veliko
               občutljivost tega vprašanja pa tudi na visoko postavljena etična merila s strani vaše
               stranke primerno, da o tej informaciji tukaj razpravljamo in po potrebi zavzamemo
               tudi določena stališča.</p>
               <p>Prosil bi vas, če lahko zagotovite to razpravo, da ne bi izkoriščali vseh drugih
               institutov in grozili z, ne vem, interpelacijami in, ne vem čem, ker je stvar bom
               rekel v naprej jasna, napovedana je bila, zanikana je bila, zgodila se je in mislim,
               da si odbor zasluži ustrezna pojasnila.</p>
            </sp>
            <sp xml:id="SDT4-OZKŠIŠ-Redna-025-2007-06-26.sp87">

               <speaker>PREDSEDNIK MAG. BRANKO GRIMS:</speaker>

               <p>Hvala. Sedaj poslovniška merila za uvrstitev točke na dnevni red so jasna. Mislim
               pa, da nobeno posebno vabilo ali pa postopek tukaj sploh ne bo potreben, ker
               predvidevam, da bo že na naslednji seji vsekakor pa v najkrajšem možnem času
               obravnava poročila o izvajanju nacionalnega programa na področju kulture in bo mogoče
               tudi te teme pač odpirati. Saj že iz vaših besed sledi, da gre v bistvu daljše
               obdobje, če pa ne pa prosim, predlagajte predlog pa ga bomo uvrstili na dnevni red,
               ne bi pa res uvrščali nekakšne točke, pobude in vprašanja na dnevni red našega
               odbora, ker bo potem to nekoliko nenavadno ravnanje. <gap n=".."/><stage>/Medsebojno pogovarjanje./</stage><gap n="..."/>
           </p>
            </sp>
            <sp xml:id="SDT4-OZKŠIŠ-Redna-025-2007-06-26.sp88">

               <speaker>JOŽEF ŠKOLČ:</speaker>

               <p><gap n=".."/><stage>/Govori iz klopi./</stage><gap n=".."/> <gap n=".."/><stage>/Ni vključen./</stage><gap n=".."/> <gap n=".."/><stage>/Nerazumljivo./</stage><gap n=".."/> Imeli smo podobno
               situacijo s filmskim skladom, vse smo tukaj govorili, kasneje je bilo spet
               katastrofalen <gap n=".."/><stage>/Nerazumljivo./</stage><gap n=".."/> Vam prepuščam, da pač ministra povabite
               <gap n=".."/><stage>/Nerazumljivo./</stage><gap n=".."/></p>
            </sp>
            <sp xml:id="SDT4-OZKŠIŠ-Redna-025-2007-06-26.sp89">

               <speaker>PREDSEDNIK MAG. BRANKO GRIMS:</speaker>

               <p>Kot rečeno, pričakujem, da bo prihodnjič zraven.</p>
               <p>Vsekakor, hvala vsem za udeležbo. Lep pozdrav in nasvidenje.</p>
               <stage type="time">(Seja je bila končana 26. junija 2007 ob 14.49.)</stage>
            </sp>
         </div>
      </body>
   </text>
</TEI>