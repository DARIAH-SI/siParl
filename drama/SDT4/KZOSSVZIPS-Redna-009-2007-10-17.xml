<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="KZOSSVZIPS-Redna-009-2007-10-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">B854337B6174A47EC125736800453E3C</idno>
               <idno type="custom" subtype="day">046B591A83F0EF4BC1257392003362B0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=046B591A83F0EF4BC1257392003362B0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#KZOSSVZIPS-Redna-009-2007-10-17.KZOSSVZIPS" n="009">
               <name>Redna</name>
               <date when="2007-10-17"/>
            </setting>
         </settingDesc>
         <particDesc>
            <listOrg>
               <org xml:id="KZOSSVZIPS-Redna-009-2007-10-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="KZOSSVZIPS-Redna-009-2007-10-17.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA ODNOSE S SLOVENCI V ZAMEJSTVU IN PO SVETU</stage>
            <stage type="session">9. seja</stage>
            <stage type="date">(17. oktober 2007)</stage>
            <stage type="chairman">Sejo je vodil mag. Janez Kramberger, predsednik komisije. </stage>
            <stage type="time">Seja se je pričela ob 14.04.</stage>


            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Spoštovani, lepo pozdravljeni! Začenjamo 9. sejo Komisije Državnega zbora Republike
               Slovenije za odnose s Slovenci v zamejstvu in po svetu.</p>
               <p>S sklicem seje ste prejeli predlog dnevnega reda s štirimi točkami. V skladu s
               poslovnikom nisem prejel do včeraj nobene želje po razširitvi ali umiku katere od
               predlaganih točk dnevnega reda. Zato lahko ugotovim, da je predlagani dnevni red s
               štirimi točkami, kot so predlagane, tudi sprejet.</p>
               <p>Na začetku seje moram ugotoviti, da je namesto kolega mag. Franca Žnidaršiča na seji
               prisoten poslanec, kolega Vili Rezman iz Poslanske skupine DeSUS. Komisija je
               sklepčna in lahko začnemo sejo.</p>
               <p>Pri <title>1. TOČKI DNEVNEGA REDA</title>, ki se glasi <title>PROBLEMATIKA SLOVENSKE NARODNE SKUPNOSTI NA AVSTRIJSKEM KOROŠKEM IN
               ŠTAJERSKEM,</title>
               bi se pogovarjali o dveh zadevah, o dvojezičnih krajevnih napisih in ureditvi
               skupnega demokratičnega zastopstva slovenske manjšine.</p>
               <p>K tej točki sem vabil poleg Urada predsednika republike, kabineta predsednika in
               podpredsednika Vlade, Urad Vlade Republike Slovenije za Slovence v zamejstvu in po
               svetu. Sekretar se je zaradi obveznosti Vlade že včeraj opravičil, zato lepo
               pozdravljam oba zastopnika z urada. Vabljeni so tudi z Ministrstva za zunanje zadeve
               in Komisije Državnega sveta za mednarodne odnose in evropske zadeve. Posebej so pa k
               tej točki vabljeni Narodni svet koroških Slovencev, Zveza slovenskih organizacij,
               Kulturno društvo Člen 7, Enotna lista in Skupnost koroških Slovencev in Slovenk.
               Včeraj sem prejel opravičilo od dr. Marjana Šturma, da se zaradi obveznosti ne more
               udeležiti in prosi, da ga opravičimo. Torej, dovolite, da podam kratek uvod k tej
               točki.</p>
               <p>Kot se najbrž spomnite vsi prisotni, smo na 8. seji, ki je bila maja letos, na
               pobudo dela slovenske manjšine obravnavali problematiko skupnega demokratično
               izvoljenega zastopstva slovenske manjšine v sosednjih državah. Rečeno je bilo, da je
               nekako interes za ureditev skupnega demokratično izvoljenega zastopstva slovenske
               manjšine v sosednjih državah čedalje večji predvsem v bazi oziroma v jedru manjšine.
               Da si želi večjega demokratičnega odločanja, novih vsebinskih usmeritev,
               racionalnejše porabe finančnih sredstev ter vsestranskega razvoja manjšine. Na tej
               seji je naša komisija sprejela sklep, da podpira nadaljnja prizadevanja za ureditev
               skupnega demokratičnega zastopstva slovenske manjšine v sosednjih državah, kar je
               nekako tudi v skladu z ureditvami oziroma usmeritvami Vlade Republike Slovenije.</p>
               <p>V zvezi s tem vprašanjem je v zadnjem obdobju prišlo do napredka pri Slovencih v
               Furlaniji-Julijski krajini. <stage>/Oglašanje v ozadju./</stage> Kolega Petek, želiš besedo morda?
               Ne. Potem pa prosim, če lahko<gap n="..."/> Bom takoj končal s tem uvodnim razmišljanjem.
               Namreč, v Furlaniji-Julijski krajini je prišlo do napredka pri Slovencih. Nov deželni
               zakon o varstvu slovenske manjšine v Furlaniji-Julijski krajini namreč predvideva
               ustanovitev  skupnega
               demokratičnega predstavništva, saj je določena ustanovitev skupščine, v kateri bodo
               predstavniki vseh slovenskih organizacij zastopani, predsedoval pa ji bo predsednik
               Deželnega sveta. V tej skupščini bodo razpravljali o temeljnih vprašanjih slovenske
               manjšine, za izvedbo temeljnih izhodišč se bo torej ustanovilo to tako imenovano
               izvedbeno telo.</p>
               <p>V Republiki Avstriji obstajajo posebne okoliščine, s tem se najbrž vsi strinjamo, v
               zvezi z možnostmi za ureditev skupnega demokratičnega zastopstva. Zato je današnja
               točka dnevnega reda namenjena ureditvi predstavništva slovenske manjšine v Republiki
               Avstriji.</p>
               <p>Pogoji na avstrijskem Koroškem za ureditev niso takšni kot v Furlaniji-Julijski
               krajini, zato v tem trenutku ni pričakovati sprejema deželnega zakona, ki bi zadevo
               uredil podobno. Zato predlagam, da zadevo poskušamo urediti v okviru odnosa Republike
               Slovenije do slovenske manjšine na avstrijskem Koroškem.</p>
               <p>Hkrati me tudi zanima stališče Urada Vlade Republike Slovenije za odnose s Slovenci
               v zamejstvu in po svetu glede sklepa komisije, ki ga je na eni izmed svojih sej
               predlagala Vladi Republike Slovenije glede proučitve možnosti za ureditev odnosa med
               Republiko Slovenijo in slovensko manjšino v sosednjih državah, na način, da se
               manjšina po slovenski zakonodaji organizira kot samoupravna narodna skupnost.
               Hvaležen bi vam bil za ta vaš odgovor. Sicer pa bi želel najprej dati besedo
               vabljenim, po vrsti, nato pa bomo opravili o tem razpravo. Kdo želi prvi besedo? Ali
               damo morda najprej besedo predstavnikom urada? Ne, urad bo na koncu. Torej, prvi je
               želel besedo gospod Bernard Sadovnik, Skupnost koroških Slovenk in Slovencev.
               Izvolite.</p>
            </sp>
            <sp who="SDT4:SadovnikBernard">

               <speaker>BERNARD SADOVNIK:</speaker>

               <p>Spoštovani gospod predsednik, spoštovani člani komisije, spoštovani vsi prisotni! S
               strani Skupnosti koroških Slovencev in Slovenk imamo o tem vprašanju zelo jasno
               opredelitev. Mi ocenjujemo in se strinjamo tudi s predlogi, ki jih ima Narodni svet
               koroških Slovencev, da se na osnovi modela dr. Piantalerja <stage>/?/</stage> uredi javnopravno
               zastopstvo koroških Slovencev. Osebno sem velik zagovornik volitev, kar sem dokazoval
               tudi pri občinskih volitvah, kjer smo se vedno izpostavljali uspešno od volitev do
               volitev. Zato sem tudi mnenja, da je za koroške Slovence srednjeročno izredno
               pomembno, da se uredi javnopravno zastopstvo koroških Slovencev.</p>
               <p>Osebno mislim, da je v prvi vrsti to v odločitvi in kompetenci struktur koroških
               Slovencev, kako tako rekoč pridemo do takšnega skupnega zastopstva. Je pa tudi nujno
               potrebno, da tu uživamo podporo s strani Republike Slovenije, predvsem z vidika, sam
               osebno izhajam iz tega, da ko so propadla pogajanja na dunajski ravni glede
               dvojezične topografije, da je tu spet odprta možnost, da se pogajamo z dunajskimi
               strankami, z vlado, s parlamentarnimi strankami o spremembi avstrijske ustave, ki omogoča vsaj tistim, ki to
               želijo, in tega ne pogojuje za vse avstrijske manjšine, vsaj tistim, ki to želimo,
               seveda javnopravno zastopstvo. Vse drugo, kar bi temeljilo na društvenem pravu, je
               itak dokaz preteklost, da ni funkcioniralo. Zato mislim, da je zdaj čas prav gotovo
               zrel za to, da se tu zastopniške organizacije, tudi morda Enotna lista, in vsi, ki si
               prizadevamo za takšno zastopstvo, usedemo na Koroškem za skupno mizo, kot smo to
               izvedli tudi pri zadnjih pogajanjih, ko smo prišli do skupnega stališča vseh treh
               zastopniških organizacij. In tu ne samo naslovimo pismeno zahtevo avstrijski vladi,
               pač pa gremo tu ofenzivno v pogajanje z vsemi parlamentarnimi strankami. V tem
               kontekstu je zelo spodbudno in pomembno, da se v bilateralnih razgovorih to tudi
               izpostavi s strani predstavnikov Vlade Republike Slovenije kot tudi predstavnikov
               parlamenta, če so na parlamentarni ravni srečanja. In mislim, da bi to bil prvi
               korak, da problematiziramo to vprašanje, in drugi korak, da ga poskušamo tudi
               udejanjiti, prav zaradi tega, da Republika Avstrija prevzame tudi dolžnost, ki jo ima
               tudi na drugih ravneh. Namreč, da ne more biti, da v glavnem financira strukture
               koroških Slovencev in zastopstvo koroških Slovencev Republika Slovenija, ampak bi to
               morala storiti tudi Republika Avstrija, ki bi morala avtonomno nameniti tudi nek
               proračun takšnemu javnopravnemu zastopstvu, kot ga poznamo tudi v okviru zborniškega
               sistema, ki ga imamo v Avstriji.</p>
               <p>Drugo pa je, da bi lahko storili prvi korak znotraj narodne skupnosti. Mislim, če
               želimo skupno zastopstvo, je važno, da si pridobimo vse segmente znotraj narodne
               skupnosti. In prvi korak bi sigurno lahko bil, da bi se Koordinacijski odbor, ožji
               kot razširjeni, razširil za tiste organizacije, ki so zastopane v avstrijskem
               sosvetu, in za tiste organizacije, ki so zastopane tudi v svetu pri predsedniku Vlade
               Republike Slovenije, ker bi s tem tako rekoč imeli forum, v katerem bi se lahko
               pogovarjali o detajlih takšnega javnopravnega zastopstva.</p>
               <p>Eksplicitno pa tudi povem, da se ne strinjam, da bi se s takšnim javnopravnim
               zastopstvom uvedli kakšni volilni imeniki, da bi se tako rekoč to lahko potem v
               politični javnosti v Avstriji izkoriščalo za preštevanje slovenske narodne skupnosti.
               Zato sem prej navedel Piantalerjev model, ki je predvideval, da ob deželnozborskih
               volitvah dobijo volivci na avtohtonem območju slovenske narodne skupnosti možnost, da
               aktivirajo drugo glasovnico, ki je slovenska, in s tem, ko jo aktivira, se na nek
               način priznava tej slovenski narodni skupnosti. Tisti, ki bi pa kandidirali, pa je
               potrebno, da se tudi prej priznavajo k tej slovenski narodni skupnosti in da so tudi
               aktivno vključeni v dejavnost te narodne skupnosti. Se pravi, proti volilnim
               imenikom. Pozitiven pojav tega bi po moji oceni bil, da bi lahko s takšnimi volitvami
               v okviru deželnozborskih volitev, s takšnim javnopravnim zastopstvom uredili
               demokratična načela znotraj narodne skupnosti, in mislim, kar bi bilo še bolj
               pozitivno, zunaj mobilizirali tiste ljudi, ki morda danes še niso povezani z
               zastopniškimi organizacijami. Sam ocenjujem, če bi bile takšne volitve, da lahko
               nagovorimo 10 do 15 tisoč volivcev in volivk na dvojezičnem ozemlju. In jaz osebno
               pred takšnimi volitvami nimam strahu in bi z veseljem nastopil, ker s tem je
               demokratična legitimacija jasna, odločena, in znotraj takšnega parlamenta se potem
               lahko tudi večinsko odloča.</p>
               <p>Dodal bi še eno pomembno vprašanje v zvezi s tem javnopravnim zastopstvom. Če ni
               možno, da dosežemo v deželnem parlamentu poseben mandat, da bi se v takšnih
               pogajanjih lahko tudi dogovorili za možnost, da bo predsednik, ki je bil izvoljen pri
                   neposrednih volitvah, tako
               rekoč kot verilist, na verilnem mandatu, zastopal tudi slovensko narodno skupnost v
               Deželnem zboru. Druga možnost je, da dobimo takšno zastopstvo v zveznem, državnem
               svetu, in člani državnega sveta po naravi lahko tudi ali pa po zakonu lahko tudi
               sodelujejo v Deželnem zboru. Se pravi, s tem moramo tudi povezati zastopstvo narodne
               skupnosti v Deželnem zboru. In da tukaj ni potem dvojnega tira, je najbolje, da je
               tisti, ki je tam pri neposrednih volitvah izvoljen, tudi zastopnik v Deželnem zboru.
           </p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa, gospod Sadovnik. Besedo želi mag. Marjan Pipp, nato pa mag. Vladimir
               Smrtnik.</p>
            </sp>
            <sp who="SDT4:PippMarjan">

               <speaker>MAG. MARJAN PIPP:</speaker>

               <p>Hvala lepa za besedo, gospod predsednik. Spoštovani člani komisije! Dotaknil bi se
               obeh tematik, ki sta navedeni v 1. točki dnevnega reda, tako vprašanja krajevnih
               napisov kot tudi vprašanja skupnega demokratičnega zastopstva za slovensko manjšino,
               ker mislim, da je treba gledati tudi ti dve vprašanji v določenem političnem
               kontekstu.</p>
               <p>Pri vprašanju krajevnih napisov od poletja naprej ne zaznavamo prav nobenih
               premikov, tudi nobene politične diskusije v avstrijskem prostoru, vsaj na uradni
               ravni ne. Veste, da si je nova vladna koalicija v Avstriji zadala cilj, in to tudi v
               vladnem programu, da do poletja 2007 razreši to vprašanje v smislu razsodb
               avstrijskega Ustavnega sodišča. In samo opozorim na tem mestu, da ta nova vladna
               koalicija razpolaga v avstrijskem parlamentu z nad dvotretjinsko večino, torej se ji
               ni treba ozirati po kakšnih opozicionalnih miselnostih ali stremljenjih, temveč bi
               imela dejansko v rokah to vprašanje razrešiti v najkrajšem času. To se ni zgodilo, ta
               del vladnega programa ni uresničen. Zato se moramo oprijeti tega, kar je povedal tudi
               kancler Grusenpauer, da če do poletja 2007 to vprašanje, tako kot je zapisano v
               koalicijski pogodbi, ne bo razrešeno, potem rešitve v celotnem mandatu ne bo; ta
               mandat traja še tri leta. Ta napoved kanclerja Grusenbauerja potrjuje in je
               verodostojna tudi zato, ker imamo na Koroškem 2009 tako deželnozborske kot tudi
               občinske volitve in je ta tematika seveda velik politikum za našega deželnega
               glavarja. In ustvarja se občutek, vsaj pri meni in ne samo pri meni, temveč tudi
               drugi zaznavajo zadeve tako, tudi avstrijski mediji, da je avstrijska zvezna politika
               prepustila deželo Koroško politično gospodu Haiderju. In to potrjujejo tudi vse
               javnomnenjske raziskave. V ostalih osmih zveznih deželah je Haider in njegova stranka
               pri 1 do 3% v javnomnenjskih raziskavah, na Koroškem pri 40% in nad 40%. In zato je
               to povsem verodostojno, kar je povedal kancler Grusenbauer, da se to vprašanje v tem
               mandatu ne bo rešilo, če ne bo rešeno do poletja 2007.  Koroška doživlja v oktobrskih dnevih tudi vedno neke
               posebne cvetke in tako seveda tudi letos, ko je bilo zaznati veliko političnih
               nabojev v to smer, da ima Republika Slovenija tudi, če je članica Evropske uniješe
               vedno ozemeljske petenzije do koroškega ozemlja. Odbornik Ljudske stranke, deželni
               odbornik je govoril o tem, da na Koroškem sicer ne bijemo več oboroženega obrambnega
               boja, ampak še vedno duhovnega in to se tako nadaljuje. Deželni glavar v eni brošuri
               za katero je napisal predgovor, kot predsednik deželnega šolskega sveta na Koroškem
               in je s tem namenjena vsem šoloobveznim na Koroškem, govori o tem, da imamo eno
               vodilno kulturo v deželi v kateri se imajo subkulture in s tem je mišljena slovenska
               za podrediti. Torej to so naboji, ki smo jih dejansko v takšnem žargonu zaznavali
               zadnjič v času nacizma. O tem smo imeli danes priliko obvestiti in se pogovarjati
               tudi s predsednikom parlamentarne skupščine Sveta Evrope z gospodom Fandalintnom<stage>(?)</stage> v
               dolgem pogovoru, ki smo ga imeli in gospoda Fandalinten se je strinjal z našo oceno,
               da v takšni situaciji je verjetno edini izhod ta, da z združenimi močmi povečamo
               politični pritisk na Avstrijo od zunaj s pomočjo evropskih mehanizmov in pomočjo
               mednarodnih mehanizmov, ki so sicer šibki, ampak razviti, tudi kar se tiče
               spoštovanja manjšinskih pravic. In prav to pot bomo šli koroški Slovenci, vsekakor
               Narodni svet koroških Slovencev, s tem, da bomo s tem vprašanjem vnaprej zaposlovali
               tudi avstrijsko ustavno sodišče. Potrebno bo mnogo pritožb, kajti ta uredba, ki je
               zdaj sprejeta pravno-formalno še ni razveljavljena temveč je bila v številnih točkah,
               za številne primere, številne kraje, za številne vasi razveljavljena prejšnja odredba
               iz leta 1977. Sedaj imamo novo, ki je razširjena samo za dve vasi in pravno-formalno
               še ni osporavana, torej te postopke bo treba na novo voditi. Seveda pa tudi
               poglobljeno informirati evropsko javnost o tem razvoju, o tej politični drži na
               Koroškem in tudi o tem političnem kontekstu, ki se nam tu kaže. In spet se nam
               dokazuje nekaj, kot pravilno, kar je že v letu 1972, ko smo doživeli pogrom na
               dvojezične krajevne napise na Koroškem, dejal takratni deželni glavar Sima Koroški
               Heimatdienst, ki je bil takrat simbolični nosilec tega odpora proti vsemu, kar je
               slovenskega. Koroški Heimatdienst to ni organizacija, to je miselnost, to je
               ideologija. In prav to podoživljamo danes, to je miselnost, to je ideologija za
               katero danes morda ne stoji več v prvi vrsti gospod Feltnar, kot predsednik Koroškega
               Heimatdiensta temveč gospod Haider, kot koroški deželni glavar. In ta miselnost ima
               vsaj po javnomnenjskih raziskavah podporo nad 40% koroških volivcev in to je
               zaskrbljujoče.</p>
               <p>S tem v zvezi preidem tudi na vprašanje skupnega zastopstva. Strinjam se s tem kar
               je povedal Bernarda Sadovnik, da naša primarna želja bi seveda bila, da ustrezno, kot
               v Furlaniji-Julijski krajini
               tudi za Koroške Slovence naš avstrijski zakonodajalec uredi to vprašanje v smislu
               javnopravnega zastopstva inštalacije takšnega zastopstva, ki ima svoje kritje in
               kompetence tudi po avstrijski zakonodaji. Vendar iz istih razlogov, kot sem jih
               navedel za krajevne napise, tudi v tem vprašanju nikakor ni pričakovati kakršnegakoli
               premika oziroma iniciative s strani avstrijske politike. Prav iz istih razlogov, ker
               se deželni volilni boj tudi danes bije na ramenih slovenske manjšine in to čedalje
               bolj. Zato mislim, da moramo iskati tako, kot je tu že bil sklep te komisije, ki je
               bil tudi danes citiran, rešitev na drugi ravni v sodelovanju z Republiko Slovenijo in
               slovensko zakonodajo, ki bi nam morda lahko pripomogla do tega mehanizma, enega
               skupnega demokratičnega zastopstva. Bistvo je to, da manjšina dobi ta mehanizem v
               roke, da si lahko ustvari učinkovito zastopstvo svojih interesov. Jaz že vem da so tu
               gotovi pomisleki v to smer, mi kot matična država spoštujemo avtonomijo, avtonomnost,
               subjektiviteto te manjšine, ampak tudi v tem bi bil izraz spoštovanja te
               subjektivitete manjšine. Kajti, zavedati se je treba, da je dosti tistih
               protagonistov iz strani večinskih struktur v Avstriji, ki ravno delajo v obratno smer
               in to iz političnih interesov, iz interesa izigravanja slovenskih struktur ene proti
               drugi.</p>
               <p>Če si pogledamo situacijo tudi na drugih področjih, poglejte, danes tudi
               posamezniki, posamezni pripadniki slovenske manjšine prihajajo pod nov pritisk, ki ga
               v zadnjih letih, v tej meri, kot se danes morda spet izvaja nismo bili več vajeni.
               Deželni glavar je sprožil en postopek proti Rudiju Volku pri deželni zbornici, da se
               mu odtegne poklicna licenca, kot odvetniku. Prosim, to so zadeve, ko posameznemu
               pripadniku slovenske manjšine zaradi svojega angažmaja za pravice, ki jih uživa po
               mednarodnih pogodbah, mednarodni zakonodaji, po avstrijski zakonodaji, prihaja pod
               pritisk, da bi lahko bil tudi ob svojo službo. In Rudi Volk je tisti primer, ki se
               transportira tudi po medijih. Ampak ne mislite, da ni pritiskov tudi na druge
               pripadnike slovenske manjšine, malo bolj skrito, malo manj v pozornosti in žarišču
               javnosti. In vprašam vas, kdo naj te pripadnike slovenske manjšine ščiti, kdo naj jim
               daje oporo. Naj bodo to društva, ki so organizirana po društvenem pravu in se same
               nekako borijo za svoj obstoj, ki imajo infrastrukturo ene pisarnice, treh
               računalnikov, enega kopirnega stroja in ene tajnice in so odvisni od subvencij,
               dotacij te Republike Avstrije, ki pravice za katere se borimo ne spoštuje? Takšne
               organizacije tudi pripadnikom slovenske manjšine ne bodo mogli dati te potrebne
               opore, ki jo rabijo, če se znajdejo v takšni situaciji, ki postaja že vedno bolj
               pogosta. In zato jaz mislim, da je potrebno, da tudi tu v Sloveniji preidemo na drugo
               raven diskusije. Od leta 1996 pravzaprav pozdravljamo in pozivamo prizadevanja za
               ustanovitev skupnega demokratičnega zastopstva slovenske manjšine. Mislim, da bo
               treba iti korak dalje in se 
               razgovarjati o tem, kako te slovenski manjšini v Avstriji dati v roke mehanizme, da
               lahko pride do takega učinkovitega zastopstva. In če še enkrat navežem na gospoda
               <gap n="..."/><stage>/nerazumljivo/</stage><gap n="..."/>, ki se je strinjal z našo oceno, da je treba povečati politični
               pritisk na Avstrijo tudi od zunaj, potem mislim, da bi kazalo tudi razmisliti, kakšno
               vlogo bi tu lahko odigrala Republika Slovenija v času svojega predsedovanja v
               evropski uniji, s tem da da en poseben akcent, eno posebno pozornost, manjšinskemu
               vprašanju, manjšinskim tematikam nasploh in s tem v sklopu seveda tudi svojim
               zamejskim Slovencem. To je tisti forum, ki ga rabimo, tista politična pozornost od
               zunaj, ki jo rabimo, da bomo ta vprašanja, ki so jih avstrijska sodišča že razrešila,
               tudi spravili legistično do enega pozitivnega zaključka.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala,mag. Marjan Pipp. Prosim mag. Vladimir Smrtnik.</p>
            </sp>
            <sp who="SDT4:SmrtnikVladimir">

               <speaker>MAG. VLADIMIR SMRTNIK:</speaker>

               <p>Spoštovani navzoči, cenjeni poslanci, dragi kolegi iz Slovenske narodne skupnosti.
               Jaz bi se v bistvu zdaj omejil samo na 2. točko v navedenem vabilu, namreč na
               vprašanje skupnega zastopstva koroških Slovencev, ker nam, se mi zdi, da kar se tiče
               dvojezičnega, dvojezičnih napisov in vzdušja, ki trenutno vlada pri nas na Koroškem,
               kolega Pipp, zadevo orisal, pravzaprav zelo, zelo dobro in tudi dejansko kot je
               realnost. In tudi iz tega vidika, ja seveda toliko bolj potrebno, da v takem vzdušju
               nekako iščemo možnosti, kako okrepiti politično zastopstvo koroških Slovencev.
               Zavedati se moramo, da je seveda, tistim, ki dejansko hočejo Slovenski narodni
               skupnosti zlomiti hrbtenico, predvsem v napoto čimbolj skupno, enotno in močno
               politično zastopstvo koroških Slovencev. Jaz bi samo opozoril na to brošuro, o kateri
               je že kolega Pipp nekaj povedal in seveda tam notri dejansko tudi so pasaže, ko že
               strašijo s tem, da tudi koroški Slovenci želijo dobiti javno-pravno zastopstvo,
               nekako urediti svojo javno-pravno, teritorialno enoto in na ta način spet postaviti
               pod vprašaj meje, pod vprašaj upravne celice, ki trenutno obstojajo in tako naprej.
               To so strahovi, ki jih nekako skušajo postavljati v javnost, s ciljem, da bi do neke
               bolj učinkovite organiziranosti koroških Slovencev ne prišlo. In mislim da, interes
               Slovenske narodne skupnosti in interes Republike Slovenije pa mora seveda biti, da
               nekako ojača ta hotenja slovenske Narodne skupnosti, priti do čim bolj močnega in
               tudi uspešnega modela zastopstva. In jaz tukaj vidim v bistvu dve možnosti, ki
               obstojata. Ena je bila že skicirana od kolega Sadovnika, kot tudi od Marjana Pippa,
               namreč neka oblika javno-pravnega zastopstva z direktnimi volitvami tistih ljudi, ki
               tam zastopajo interese slovenske narodne skupnosti. Tu smo trenutno naleteli na močan
               odpor, tudi s strani avstrijske politike, celo podkancelarja <gap n="..."/><stage>/nerazumljivo/</stage><gap n="..."/> se
               je masivno izrekel proti takemu modelu zastopstva koroških Slovencev. To je seveda
               škoda, ampak nekako nas zadeva prisili v to, da razmišljamo tudi še o drugih oblikah
               nekega učinkovitega skupnega zastopstva. En model, ki je v Evropi verjetno najbolj
               uveljavljen pri narodnih skupnostih, je pač ta, da skušamo okrepiti zbirne politične
               stranke različnih narodnih skupnosti. Jaz bi že opozoril na to, da imamo na Koroškem
               enotno listo, ki dokazano, recimo pri občinskih volitvah, pač pri volitvah, kjer tudi
               lahko iz lastne moči doseže politične mandate, že medtem združuje pod svojo streho
               nad 80 procentov koroških Slovencev in v bistvu tudi v nekaterih občinah celo več
               glasov dobi, kot pa je v dotičnih občinah ljudi, ki se priznava k Slovenski narodni
               skupnosti, tako da nagovori, kot kaže, tudi ljudi, ki so se nekako že oddaljili od
               Slovenske narodne skupnosti in zaradi dobre politike v dotični občini podrejo to
               samostojno politično gibanje. In jaz sem prepričan v to, če bi mi imeli na Koroškem
               nek volilni red, ki bi samostojni, neodvisni stranki koroških Slovencev vsaj realno
               omogočil vstop v deželni parlament, potem bi mi bili v stanju dejansko kot je kolega
               Sadovnik že prej povedal, res dobiti pri volitvah med deset in petnajst tisoč
               volilnih glasov, to sem slej kot prej prepričan, ker bi se dalo nagovoriti tudi širše kroge ljudi in mislim,
               da je tudi v to resno delati in na tem resno delati. Da pač pride na Koroškem do
               nekega modela, ki bo omogočal slovenski Narodni skupnosti tudi zastopanost v deželnem
               parlamentu. Opozorim na to, da je med vojnim obdobjem med prvo in drugo svetovno
               vojno, bila pač stranka, zbirna stranka koroških Slovencev edina zastopnica interesov
               koroških Slovencev in s tem je nekako zagotovljeno javno-pravna legitimacija
               zastopnika koroških Slovencev in lahko tudi povem, mi imamo recimo jutri deželno
               zborovanje enotne liste, tam ima delegatsko mesto okoli 110 ljudi, ki imajo vsi
               nekako javno-pravni mandat, tega se moramo zavedati, to so občinski svetniki, to so
               njihovi namestniki, to so tudi zastopniki v interesnih združenjih in to strukturo
               imamo, ki dejansko gradi na zelo široki politični osnovi, ker mi smo že davno stran
               od tega, da bi izločevali ljudi, ki recimo enemu ali drugemu svetovno nazorsko ne
               <q>"pašejo"</q> koncept. Pri nas je v bistvu dobrodošel vsakdo, ki se nekako opredeli za
               tiste programske vsebine, ki so nam skupne in to pač je skrb za slovenski jezik, za
               kulturo, za identiteto. To pač je krepitev tega prostora, kjer manjšina živi in to je
               seveda tudi dobrososedska politika do Republike Slovenije. To so pač ti temeljni na
               katerih mi gradimo in zato mislim, da je v interesu Slovenske narodne skupnosti, da
               se to samostojno gibanje maksimalno okrepi, da se nekako tudi ojači in da se skupno
               skušamo prizadevati za reformo volilnega boja na Koroškem, ki bo omogočala koroškemu
               Slovencu prej ali slej, vstop v ta deželni gremij.</p>
               <p>Kot prvi korak, ki bi bil pa sedaj seveda potreben, v kratkem potreben, je pa seveda
               na društveni pravni ravni razširiti korelacijski odbor koroških Slovencev. Jaz se k
               temu tudi priznavam in rečem, da to je ena prva oblika nekako združevati sile na
               Koroškem in to je gotovo pravilen pristop, če se vse tiste strukture, ki so recimo
               tudi v svetu za Slovence v zamejstvu, upoštevajo tudi v takem koordinacijskem odboru.
               S tem jaz absolutno ne bi imel nobenega problema. Obratno, ker mislim, to bi bil ena
               prva resna možnost, da bi mi lahko uskladili in skupno zahtevali določene zadeve,
               tudi kar se tiče zastopstvenega vprašanja in kar se seveda tiče vprašanj ki izvirajo
               iz člena 7. Avstrijske državne pogodbe. Samo skupno, v nekem gremiju in čim bolj
               enotno bomo kljubovali vsemu temu kar je prej kolega Pipp povedal in tudi vsemu temu
               vzdušju, ki trenutno še žal na Koroškem vlada, sploh vlada v času, ko se praznuje ta
               zelo glasni 10. oktober.</p>
               <p>Torej tu je po mojem, naj bi bila debata v to smer in nekako tudi podpora s strani
               Slovenije po mojem, vsem tem poizkusom čim bolj združiti in ojačiti politično
               zastopstvo koroških Slovencev. Hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospod Sadovnik. Se opravičujem, gospod Smrtnik. Želi morda besedo predsednik
               koordinacije gospod Rudi Pavšič. Prosim če se lahko prijavite, tako ja, da bo tudi na
               magnetogramu. Vaš prispevek.</p>
            </sp>
            <sp who="SDT4:PavšičRudi">

               <speaker>RUDI PAVŠIČ:</speaker>

               <p>Jaz bomsamo, bi rekel, obogatil to kar ste vi gospod predsednik že povedali, in
               sicer, da na nek način se med Slovenci v Italiji rešujejo vprašanje zastopstva, s tem
               da upam in se opravičujem, tudi gospoda Štoko, sva si danes razdelila nalogo, jaz sem
               tu, on je na deželi, ker danes naj bi dokončno sprejeli deželni zakon za slovensko
               manjšino. In prav v tem zakonu, ki ga je, bi rekel, naša skupnost aktivno soudeležena
               pri pripravi, je nekako izhodišče zastopanosti naše manjšine. V tem zakonu ob uradnem
               in prvič v zgodovini Italijanske Republike priznanju dveh krovnih organizacij, ki
               bosta od slej morali biti vedno, bi rekel, poslušani, ko gre za odnose dežele do vseh
               elementov manjšinskega življenja in tudi  v mednarodnih odnosih. V njem je predvideno dvojno telo. Prvo je neke
               vrste Slovenski parlament v katerem po naših izračunih danes bo v njem vključenih nad
               500 oseb in to je predstavnikov vseh naših organizacij, ki delujejo na manjšinskem
               področju; teh je danes čez 300 in vsi slovenski izvoljeni predstavniki, to se pravi
               vsi, ki so v raznih občinskih, pokrajinskih, deželnih in drugih organih izvoljeni. To
               pa pravi, da so v tem širokem telesu predstavljene vse opcije, od najmanjše do
               največje in to telo bo imelo nalogo pod predsedstvom predsednika dežele, da opredeli
               svojo strategijo odnosov manjšine do dežele in obratno. Nakar zakonu predvideva tudi
               sestava ožje izvršne skupine, ki bo imela nalogo, da daje mnenje o vseh zadevah, tudi
               zakonskih, ki jih bo dežela sprejemala okoli same manjšinske problematike. Začenši z
               porazdelitvijo finančnih sredstev do besede ali predloga, ko se bo odločalo o
               regulacijskem načrtu ali o kakšni kmečki varianti, za kmetijsko področje.</p>
               <p>V njej, v tej komisiji bo devet oseb. Tri bosta v predstavništvu SSO-ja, tri v
               predstavništvu SKGZ-ja, trije pa bodo izraz slovenskih izvoljenih predstavnikov.
               Mislim, da bodo danes z amandmajem, ki smo ga predlagali, bo deseta oseba v
               predstavniku slovenskih šol. To deseterico bo vodil odbornik za manjšine pri deželah.
               Zaradi takšnega institucionalnega sestava, bomo verjetno dosegli to, kar nismo uspeli
               doseči med nami v vseh teh letih. Sicer, da bomo institucionalno imeli našo
               predstavništvo, ki bo odločalo skoraj o vsem.</p>
               <p>To kar se mi zdi pozitivno v tem predlogu je, da dežela povsem spoštuje avtonomijo
               in subjektiviteto manjšine in v ničemer ne izsiljuje določenih predlogov. Dežela v
               bistvu pove: tako ste organizirani, tako ste pluralni znotraj vaše realnosti in jaz
               to spoštujem in vi sami se zberite zato, da odločate o teh zadevah. Jaz mislim, da je
               to zelo dober pristop, ki bo prav gotovo prispeval k temu, da bomo verjetno
               nadgradili dosedanja dogovarjanja v okviru obeh krovnih organizacij, ki ga ocenjujem
               kot dobrega in koristnega, ampak s tem se bo zgodilo, da bomo sedaj civilna družba in
               politična družba skupaj in da bomo skupaj soodločali o bistvenih manjšinskih
               vprašanjih. Jaz smatram, da je to pozitiven trenutek, ki se okvirja v eno pozitivno
               obdobje, ki ga doživlja Slovenska skupnost v Italiji. Jaz mislim, da ne moremo
               pozabiti, da ne moremo iti mimo dejstva, da smo v zadnjih mesecih dosegli nekaj
               zgodovinskih premikov. Predsednik Republike je določil teritorij, kjer manjšina živi.
               To se pravi, da je to prvič, da uradno država določi teritorij 32 občin, v katerih se
               bodo uresničile zaščitne norme. Za nas je to posebej pomembno zaradi tega, ker je
               končno razčiščeno vprašanje Slovencev na Videmskem, ki je bilo, do včeraj, vedno
               sporno in vedno predmet različnih diskusij. Danes obstaja odprto še za malenkost
               vprašanje Rezije in to upam, da bomo danes z tem zakonom tudi ta problem na nek način
               razrešili.</p>
               <p>Druga pridobitev bi rekel za nas zelo pomembna je, da smo letos, bi rekel, odprli prvi razred nižje srednje
               šole v Benečiji v Špetru. Veste, da mi do pred petnajstimi leti nismo imeli šolskega
               sistema v Benečiji. Takrat je <gap n="..."/><stage>/nerazumljivo/</stage><gap n="..."/> odprla privatno šolo. Potem je ta
               šola prišla v dogovor celotne manjšine in danes je to državna šola. Do včeraj smo
               imeli osnovno šolo, danes imamo tudi nižjo srednjo šolo. In bi rekel, v teh zadevah
               mi beremo, da je to rezultat dveh dejavnikov, to ne moremo zamolčati in sicer
               dejstva, da imamo tako v Rimu kot na deželi levo sredinsko vlado, ki je vedno
               pokazala naklonjenost do manjšinskih vprašanj. Te opcije se danes kažejo v rezultatu
               in drugo pomembno dejstvo je, da se je v tem zadnjem času bistveno okrepilo
               sodelovanje in dogovarjanje med Italijo in Slovenijo. Mi smo vedno zagovarjali
               dejstvo, da v dobrih političnih odnosih dveh držav tudi manjšinska vprašanja se
               boljše rešujejo. In to je dokazano danes z dejstvi. Danes ne ugotavljamo, danes tudi
               registriramo določene rezultate. Zato bi rekel, da tu ne gre za nikakršno evforijo, v
               bistvu so zadeve, ki so nam jih zakonsko morali dati ampak vemo, da včasih ni dovolj
               zakon, če ne obstane dobra politična volja. V tem trenutku to politično voljo
               ocenjujemo kot dobra. To je danes stanje pri nas, tudi kar zadeva zastopstvo
               slovenske manjšine.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospodu Pavčiču. Lepo je slišati takšne novice. S tem smo se v bistvu tudi
               seznanili na našem zadnjem obisku, ko je bila delegacija naše komisije na obisku v
               Deželnem zboru v Trstu. Morda želita besedo gospod Lenart ali gospa Suzana
               <gap n="..."/><stage>/nerazumljivo/</stage><gap n="..."/>? Bomo dali dami prednost. Prosim izvolite.</p>
            </sp>
            <sp who="SDT4:unknown-F">

               <speaker>GOSPA SUZANA:</speaker>

               <p>Zastopstvo v Deželnem zboru dežele Štajerske bi bilo zagotovo dobro in zanimivo
               ampak, da so neki koraki pred tem potrebni.</p>
               <p>Namreč, prvič bi Štajerska končno javno priznati, da obstaja slovenska manjšina na
               Štajerskem. Takratna deželna glavarka Klasničeva je naredila neko polovično
               priznanje, namreč rekla je, da so Slovenci tako na Štajerskem kot na Koroškem, ni pa
               izrecno rekla, da je slovenska manjšina na Štajerskem. Boris je pa v Ljubljani na
               vprašanje, kako oceni situacijo Slovenske manjšine na Štajerskem in Nemcev v
               Sloveniji odgovoril, da noče liti olja v ogenj, torej od njega v resnici povedano ne
               pričakujem konkretne izjave oziroma konkretnega stališča. Imam občutek, da se te
               tematike zelo izogiba. Šele takrat, ko se dežela Štajerska odloči k javnemu priznanju
               je šele možno o tem razmišljati o zastopstvu tudi v Deželnem zboru.</p>
               <p>Kar se pa tiče table, smo v društvu postavili nekaj novih ciljev, namreč do
               naslednjega leta, ko imamo veliki jubilej, bi radi izmenjali ta dva kažipota, ki že
               obstajata, doslej samo v Nemščini  z dvojezičnim napisom in trije nadaljnje dvojezične kažipote bi naj še
               sledili. Daljnoročni cilj je, da dvignemo vidnost dvojezičnega območja. To smo
               mislili tako na informacijski tabli, ki splošno informira, da tu v tem okolju živijo
               slovensko govoreči ljudje in pa tudi smo začeli razmišljati o dvojezičnih tablah v
               Radgonskem kotu in smo v društvu prišli, do tega mnenja, da bi si iskali
               raziskovalca, strokovnjaka, ki bi ocenjeval situacijo na Štajerskem, tudi pravno
               situacijo. Tudi v primeru, na primer situacijo v Porabju in Gradiščanskem in koliko
               je možno to uresničiti. Ampak po zadnjem ljudskem štetju je bilo 6% slovensko
               govorečih v okolici Radgone, torej se mi zdi, da se lahko o tem vse glasneje
               razmišlja.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Sedaj pa prehajamo na razpravo poslank in poslancev. Preden dam besedo
               kolegu Pukšiču, ki se je prvi prijavil k besedi, želim povedati, da je namesto člana
               odbora kolega Danijela Krivca na seji prisoten gospod Zvonko Černač. Kolega Franc
               Pukšič izvoli.</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Hvala lepa, predsednik, kolegice in kolegi. Prav lep pozdrav vsem gostom, tudi
               seveda predstavnikoma iz urada, ter seveda lep pozdrav tudi medijem.</p>
               <p>Ta Komisija za Slovence v zamejstvu in po svetu, kar je tudi razvidno že iz samega
               sklica te devete seje se za problematiko dvojezičnih <gap n="..."/><stage>/Nerazumljivo./</stage><gap n="..."/> napisov
               ter uveljavitvijo skupnega demokratičnega zastopstva ukvarja pravzaprav vseskozi. Da
               se s tem ukvarja, je tudi zapisano v tej koalicijski pogodbi, a vendarle teče tako
               tej komisiji kot koaliciji zadnje leto. Na tem področju tako dvojezičnih
               <gap n="..."/><stage>/Nerazumljivo./</stage><gap n="...."/> kot urediti skupnega demokratičnega zastopstva se ni zgodilo
               nič. Tu bo potrebno narediti tudi mogoče malo <q>"mea maxime culpa"</q> na eni in na drugi
               strani oziroma na vseh straneh. Tako seveda na strani parlamenta, na strani Vlade, na
               strani Urada, na strani zunanje politike in seveda tudi na strani Slovenske skupnosti
               na Avstrijskem-Koroškem. Kdaj bo prišel tisti čas, ko bomo tudi lahko slišali z
               Avstrijske-Koroške, da je italijanska dežela naklonjena in spoštuje odločitve
               organiziranosti slovenske manjšine v Italiji.</p>
               <p>Žal <q>"Haider ni Ille"</q> in Haider nikoli ne bo Ille. Ille bo ostal zapisan s črkami v
               zgodovini, Haider pa, zapisan tudi, ampak na smetišču zgodovine in to je realna
               krutost. Zato sem seveda predsednik zelo vesel, da si to točko ponovno dal na dnevni
               red in pravzaprav predlagam, da naj bo vsaka naslednja seja vsaj do začetka
               predsedovanja Evropski Uniji, ta točka dnevnega reda in da pridemo do konca
               letošnjega leta vendarle do nekih zaključkov, mogoče celo, da bi naredili zelo hitro eno skupno sejo, skupaj z
               Odborom z zunanjo politiko, na katero bi seveda tudi jasno, povabili zunanjega
               ministra. Saj je tudi navsezadnje ta problematika zadnjih 12 let spadala pod Zunanje
               ministrstvo in se seveda nič kaj ni spremenilo, predvsem na Avstrijskem-Koroškem ne.
               Od obljub, da bo Republika Avstrija spremenila volilni zakon v deželni parlament in s
               tistih gromozanskih ali nemogočih 10% vstopnega praga, to je bilo seveda obljubljeno
               tako parlamentarni komisiji že takrat, ko sem jo jaz vodil, to je bilo obljubljeno
               zunanjemu političnemu odboru na obisku na Dunaju in ne vem kje in kdaj vse. Tako, da
               bi prišli vendarle do nekih skupnih zaključkov, ki bi jih vtkali v Agendo dela
               zunanjega ministra naslednje leto ob predsedovanju Evropski uniji in seveda, po eni
               strani seveda širše, ker pač predsedujemo Evropski uniji, problematika manjšin v
               Evropi, na drugi strani pa bi vtkali v dnevni koledar slovenske zunanje politike ob
               obiskih, bilateralnih obiskih in srečanjih.</p>
               <p>Saj je lepo slišati, da s sosednjimi državami odlično razumemo, imamo odlične
               odnose. Ja, vendar pod temi odličnimi odnosi je potrebno povedati, da obstajata še
               dve črtici, problematika tako dvojezičnih krajevnih napisov, kot seveda ureditev
               možnosti našim manjšinam na Avstrijskem-Koroškem vsaj tako, kot je to urejeno in se
               ureja z manjšino v Italiji. To se mi zdi mogoče pomembno tudi za danes, da mogoče
               sprejmemo tudi takšen sklep, ki bi peljal stvari v tej smeri, namreč tako, kot je
               bilo opozorjeno in rečeno, tudi s strani naše slovenske diplomacije do poletja 2007
               zgodilo, pa če se ne motim je tu že jesen 2007 in je konec poletja, torej nič se ni
               zgodilo. Pustili smo jim, dali smo jim možnost vsem tistim akterjem politike na
               najvišji ravni, da to speljejo, kar so sami obljubili. Obljubljali so in obljubili,
               da bodo to naredili, pa se to ni zgodilo. Sedaj jaz mislim, da je skrajni čas, da se
               to spremeni. Res pa je, dragi moji kolegi tudi na Avstrijskem-Koroškem, skrajni čas
               je, da preko Koksa začnete peljati enotno politiko. Tisti, ki seveda so delali solo
               akcije ob razno raznih pogovorih z Vlado na Dunaju in seveda poskusili nekatere
               stvari mešetariti, bi bil skrajni čas, da spoznate, da je te zgodbe konec in da le s
               skupnim nastopom bo možno priti do teh dveh ključnih ciljev, ki sta pomembna za
               ohranitev slovenske manjšine na Avstrijsko-Koroškem, če seveda teh dveh ključnih
               ciljev ne dosežemo, potem jaz ne morem reči, ali pa mislim da ne moremo reči, da
               imamo z Avstrijo odlične odnose. Nimamo jih, nimamo jih, ker več kot 50 let ni
               uresničila Avstrijske državne pogodbe. In mogoče na tistem skupnem sestanku
               predsednik z odborom za zunanjo politiko ponovno odpreti, če je potrebno tudi
               nasledstvo pri depozitarju pri Rusiji o ADP-ju, torej Slovenija tukaj ja ali ne. Mi
               smo okrog tega na OZP-ju v tem mandatu kar nekajkrat obravnavali ampak se je nekako
               poslušalo in naredilo  korak
               nazaj, zato da bi šli vsi skupaj dva koraka naprej, ker je bilo, ne samo na zaprtih
               seja, ampak javno povedano, da bomo šli poleti 2007 korak naprej. Tega koraka naprej
               ni, sedaj jih je potrebno postaviti, torej dejstva na mizo in seveda se dogovoriti in
               stvari postaviti nekoliko bolj jasno in razločno in seveda reči, ja imamo dobre
               odnose z Republiko Avstrijo, vendar so odprti krajevni napisi, vendar so odprti,
               torej demokratično zastopstvo, je odprto zastopanost z deželnem parlamentu in tako
               dalje. Republika Slovenija imam vso moralno pravico in dolžnost da to naredi. Prvič
               tudi zato, ker ima daleč najvišje standarde v tej Evropi za zaščito italijanske in
               madžarske manjšine oziroma manjšin v svoji državi. Takšnega standarda nimam nobena
               država v tej Evropi in zato imamo to moralno pravico.</p>
               <p>In še nekaj. Tako kot je bilo prej omenjeno. Rudi Volk, eden od funkcionarjev
               Narodnega sveta koroških Slovencev, eden od pravnikov, eden od ljudi, ki je pač nekje
               zaposlenih in ki se na te stvari, bom rekel fantastično spozna, se komaj, komaj brani
               vsemu temu pritisku, kaj se mu dogaja. Kaj pa nekdo drug, kolegice in kolegi, ki
               seveda ni vešč tem zadevam. Rudi Volk je tisti, ki je dobil odločbo na Ustavnem
               sodišču Republike Avstrije. Republika Avstrija ustavnih odločb ne spoštuje. Kakšna je
               to država, kakšna je to demokracija. In kdo je zaščitil Rudija Vouka? Kdo je, bom
               rekel, tudi iz političnega parketa to jasno obelodanil o tej problematiki. Tudi to je
               seveda potrebno narediti v bran, ne samo njemu, ampak v bran Slovenkam in Slovencem,
               ki se jim to dogaja, na kar smo bili opozorjeni.</p>
               <p>In tako kot sem že rekel, predlagam da naredimo, prvič, skupno sejo z odborom za
               zunanjo politiko, kar se mi zdi zelo pomembno. Drugič, da seveda predsednik, to točko
               obravnavamo tudi na naslednjih sejah in seveda da se seveda pripravijo predlogi
               sklepov, ki jih bomo na naslednjih sejah tudi sprejemali pa tudi predlogi sklepov za
               skupno sejo OZP-ja in naše komisije, ter da seveda to enostavno postavimo v agendo
               odprtih točk za predsedovanje Slovenije v evropski uniji. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Franc Pukšič. Besedo je želel kolega Samo Bevk, nato pa kolega Davorin
               Terčon.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala za besedo gospod predsednik. Lep pozdrav vsem skupaj prisotnim na današnji seji
               komisije.</p>
               <p>Seveda je treba uvodoma najprej treba poudariti napredek pri reševanju problematike
               Slovenske narodne skupnosti v Italiji in veseli smo poročanja gospoda Rudija Pavšiča.
               No, zanimivo je tudi to, kar je rekel na začetku svojega nastopa, da sta se
               predsednika krovnih organizacij v Italiji dogovorila in si razdelila svoje delo, zato
               je danes on sam tukaj. Dvomim, da sta se tako dogovorila tudi predsednika krovnih
               organizacija na Koroškem oziroma predsedniki vseh krovnih organizacija na Koroškem,
               kajti tukaj danes, žal, ni predsednika Zveze slovenskih organizacij. Sedaj ne vem
               kakšni so razlogi za njegovo odsotnost, tako da se mi zdi, da ena komponenta te
               diskusije, ki je bila prej na začetku manjka. Jaz bi rad spomnil oziroma povedal, kaj
               je v uvodu  knjigi Borisa
               Jesiha, dr. Borisa Jesiha, Med narodom in politiko s podnaslovom Politična
               participacija koroških Slovencev zapisal avtor spremne oziroma uvodne besede dr.
               Vakovnik. Zapisal je, da v manjšinski politiki ni receptov. Če bi recepti obstajali,
               bi lahko ta recept, ki smo ga slišali prej od gospoda Rudija Pavšiča enostavno
               prenesli na Koroško in na Štajersko in bi potem po teh receptih stvari reševali. Žal
               tudi sam nimam nobenega čudežnega recepta za rešitev obeh problemov, ki sta danes na
               dnevnem redu, ureditev skupnega demokratičnega zastopstva slovenske manjšine v
               Avstriji in o problematiki dvojezičnih krajevnih napisov na Avstrijsko Koroškem in
               tudi na Štajerskem.</p>
               <p>Tako da predlagam da se dialog, da se predvsem dialog nadaljuje in to v tistih
               organizacijah, ki jih za to imamo, predvsem v slovenski manjšinski koordinaciji in
               tudi v koordinaciji organizacij, koordinacijskem odboru koroških Slovencev v Koks-u,
               kot mu s kratico rečemo, da bi prišli do neke skupne rešitve.</p>
               <p>In še nekaj bi rad citiral tudi iz te knjige, ki je zelo poglobljeno napisana, in
               sicer, rečeno je med zaključki, da je analiza pokazala, da je vedno kadarkoli so bili
               poskusi od zunaj vplivati na oblike organiziranja koroških Slovencev to naletelo na
               uspeh in avtor misli to na celotno obdobje po drugi svetovni vojni. No, ampak kljub
               temu mislim, da moramo o tem spregovoriti, predvsem pa zaupati avtonomnosti
               slovenskih krovnih organizacij.</p>
               <p>Mi smo o teh problemih razpravljali na več sejah. Leto o skupnem demokratičnem
               zastopstvu, aprila in maja, če se ne motim, takrat smo tudi sprejeli sklep, ki ga je
               prej citiral predsednik naše komisije mag. Kramberger, namreč Vladi Republike
               Slovenije smo predlagali naj preuči možnost za ureditev odnosa med Republiko
               Slovenijo in slovensko manjšino v sosednjih državah tako, da se manjšina po slovenski
               zakonodaji organizira kot samoupravna narodna skupnost in prav bi bilo, da slišimo od
               predstavnikov Vlade Republike Slovenije oziroma Ministrstva za zunanje zadeve, kako
               so in kaj so naredili doslej na podlagi tega sklepa, to je ena stvar.</p>
               <p>Druga stvar pa, namreč leto pred tem, sta že skupaj zasedala naša komisija in
               zunanjepolitični odbor, to je bilo julija leta 2006, takrat sem zahteval sklic
               izredne seje obeh odborov in komisije, da bi se razpravljalo o problematiki
               dvojezičnih krajevnih napisov na Avstrijskem Koroškem. Na Avstrijskem Koroškem sta
               obe parlamentarni delovni telesi  sprejeli nekaj sklepov, ki jih lahko danes ponovno podpišemo ali pa
               sprejmemo ali pa še enkrat potrdimo, vendar iz teh sklepov tudi izhaja, da smo nekako
               naložili ali pa predlagali vladi določene ukrepe oziroma določene diplomatske stike.</p>
               <p>Prav bi bilo, da Vlada oziroma pristojno ministrstvo in urad ponovno poročata naši
               komisiji in odboru za zunanjo politiko, to je prej že kolega Pukšič predlagal. Namreč
               dejstvo je, da smo lahko še vedno zaskrbljeni, da 7. člen Avstrijske državne pogodbe
               ostaja še naprej neizpolnjen. Že pred enim letom smo predlagali Vladi Republike
               Slovenije, to je bil poziv obeh delovnih teles, Odbora za zunanjo politiko in
               komisije, naj se Vlada v diplomatskih stikih z Republiko Avstrijo prizadeva, da
               Republika Avstrija v duhu reševanja problema sprejme ureditev dvojezične topografije
               v obliki predpisa, ki ne bo izključeval ustavnega varstva pravic slovenske manjšine
               in dobro bi bilo slišati, kaj je bilo v teh diplomatskih stikih narejeno in ali se
               sploh obeta kakšna rešitev in seveda tudi to, da smo pozvali Vlado, da prouči
               možnost, da začne s postopki za notifikacijo pravnega nasledstva avstrijske državne
               pogodbe pri ruski vladi kot depozitarju.</p>
               <p>Meni je žal, da niso vsi predstavniki krovnih organizacij s Koroške danes tukaj, da
               bi slišali mnenja in kot rečeno o manjšinski politiki, žal nimamo in ni receptov.
               Morda je edini recept dialog med vsemi krovnimi organizacijami. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa kolega Samo Bevk. Jaz sem že na samem začetku predsednika Zveze slovenskih
               organizacij, dr. Marjana Šturna opravičil, namreč pisno se je opravičil in piše
               <q>"Spoštovani gospod predsednik, na žalost se jutrišnje seje vaše komisije zaradi
               nujnih obveznosti na Dunaju ne morem udeležiti. Prosim vas, da me opravičite."</q> To sem
               tudi storil. Sicer pa se danes nič takega ne pogovarjamo, kar smo se že nič
               kolikokrat pogovarjali tako, da najbrž lahko tudi dr. Šturn prebere kakšen stari
               magnetogram, pa so tam že te stvari bile velikokrat povedane o čemer danes govorimo.
               Izvoli kolega Samo Bevk.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>V bistvu bi predlagal, da sprejme naša komisija sklep, da se organizira skupno
               zasedanje Odbora za zunanjo politiko in Komisije za odnose Slovencev v zamejstvu in
               po svetu in, da pogledamo kako so bili ti sklepi uresničeni oziroma, kaj se je v tem
               letu in nekaj mesecev dogodilo in kakšne so perspektive za reševanje teh odprtih
               problemov.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Ugotavljam, da je kolega Franc Pukšič dal identični predlog in bomo o tem
               predlogu tudi glasovali in se potem tudi skupaj odločili in mislim, da ni nobenega
               razloga, da s kolegom
               predsednikom Jožefom Jerovškom ne bi sklicala te skupne seje. Kolega Terčon želi
               besedo. Izvolite.</p>
            </sp>
            <sp who="SDT4:TerčonDavorin">

               <speaker>DAVORIN TERČON:</speaker>

               <p>Hvala predsednik. Torej lepo pozdravljeni vsi skupaj.</p>
               <p>Glede teme, katero danes obravnavamo, moram reči nekako takole; Jaz sem po več ko
               mandatu in pol ponovno član te komisije v katerem sem bil v prvem mandatu izvoljen na
               ta Državni zbor tudi kot predsednik, pa moram reči, da na tem področju ne vidim
               kakšnega bistvenega napredka. Seveda sam z velikim veseljem ugotavljam, da je V
               Furlaniji Julijski, da so predvsem v zadnjem času, tako kot je rekel tudi spoštovani
               gospod Rudi Pavšič, doseženi zelo pomembni napredki, da se gre z velikimi koraki
               naprej. Kar se tiče ureditve skupnega demokratičnega zastopstva slovenske manjšine na
               Koroškem ne vidim nobenega posebnega napredka, da ne rečem, sploh ne vidim napredka.
               In še bi rekel tako, da kar me še posebej skrbi, ne vidim nekega odločilnega napredka
               pri komunikaciji znotraj slovenske manjšine na Koroškem.</p>
               <p>Zdaj, če smo pozorno poslušali predsednika Slomaka, smo ugotovili, da je do ureditve
               skupnega zastopstva v neki oblik, ker oblik je lahko zelo veliko in oblika
               komunikacije manjšin z večinskim narodom v Evropi so zelo, zelo različna. V Furlaniji
               oziroma v Republiki Italiji je prišlo, zato sta potrebna dva bistvena pogoja. Prvič,
               da manjšina vsaj komunicira normalno med sabo. In drugič, da je to urejeno na
               institucionalni ravni v okviru institucij države oziroma dežele v kateri se manjšina
               nahaja. Zdaj v Furlaniji imamo več ali manj vse. Tudi na italijanski strani sta
               prepoznani dve krovni organizaciji po tej ureditvi zakona, ki se danes sprejema, kot
               smo slišali, čeprav so bili poskusi različni tudi, kot na Koroškem s še kakšno krovno
               organizacijo in tako naprej. Tudi različne oblike majorizacije, bi rekel ne,
               poenotenja. Različni pogledi, kdo je res pravi zastopnik ali so to stranke z etnično
               oznako ali so to katerekoli pač. Ampak kakorkoli že, manjšina komunicira in ta krovna
               organizacija komunicira. One se niso združile kot jaz vem, ampak komunicirajo.</p>
               <p>In drugič v Italiji je prišlo do takšnega napredka, da se z velikimi koraki
               uveljavlja zaščitni zakon, ki je bil sprejet v Rimskem parlamentu in zdaj bomo imeli
               še v deželnem institucionalno pravno ureditev. Če damo parameter s Koroško, nimamo ne
               enega ne drugega. Po mojem je zelo daleč do tega, da bi prišlo do institucionalne
               ureditve, tudi zaradi političnih razmer, ki veljajo v deželi Koroški. In če se mora
               manjšina boriti za taka elementarna vprašanja, kot so krajevni dvojezični napisi
               seveda je utopično pričakovati, da bo prišlo do hitre rešitve ta dva  vprašanja, ki je sigurno en korak
               naprej in eden bistvenih korakov. Moram pa povedati tako, ko jaz spremljam to
               problematiko, da se verjetno tudi zaradi drugih okoliščin, karakterjev bom rekel,
               zadeva na Koroškem vedno postavlja bolj trdo kot si postavlja v Furlaniji-Julijski
               krajini. Imam občutek, da se hoče poenotit Slovence oziroma krovne organizacije na
               vsak način. Da se ne strmi k komunikacije, ali pa se najde vedno razlog da
               komunikacija ni možno, ampak se hoče poenotenje dobesedno. Seveda se vprašam ali je
               nujno poenotenje v neki formalni obliki, ali je boljše sobivati, tako kot sobivajo v
               Furlaniji-Julijski krajini, z enotnimi cilji seveda, minimalni enotni cilje morajo
               obstajati, minimalna platform. Vsekakor so zadeve tudi s strani Koroške politike
               postavljajo bolj kategorično, bolj trdo in če si dovolim eno mojo opazko, moje
               razmišljanje, glejte, politika, zgodovina slovensko-italijanskih odnosov je
               obremenjena mogoče še bolj kot zgodovina slovensko-avstrijskih odnosov, pa vendar je
               treba odkrito povedati, da če jo gledamo s perspektive slovenske manjšine na
               Koroškem, danes, ko smo vse tri evropske države, demokratične in prijateljske, se ti
               naši odnosi bolj obremenjeni če gledamo s perspektive manjšine za avstrijsko državo,
               kot z italijansko, mogoče je italijanska politika bolj zvita kot rečemo v časih,
               avstrijska politika pa bolj trda in je treba upoštevati to dejstvo. Vsekakor, mi si
               lahko povemo še eno od mnogih zgodb, ki smo jo že večkrat povedali. Lahko sprejmemo
               raznorazne sklepe, ampak upam si špekulirat da enega preboja danes sigurno ne bomo
               naredili.</p>
               <p>Jaz seveda popolnoma podpiram prvi predlog, ki ga je dal že kolega Pukšič, da ta
               zadeva leži v dveh, iz celotne razprave, ki jo imam, pač sledi in v dveh elementih.
               Torej sobivanje manjšine, ki morate vi, gospodje, ki ste prišli k nam in ki ste vedno
               dobrodošli in se srečujemo, nekako storiti, pa tudi tisti ki niso prišli, da se
               razumemo, nekaj mora narediti pa slovenska politika kot taka, slovenska država kot
               taka, ne pa Odbor za odnose s Slovenci zamejstva in po svetu kot ga imenujemo. Torej
               je kar pravšnji tudi Odbor za zunanjo politiko in predvsem zunanja ministrstva in
               država kot taka. Ta zadeva mora iti pač preko nekih inštitucij. In tukaj tudi nič ne
               pomaga, zaradi raznoraznih ciljev ali pa interesov, da slovenska politika sprejme to
               trdo avstrijsko ali pa recimo Koroško politiko, kot nepremagljivo oviro. Jaz mislim,
               da je treba reči bobu bob in da mora Slovenija, kot suverena prijateljska evropska
               država, kar se tiče tega vprašanja, ki se nesporno predolgo in neevropsko vleče,
               postaviti nekoliko bolj trda stališča.</p>
               <p>Zato, saj pravim, sklepi sami nam verjetno, v vsebinskem smislu ne bodo dosti
               pomagali, jaz pa vsekakor podpiram, da se sestane ta komisija skupaj z Odborom za
               zunanjo politiko Državnega zbora in da zagotovimo prisotnost vsaj zunanjega ministra.
               Naj odkrito povejo, če bodo nekoliko bolj trdo, če že govorimo o trdi politiki, tudi
               to vprašanje izpostavili, ker se mi zdi konec koncev zelo pomembno in se odlaša z
               njim preveč časa. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Davorin Terčon. O tem predlogu bomo določilo po koncu razprave. Zdaj ste
               že pravzaprav trije predlagali skupno sejo in ne vidim nobenega razloga, da tega ne
               bi naredili. Sam pa razmišljam, da bi morda, torej mi smo manjšino že nič kolikokrat
               predstavnike manjšine pozvali, da se pač skušajo skupaj dogovoriti in poenotiti v
               svojih ciljih za doseganje
               tistega kar bi morali že doseči pred nič koliko leti oziroma kar bi morala matična,
               kar bi morala avstrijska, tako deželna kot zvezna Vlada omogočiti in zagotoviti.</p>
               <p>Ampak glejte, mi smo sprejeli zakon o Slovencih zamejstva in po svetu, ta zakon, na
               osnovi tega zakona smo sprejeli, je bila oblikovana, je bil oblikovan svet za
               Slovence v zamejstvu in v tem svetu so zastopani vsi predstavniki krovnih organizacij
               in tudi širše in razmišljam, da bi na koncu te razprave tudi temu svetu naložili, da
               posveti posebno pozornost tem vprašanjem in da morda ustanovi, da se pač, ker ta svet
               ima že oblikovane neke delovne skupine in da bi morda v okviru tega sveta prišli do
               rešitev, kako bi oblikovali statut za predstavništvo in nekako kako bi ta časovni
               potek tega, kako bi to potekalo. Mislim da je svet za Slovence v zamejstvu tisti
               organ, kateri mora tudi na to vprašanje odgovoriti.</p>
               <p>Besedo je želel kolega Miro Petek, podpredsednik.</p>
            </sp>
            <sp who="SDT4:PetekMiro">

               <speaker>MIRO PETEK:</speaker>

               <p>Hvala lepa. Prisrčen pozdrav vsem skupaj tudi v mojem imenu. Prej je že bil citiran
               gospod Jesih, češ da se vprašanje manjšin ne ureja odzunaj, da to, da tak način ne
               vodi k dobrim rezultatom. Sam se s tem strinjam in tudi naša komisija ne more biti
               neki arbiter v odnosu do manjšine, pač pa mora odpirati razpravo, odpirati prostor za
               razpravo, kar pa mislim in upam da naša komisija to tudi dobro počne. Majnika smo
               imeli sejo o skupni demokratični izvoljen zastop za slovenske manjšine v sosednjih
               državah in takrat smo imeli na mizi tudi kar obsežno gradivo, dobro pripravljeno
               gradivo. Seveda na manjšini pa je, da si bo izbrala svoj model, tisti model, ki jim
               bo najbolj ustrezal in tega Slovenija ne more določati. Dobro je, da se, da poišče
               model, ki je čim bližje želenim ciljem, zavedati se pa moramo seveda da nekega
               idealnega modela demokratičnega zastopstva enostavno ni.</p>
               <p>Na Avstrijskem-koroškem tudi ne moremo pričakovati nekega čudeža, kot se je zgodil v
               Furlaniji in Julijski krajini. Na Avstrijsko-koroškem seveda imamo fenomen Heiderja,
               ne njega kot osebo, pač pa kot je rekel, mislim da gospod Pipp, vprašanje ideologije,
               mentalitete, ki je zasidrana na Avstrijskem-koroškem. Seveda se pa lahko tisti model,
               za katerega se bodo nekoč odločili Korošci, tudi spreminja in dograjuje. Mislim pa,
               da bo potrebno, tako na slovenski strani imeti kot pri manjšini bolj odločen, trden
               korak k tem cilju, na konec koncev pa moramo težiti k temu cilju, to je ureditvi,
               podobni ureditvi, kot jo ima Slovenija, seveda je pa to precej dolgoročen cilj in
               mogoče tudi neuresničljiv cilj. Vsaka skupina pač mora težiti k nekemu cilju in
               mislim da je kljub vsemu to tisto težišče, tisti cilj, ki ga moramo v nekem obdobju
               zasledovati. Hvala. 
               </p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Miro Petek. Še želi kdo razpravljati. Morda predstavnika urada, gospod
               Rudi Merljak.</p>
            </sp>
            <sp who="SDT4:MerljakRudi">

               <speaker>RUDI MERLJAK:</speaker>

               <p>Hvala lepa, cenjeni gospod predsednik, spoštovani poslanci, ostali gostje, lepo
               pozdravljeni tudi v imeni obeh predstavnikov Urada Vlade Republike Slovenije za
               Slovence v zamejstvu in po svetu.</p>
               <p>Tudi urad z obžalovanjem ugotavlja, da je ritem pogajanj in pogovorov med
               predstavniki zvezne oblasti in predstavniki manjšine, ki je spomladi premogel eno
               sijajno dinamiko, ki je veliko obetala, da je v zadnjem času močno upadal. Sicer
               imamo neke informacije, da se pogledom, neki diskretnejši procesi dogovarjanja še
               vedno nadaljujejo, vendar moram priznati, da nismo kdove kako veliki optimisti o
               pogledu možnosti in da bi se v doglednem času lahko kakšne rešitve, bi rekel, kakšne
               ustrezne rešitve uveljavile.</p>
               <p>Poglejte, Heider je napovedal, da v času njegovega mandata ne bo postavljenih
               nobenih dodatnih dvojezičnih napisov in Heiderjev zid očitno uspe spodnest vsako
               pobudo v tej smeri. To je več kot očitno. Sicer je jasno, da ni on edini dejavnik, ki
               preprečuje in spodnaša in, bi rekel, zožuje možnost nekih rešitev, ampak on vedno
               znova se v nekem ključnem trenutku angažira in tako ali drugače mu vedno uspe zadevo
               spodnest. Glede na to, da je napovedal, da do konca njegovega mandata ne bo nobenih
               dodatnih dvojezičnih napisov, nam preostane samo upanje, da je imel v mislih zgolj
               tekoči mandat, ker če je imel v mislih še kakšne prihodnje mandate, potem smo res
               lahko zelo, zelo zaskrbljeni.</p>
               <p>Jaz mislim, da je naša naloga, da kot matična domovina in država zaščitnica,
               dejansko, zares temeljito razmislimo, kako bi rekel ukrepati, kaj narediti v dani
               situaciji. Tukaj je bilo nekaj predlogov že danih. Mislim da so šli v pravo smer,
               pridružujem se tudi tistemu mnenju, ki je bilo izrečeno, da se morda kakšna dodatna
               možnost ponuja in odpira v času našega predsedovanja v Evropski uniji. Takrat, sem
               prepričan da bi tudi v polju zunanje politike, da bo tudi na polju zunanje politike,
               takrat naša teža nekoliko večja in mislim da bi res morali se čim prej zmeniti da
               nekaj naredimo in potem v tistem obdobju tudi to poskušati narediti, ker drugače
               evidentno da bodo stvari zaspale in obstale, žal. Toliko glede dvojezičnih napisov.</p>
               <p>Glede skupnega zastopstva bi rekel naslednje. Resolucija iz leta 1996 jasno pove, da
               Republika Slovenija podpira in pozdravlja vse napore za dosego skupnega zastopstva in
               temu se urad popolnoma in v celoti pridružuje. Z vidika, tako stroke, kakor tudi
               zrele politike, bi prav gotovo bilo prav javno-pravno zastopstvo ustrezna rešitev.
               Zato je mogoče prizadevanja za takšno zastopstvo vsekakor podpreti in urad takšna
               prizadevanja podpira. Seveda pa moram tako dodati, da bi bilo boljše tudi nekaj kot
               nič, recimo, če izhajamo iz tega, da imamo zdaj v vpogledu skupnega zastopstva
               skorajda nič, bi bilo vseeno če že javno-pravno zastopstvo ta hip in še nekaj časa v
               prihodnje morda ni možno in ni izvedljivo, da bi vsaj neke vrsto zastopstvo dobili,
               bi bilo gotovo zelo dobro, saj možnosti je več, da recimo ideja o nadgradnji
               obstoječega koordinacijskega odbora Koks-a o vključitvi drugih organizacij, ki so prisotne v svetu za Slovence v
               zamejstvu v Sloveniji in v sosvetu zveznega kanclerja na Dunaju ki so prisotne, v
               Koks-u pa niso, da bi se te organizacije še vključile, da bi Koks dobil neke dodatne
               pristojnosti. Tudi ta možnost je kot ena začasna rešitev, seveda vredna pozornosti in
               tudi ustrezne podpore. Čeprav v tako, bi rekel zelo načelno in dolgoročno gledano,
               jaz mislim da res, ponavljam z vidika in z vidika iz stroke in zunanje politike ne
               more biti dvoma, da je dejansko prav javno-upravno zastopstvo za katerega so se danes
               itak vsi predstavniki slovenske manjšine izrekli, da je to dejansko najustreznejša
               rešitev.</p>
               <p>In na koncu še Samoupravna narodna skupnost, Samoupravna narodna skupnost v
               Republiki Sloveniji, kot posebna paradržavna struktura, ki bi se oblikovala in
               uzakonila v Republiki Sloveniji. Midva nimava s seboj danes nobenega uradnega
               stališča urada, to moram takoj podčrtat, lahko pa povem, da smo o tem precej, precej
               razmišljali in se tudi pogovarjali. Zamisel je zanima, je vsekakor unikatna in v tem
               tudi nenavadna, ker vprašanje je, pravzaprav čisto na začetku, prvo temeljno,
               elementarno, fundamentalno vprašanje je, če je ta zamisel sploh združljiva z
               sedanjim, ustavnim redom Republike Slovenije. Morda je, nekateri menijo da je, drugi
               kategorično trdijo da ni. Potem so tudi pomisleki, kako, oziroma pred kom bi takšno
               telo manjšino zastopalo. Ali pred Republiko Slovenijo ali pred Republiko Avstrijo in
               kako bi Republika Avstrija pravzaprav tak način zastopstva oziroma zastopanja sploh
               sprejela in akceptirala.</p>
               <p>Skratka, ideja je zanimiva, resnično naravnost unikatna, vendar tudi po svoje toliko
               nenavadna, da bi bilo o tem, o njej treba res, res poglobljeno razmislit in mislim da
               je to tematika za sistemske pravnike, ki bi morali zadevo nekako analizirati in
               podati neko mnenje. Urad lahko v političnem pogledu, se lahko opredeli in se odloči,
               da bodisi podpre ali zavrne, ampak mislim da je to premalo.</p>
               <p>Izrabljam pa to priložnost da tudi sam in v imenu urada pozdravim dogajanja in
               rezultate, ki si jih je naša slovenska manjšina dosegla na drugem koncu našega
               nenadnega prostora v avtonomni deželi Furlaniji-Julijski krajini, upajmo da bo še
               danes resnično sprejet deželni zakon, ki je dober zakon in ki posredno, vprašanje
               skupnega zastopstva, tudi v precejšnji meri rešuje. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospod Rudi Merljak. Ugotavljam da lahko zaključimo razpravo o tej točki
               in predlagam da glasujemo o dveh oziroma treh sklepih.</p>
               <p>In sicer prvi sklep: <q>"da se opravi in skliče komisija oziroma skupna seja Odbora za
               zunanjo politiko in Komisije za Slovence v zamejstvu in po svetu in da se pač
               pooblasti oba predsednika, da skoordinirata čas in vsebino tega, te seje."</q></p>
               <p>Drugi sklep bi se glasil: <q>"da komisija za odnose Slovenci v zamejstvu in po svetu
               predlaga Vladi Republike Slovenije, naj svet Vlade Republike Slovenija za Slovence
               zamejstvu za eno izmed svojih prioritet delovanja, določi ureditev skupnega
               demokratičnega predstavništva."</q> Komisija torej predlaga ustanovitev posebne delovne skupine, ki bi
               izdelala v določenem časovnem obdobju statut predstavništva in časovni potek
               njegovega uresničevanja. To bi predlagali torej Svetu, namreč tako, kot sem že prej
               dejal ste pravzaprav vsi predstavniki v Svetu nekako prisotni.</p>
               <p>Potem pa še morda ugotovitveni sklep, da smo se seznanili z zadnjimi dogodki v zvezi
               s problematiko dvojezičnih krajevnih napisov na Avstrijskem-Koroškem. Torej želi kdo
               razpravljati o teh treh sklepih? Ugotavljam da ne. Ali lahko morda glasujemo o vseh
               treh skupaj? Saj so zapisane na magnetogramu tudi jasno. Dobro, bomo glasovali o
               vsakem posebej.</p>
               <p>Torej prvo glasujemo o sklepu, da se skliče skupna seja komisije in odbora.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Naslednji sklep, ki sem ga prej prebral je, da komisija predlaga Svetu za Slovence v
               zamejstvu in po svetu, da se določi ta problem kot prioriteto, tako kot si ga prej
               tudi citiral.</p>
               <p>Kdo je za? <stage>(4 člani.)</stage> Je kdo proti? <stage>(Nihče.)</stage></p>
               <p>Naslednji pa, da se je komisija seznanila z zadnjimi dogodki v zvezi s problematiko
               dvojezičnih napisov na Avstrijskem-Koroškem.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Prosim kolega Franc Pukšič.</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Če lahko, mogoče bi bilo tudi primerno, da bi torej predlagali sklep, da Vlada na že
               sprejete sklepe te komisije poda odgovore, kako daleč so nekatere stvari razvite, ker
               mogoče za nekatere stvari ne vemo. Preden bo prišlo do skupne seje, kar bi seveda
               bilo tudi izhodišče za pripravo skupne seje. Hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>No, jaz mislim, če nam zaupate, da bova skupaj s predsednikom Odbora za mednarodne
               odnose pripravila predlog dnevnega reda in zagotovo boste potem tudi z gradivom
               dobili odgovore oziroma bova tam zahtevala, da Vlada odgovori na sklepe tako
               Komisije, kot Odbora za mednarodne odnose kaj je bilo narejeno, tako da mislim, da ni
               potrebno posebej sklepa za to sprejemati. Lahko zaključim prvo točko dnevnega reda.</p>
               <p>In prehajamo na <title>2. TOČKO - PROBLEMATIKA VIDNOSTI IN SLIŠNOSTI PROGRAMOV RADIO
                  TELEVIZIJE SLOVENIJA IN LOKALIH NEKOMERCIALNIH PROGRAMOV NA OBMOČJIH, KJER ŽIVI
                  SLOVENSKA NARODNA MANJŠINA.</title> K tej točki je bil povabljen predsednik
               programskega Sveta, gospod dr. Stane Granda. Povabljeno je tudi Ministrstvo za
               kulturo in koordinacija Slomak. Najbrž veste, da je, ne vem katerega leta, mislim da je bilo 1997 ali
               kdaj, da je Državni zbor sprejel poseben zakon, a leta 2000. Vedno, ko se mudimo v
               manjšini ali, ko imamo razgovore s predstavniki manjšine takrat povedo, da pravzaprav
               na tem področju ni bistvenega napredka. Predsednik Sveta, dr. Stane Granda, se je
               opravičil. Nekako sočasno s sklicem seje nam je tudi poslala en dopis, katerega ste
               dobili tudi z gradivom in sedaj bi prosil, če lahko predstavnik mislim, da je gospod
               Božo Marinek iz RTV? Miran? Ja Miran Dolenec iz RTV Slovenija, če lahko, ker vas je
               pooblastil gospod dr. Stane Granda, če lahko morda kaj več o teh tehničnih možnostih,
               ker bojda je problem v tehničnih rešitvah, ne toliko v drugih. Morda pa še potem, če
               lahko predstavnik za kulturo gospod Skenda Radovan, če lahko tudi vi daste svoj
               prispevek. Prosim gospod Dolenec.</p>
            </sp>
            <sp who="SDT4:DolencMiran">

               <speaker>MIRAN DOLENEC:</speaker>

               <p>Gospod predsednik hvala lepa za besedo. Pozdrav tudi vsem ostalim za prisotnim.
               Tehnično poročilo, ki ste ga dobili v materialu govori o težavah možnosti sprejema
               televizijskih programov RTV Slovenije v Republiki Italiji. Kot veste, je tam že par
               desetletij ta sprejem praktično onemogočen. Res je, da imajo možnost sprejema samo
               gospodinjstva, ki imajo možnost optične vidljivosti proti kateremu koli oddajniku ali
               pretvorniku na naši strani meje. Vse ostalo, ki je zasenčeno z naše strani meje ne
               vidno z naši oddajni točk, pa te možnosti sprejema nima in ga je tudi nemogoče
               zagotoviti z naše strani meje. V Italiji še dodaten problem vnaša ta prezasedenost
               frekvenčnega spektra in preprosto bi za pokrivanje teh zasenčenih območjih
               potrebovali pretvornike ali oddajnike na italijanski strani meje, kar je pa seveda
               praktično nemogoče, ker ni nobene frekvence več proste. No, nova možnost se pa najavlja s prihodom na
               digitalno televizijsko oddajanje, na kar postopoma prehaja celotna Zahodna Evropa,
               tudi v Italiji že ta proces teče. Mimogrede poteka približno eno leto tudi že pri
               nas. Izraba frekvenčnega spektra je mnogo bolj ugodna in v tretjem odstavku imate
               opisano tehnično možnost, ki je bila že prediskutirana v Trstu na italijanski
               izpostavi RAI <q>"vea"</q>, ki skrbi v bistvu za mrežo pretvornikov in oddajnikov v
               Furlaniji in Julijski krajini. Že danes obstaja tako imenovana mreža RAI 3 Bis, ki
               ima v svojem programu tudi slovenske oddaje iz studia v Trstu in to omrežje danes
               pokriva od Tržaške pokrajine na jugu pa do Nadiških dolin, na severnejša območja
               Benečije do Kanalske doline pa ne seže. S prehodom na to digitalno oddajanje pa bi
               bilo možno to omrežje razširiti na območja, ki danes niso pokrita in pa seveda s tem
               prehodom na digitalno oddajanje. Namesto enega programa, ki ga je možno sprejemati
               danes, bo v bodoče možen sprejem še dodatnih treh do štirih programov. Pomeni, da
               tehnična možnost za razširjanje naših programov bo obstajala. Časovno moram reči, da
               ima Republika Italija zelo smele načrte in namerava po planih ugasniti to današnje
               analogno oddajane že v letu 2008 in seveda na teh istih frekvencah pričeti z
               digitalnim oddajanjem. Tako da mislim, da je sedaj pravi trenutek, da se seveda
               zagotovi ustrezen prostor na tej tehnični rešitvi in bi rekel, na ta način končno
               pokrijemo tudi območja, ki jih danes z naše strani meje ne moremo.</p>
               <p>Res je tudi, o tem bi kaj več gospod Pavšič znal kaj več povedati, da Italija bi že
               po zakonu iz leta 1975 morala zagotoviti to razširjanje oziroma to pokrivanje vendar
               se do danes ni zgodilo nič. Menim, da bi bil potreben pogovore z Republiko Italijo,
               ki to po tem zakonu mora storiti oziroma v njenem imenu RAI pač pričeti čim prej, da
               se še te frekvence ne zasedajo v popolnosti in, da seveda potem tudi te možnosti ne
               bo več. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospodu Miranu Dolencu predstavniku. Sedaj pa dajem besedo predstavniku
               Ministrstva za kulturo gospodu Skenderju Ademu.</p>
            </sp>
            <sp who="SDT4:SkenderAdem">

               <speaker>SKENDER ADEM:</speaker>

               <p>Hvala lepa gospod predsedujoči. Lep pozdrav vsem skupaj.</p>
               <p>Jaz temu, pravzaprav o tehničnemu problemu skorajda nimam kaj za dodati. Važno je
               seveda, da se zagotovi manjšini onstran slovenske meje možnost, da spremljajo
               programe javnega medijskega servisa. Vsaj to, zdaj komercialne televizijske postaje
               so že mogoče drug manjši problem, vendar ta pravica, da se spremlja javni medijski
               servis je nujna in jo je potrebno zagotoviti za vsako ceno, če lahko tako rečem. S
               tem, da se pa strinjam, da je ta prehod na digitalno oddajanje mogoče pravi trenutek,
               pa da bi tudi pri tem morali sodelovati tudi predstavniki Ministrstva za
               gospodarstvo, ki so sprejeli strategijo za prehod na digitalno oddajanje za Republiko
               Slovenijo. Hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Gospod Rudi Pavšič, izvolite.</p>
            </sp>
            <sp who="SDT4:PavšičRudi">

               <speaker>RUDI PAVŠIČ:</speaker>

               <p>Jaz mislim, da ko razpravljamo o tem pomembnem vprašanju. Kajti, če je res in je
               res, da je za vsako manjšino
               utrjevanje jezikovnega pristopa bistveno vprašanje. In, če je res, da v tem času je
               televizija eden od pomembnejših medijev, ki pomaga v to logiko, potem je tudi res, da
               ne moremo zamujati dodatnega časa, kajti zamudili smo že veliko časa, saj v našem
               prostoru med Slovenci v Italiji ne vidimo nacionalne slovenske televizije. In to ne
               samo na celotnem področju Benečije, Rezje in Kanalske doline, ampak to v dobršnih
               predelih, tako Goriške kot Tržaške pokrajine. Res je, da iz leta 1975 obstaja
               italijanski zakon, ki daje možnost, da avtohtone slovenske, nemške in francoske
               manjšine morajo imeti to možnost videnja televizij matičnih držav. To je bilo urejeno
               za francosko in nemško manjšino že nekaj let nazaj, za našo skupnost pa se zadeva ni
               rešila.</p>
               <p>Pred osmimi, devetimi leti smo imeli, bi rekel intenzivne pogovore z predstavniki
               RTV-ja in takrat je bila iznešena logika, da mi ne moremo postavljati oddajnikov na
               italijanskem teritoriju, to bi morala pač opraviti italijanska država, po drugi
               strani pa se spreminja tehnologija in ker se spreminja tehnologija bo potrebno
               nastaviti rešitve na novo prihajajočo tehnologijo. In danes, se strinjam s
               predstavnikom RTV-ja, ko je ugotovil, da je zadnji čas, da to zadevo uredimo. Danes
               bomo na podlagi Evropskih norm prej ali slej vsi stopili na digitalno tehnologijo. V
               Italiji se iz leta 2008, ki so jo podaljšali rok na 2012, kajti Italija tu zamuja, ne
               urejuje teh zadev, pa vendarle mislim, da je sedaj čas da nekako nastavimo rešitve.
               In rešitve, tu se ponovno strinjam z dejstvom, da je v tem trenutku najbolj možna
               rešitev ta, da se vključimo v tretji program BIS RAI-ja, ki je sedaj nasičen s
               frekvencami, ampak kljub temu že sedaj bi lahko nudil to uslugo. Ker se je slučajno
               neki večer zgodilo, da so zgrešili programe in je cela naša dežela gledala slovenski
               dnevnik. In potem na podlagi tega je bilo tudi nekaj protestov, da bomo zdaj po
               slovensko <gap n="..."/><stage>/nerazumljivo/</stage><gap n="...."/> Se pravi, da tehnično je to možno. Dovolj z enim
               gumbom nekaj obrniti. Ampak politično zadeva se ne premika. Čeprav je potrebno
               priznati, da je dežela Furlanija, Julijska krajina bi rekel tudi na pritisku obeh
               pravnih organizacij že nakazala sredstva za operatizacijo tega sistema. Tam je denar
               na razpolago, ki ga nihče ne uporablja.</p>
               <p>Jaz bi tudi rad spomnil in tudi izpostavil zakon, ki je v Sloveniji nastal na tem
               področju. Tako imenovani zakon Hvalica, ki tudi ponuja možnost Republiki Sloveniji
               RTV-ju, da tudi s finančno podporo rešuje tiste pristojnosti, ki spadajo v to logiko.
               Mislim, da tudi ta zakon je ostal samo na papirju.  Poglejte, jaz mislim da, da se strinjam, da zdaj
               nekako koncentrično se potrudimo vsi, da dosežemo določen rezultat. V tem smislu sva
               s predsednikom <gap n="..."/><stage>/nerazumljivo/</stage><gap n="..."/> že dogovorjena, da stopimo v kontakt z rimskim
               RAI in z ministrom za telekomunikacije, ki je pristojen za to vprašanje, zato da
               rešimo bi rekel tudi na politični ravni to. Edino kar sprašujem oziroma si
               predstavljam, je informacijo ki jo imam, in sicer da bosta Slovenija in Italija imeli
               različni tehnološki pristop. To se pravi, da ne bomo z dekoderji, ki jih imamo v
               Italiji, brali programe, ki jih boste imeli v Sloveniji. Zdaj če je to tako, potem,
               če ne rešimo tega vprašanja, pomeni, da še tisti, ki vidimo ljubljansko televizijo,
               ne bomo videli več. Ker dvomim, globoko dvomim, da bodo naše se opremili z dodatnim
               dekoderjem, zato da bodo lahko še gledali en, dva programa. Mislim, da je to
               nelogično. Zato je treba rešiti to zadevo na vrhu, zato da pride do teh tehničnih
               rešitev, se ta, bi rekel ta ovira, možna ovira, o kateri sem slišal, da se razprši,
               da se jo reši, ker tehnologija danes dovoljuje vse, dovoljuje tudi to rešitev. Ampak
               se strinjam z predgovorniki, ko pravijo, da zdaj je verjetno zadnji čas, da se
               dogovorimo vsi skupaj, da je treba to zadevo spraviti pod streho.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospod Pavšič. Ali lahko morda še vi gospod Dolenc še vi na to odgovorite pa v
               čisto na koncu vaše razprave, prej na začetku, se opravičujem, nisem bil pozoren, tam
               ste govorili o enih rešitvah, če lahko še tisto ponovite enkrat. Prosim.</p>
            </sp>
            <sp who="SDT4:DolencMiran">

               <speaker>MIRAN DOLENC:</speaker>

               <p>Ja, bom najprej to še enkrat ponovil. Ta omenjena današnja mreža, analogna, programa
               RAI 3 bis, ki pokriva, bi rekel, nekako od Trsta, od Tržaške pokrajine pa do Nadiških
               dolin, to območje, se bo tudi digitalizirala, leto kdaj se bo to zgodilo, bi rekel,
               je nam še neznano, vem pa da so bili prvi plani že za 2008 in ob tem prehodu bomo
               dobili možnost razširjenja, ne enega samega programa tega RAI 3 bis, ampak še
               dodatnih treh ali štirih programov na tem istem omrežju in v tem trenutku seveda, je
               pa treba si zagotoviti pravico razširjenja po tem omrežju. Se pravi, to je tehnična
               možnost, to omrežje pokriva praktično občine kjer živi slovenska manjšina in na
               manjkajoča območja jo bo pa potrebno še razširiti.</p>
               <p>Drugo vprašanje o različnem sistemu. Res je, Slovenija se je odločila, ker ima nekaj
               zaostanka pri tem uvajanju, da seveda uporabi tisto kar je danes razvoj tehnologije
               prinesel in sicer najnovejšo rešitev. Tako, slišali boste tako s tehnični kratico se
               temu reče sistem kodiranja slike v Mpg4. Italija, ki je na ta digitalni način
               oddajanja že štartala, pa uporablja starejšega Mpg2. Z dekoderji, ki jih seveda
               gledalci potrebujejo, lahko sprejemamo z novejšimi, lahko sprejemamo tudi starejši
               sistem, ne pa obratno, kar pomeni, da tista italijanska gospodinjstva, ki imajo
               starejši dekoder, ne bodo mogla sprejemati signalov z naše strani meje, razen če si
               ta dekoder zamenjajo. Ta dekoder ne stane prav veliko, mislim da so jih v Italiji po
               40 evrov na zadnje prodajali, nekaj takega. O tej rešitvi, ki jo mi ponujamo, na tej italijanski RAI 3 bis mreži,
               bo uporabljen pa italijanski sistem in bodo seveda ti dekoderji uporabni na vsak
               način. Pomeni za gospodinjstva, ki bi pa želela sprejemati signale tudi iz naše
               strani meje, bodo pa seveda potrebovala ta novejši dekoder, ki bo uporaben za oba
               sistema in seveda trgovci, kolikor vem, bodo ponujali oba.</p>
               <p>No, pa še nenazadnje je treba povedati tudi to, da vse dežele, ki so že štartale s
               tem starejšim sistemom, seveda čaka tudi novo prehodno obdobje na novejšega. Kar
               pomeni da tudi Italija bo mogoče čez nekaj let pač morala na ta novejši sistem, ki je
               toliko boljši in zmogljivejši, da mislim, da v končni fazi, bodo ta, tudi
               gospodinjstva v Italiji opremljena s tem novejšim dekoderjem in mislim, da tukaj ne
               bo velikih težav pri sprejemanju.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospod Dolenc. Še morda eno vprašanje glede na zagotavljanja pravice na
               razširjenem omrežju. To je dolžnost potem naše RTV, da si to pravico ali kako?</p>
            </sp>
            <sp who="SDT4:DolencMiran">

               <speaker>MIRAN DOLENC:</speaker>

               <p>Ne. Na Italijanski strani, mi nimamo V bistvu nobenih pristojnosti in to je bilo že
               lepo rečeno in mislim, da so zdaj prava vrata, RAI v Rimu in pa Ministrstvo za
               telekomunikacije italijansko. Se pravi, tam je treba začeti po mojem mnenju, s temi
               napori, da se jih spomni na ta zakon iz davnega leta 1975, da seveda zdaj z
               digitalizacijo se bo ta tehnična možnost pojavila in da naj bi pač v doglednem času
               potem slovenska gospodinjstva to možnost sprejema tudi dobila.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Se pravi, da naša Vlada praktično tu nima nekih pristojnosti glede to kar je. Dobro,
               bolj po diplomatski poti, da se te stvari rešujejo.</p>
            </sp>
            <sp who="SDT4:DolencMiran">

               <speaker>MIRAN DOLENC:</speaker>

               <p>Zdaj če sem prav razumel, naj bi se predstavniki manjšine, bi rekel, že odločili za
               to, da najprej poskusite na teh dveh naslovih in seveda če bo že vaš napor, da rečem,
               prinesel kakšen uspeh, potem praktično ni potrebnega kakšnega posredovanja, v kolikor
               pa ne pa najbrž bo treba kaj pomagati.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Dobro. Hvala lepa. Sedaj pa dajem besedo kolegu Samu Bevku.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala za besedo gospod predsednik. Jaz sem pogledal ta zakon, ki smo ga leta 2000
               sprejeli v Državnem zboru, predlagatelj zakona je bil kolega, takratni poslanec Ivo
               Hvalica in dejansko, treba je nekaj ugotoviti, da ta zakon ne govori samo o vidnosti
               v Italiji, ampak govori tudi o mreži RTV pretvorniku na obmejnem območju z Republiko
               Avstrijo, Republiko Hrvaško, Republiko Italijo in Republiko Madžarsko. Zato bi bilo
               moje vprašanje v nadaljevanju za predstavnika televizije in tudi Ministrstva za
               kulturo, kako je z vidnostjo in slišnostjo na drugih področjih? Dejansko je pa res,
               da smo se pa največ ukvarjali in pogovarjali prav z vidnostjo in slišnostjo naših
               nacionalnih programov v zamejstvu na italijanskem področju.</p>
               <p>Zdaj ta zakon dejansko govori o tehnični prilagoditvi obstoječih RTV pretvornikov
               oziroma izgradnje novih RTV pretvornikov. In jaz se spomnim, že leta 2000 je bilo
               rečeno, da to tehnično na naši strani ni mogoče izvesti, da bi morali pretvornike
               postavljati na italijanski strani, ampak diskusija je šla tudi v tej smeri, da bi pa
               vseeno, ker sto odstotno pokritost je težko doseči, da bi vseeno le okrepili
               obstoječo oddajniško mrežo in poskušali pokriti vsaj tista področja, ki bi jih z
               močnejšo to oddajniško mrežo lahko pokrili. Jaz ne vem koliko odstotkov bi s tem lahko pridobili. Ampak
               dejansko tudi to kolikor vem se ni dogodilo. Po tem zakonu bi morali to mrežo RTV
               pretvornikov realizirati od leta 2000 do leta 2002. Za operativno izvedbo je
               pooblaščena RTV Slovenija, za zagotavljanje sredstev sta tukaj vira državni proračun
               Republike Slovenije in prispevek RTV radio in televizije Slovenija. Tako da, za vsako
               leto pa naj se sredstva določijo v finančnem načrtu javnega zavoda RTV Slovenija in
               vsakokratnem proračunu Republike Slovenije. Jaz mislim, da ta obveza iz tega zakona
               še vedno zavezuje tako javni zavod RTV Slovenija, kot tudi Vlado Republike Slovenija,
               ki je predlagatelj državnih proračunov, da to vsebino tega zakona realizirajo tudi z
               novimi tehničnimi možnostmi, ki se sedaj pojavljajo z novimi tehnologijami, kot je to
               digitalni način oddajanja.</p>
               <p>Tako da, jaz mislim, da ta zakon zavezuje tako RTV Slovenijo, kot tudi Vlado, da pač
               realizirata to vsebino. Moje vprašanje za predstavnika televizije pa je predvsem to,
               ali bi lahko z prilagoditvijo obstoječih RTV pretvornikov lahko izboljšali pokritost
               signala v vseh štirih sosednjih državah, kjer živi slovenska narodna skupnost. Hvala
               lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Samo Bevk. Ali lahko morda o tem neizvajanju tega, če lahko vi na to
               odgovorite. Izvolite gospod Dolec.</p>
            </sp>
            <sp who="SDT4:DolencMiran">

               <speaker>MIRAN DOLENC:</speaker>

               <p>Lahko dam pojasnilo. Po sprejetju zakona, samo mi napravili eno študijo, ki je bila
               razposlana, bi rekel, tudi na okrog. Dejstvo je, da možnost pokrivanja z naše strani
               meje, možnosti pokrivanja so praktično izkoriščene. Povedal sem, da omejitev je tukaj
               preprosto fizika. Se pravi, mi moramo območja, ki jih želimo pokrivati, videti z naše
               strani meje in uvodoma sem že prej povedal, da gospodinjstva, ki imajo možnost videti
               kateregakoli od naših oddajnikov ali pretvornikov, ta sprejem imajo zagotovljen. V
               tej študiji so bila tudi poročila manjšinskih organizacij, ki to potrjujejo. Problem
               so samo zasenčene lege. Tako da z naše strani meje, seveda se ne da več narediti,
               moram povedati, da zaradi tega, zaradi te džungle, ki jo Italija izvaja v tem
               frekvenčnem spektru, smo mi primorani na Italijanski meji uporabljani že danes velike
               moči, že zato pač da uspemo zagotoviti to pokrivanje in to je narejeno.</p>
               <p>No, seveda moram povedati in zatrditi da s tem prehodom na digitalno  oddajanje bomo to tudi naprej
               počeli. Mi že danes inštaliramo ob italijanski meji bistveno, bistveno večje moči,
               kot jih v notranjosti Slovenije in na ostalih mejah. Preprosto zato, ker brez tega ne
               bi uspeli zagotoviti pokrivanja niti na naši strani meje, kaj šele čez.</p>
               <p>No, in potem če gremo naprej na ostale sosednje dežele, moram omeniti, da obstaja še
               ena možnost, ki pa v bistvu že danes zagotavlja praktično stoprocentno pokrivanje in
               to je satelitski sprejem. Seveda v Italiji vemo, da je satelitski sprejem
               nepopularen, bi rekel praktično slabo uporabljen, kljub temu pa beležimo kar nekaj
               gospodinjstev, ki so se na ta način pomagale in seveda ta sprejem imajo omogočen. V
               Avstriji je satelitski sprejem bolj uporabljen. Po podatkih, ki jih imam, približno
               štirideset procentov avstrijskih gospodinjstev gleda televizijo na ta način in seveda
               tista območja, ki jih mi ne dosežemo z naše strani meje si pomagajo s tem. Enako
               velja tudi za Madžarsko in pa za Hrvaško. Se pravi, da ugotavljam da v ostalih treh
               deželah je ta satelitski način bolj uporabljen in seveda tisti, ki to želijo, bi
               rekel se tega načina tudi poslužujejo.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospod Dolenc. To se pravi, da lahko ugotovimo, da ta zakon iz leta 2000, tako
               kot je zapisano v 2. členu se preprosto ni dal, se ne da izvesti, tako kot je tu
               zapisano, kljub temu da tukaj piše, da je potrebno moč povečati in namestiti dodatne
               pretvornike. To ni dovolj, še vedno ostajajo tiste, kako jih že imenujete? Sence.
           </p>
            </sp>
            <sp who="SDT4:DolencMiran">

               <speaker>MIRAN DOLENC:</speaker>

               <p>To je, bi rekel točna ugotovitev, lahko danes samo ugotovimo, ko prehajamo na to
               digitalno oddajanje, da bomo seveda na teh obmejnih lokacijah, da rečem spoštovali
               tudi to kar nam zakon piše, pa to bi tako ali tako tudi brez tega napravili, da
               inštaliramo res maksimalne moči na tej lokaciji in zagotovimo pokrivanje, ampak zopet
               samo območij, ki so optično vidna, ostale pa se s te strani meje ne da.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Hvala gospod Dolenc. Sedaj pa dajem besedo kolegu Miru Petku, nato pa
               kolegu Dragu Korenu.</p>
            </sp>
            <sp who="SDT4:PetekMiro">

               <speaker>MIRO PETEK:</speaker>

               <p>Hvala lepa za besedo gospod predsednik. Jaz sem se razveselil tega dopisa Radia in
               televizije Slovenije v katerem je jasno zapisano, da tehnične možnosti za sprejem
               programov RTV Slovenije obstajajo in da se celo odpirajo nove. Predvsem pa, bi dal
               pozornost besedam dr. Staneta Grande, ki pravi: Opravičljivih razlogov, da bi
               Slovenska narodna skupnost morala biti pri tem kakorkoli prikrajšana ni, ne
               formalnih, ne tehničnih. Zakaj se to desetletje in več ni uresničilo, ne vem,
               verjetno je bilo tudi vmes kaj sprenevedanja, pa dobro, pustimo preteklost,
               prihodnost je očitno lepša in jaz upam da 2008 bodo Slovenci v Furlaniji-Julijski
               krajini res lahko spremljali program slovenske nacionalne televizije in da bomo tudi
               na tej komisiji lahko odkljukali enega od problemov s katerimi se ukvarjamo, vsaj
               jaz, zadnja tri leta. Poslanski kolegi, ki so dlje časa tule, pa seveda več. Tudi če
               na račun nove tehnične ere v televiziji. Hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Miro Petek. Kolega Drago Koren, prosim.</p>
            </sp>
            <sp who="SDT4:KorenDrago">

               <speaker>DRAGO KOREN:</speaker>

               <p>Lep pozdrav tudi iz moje strani. Ta problem spremljanja ali pa možnosti spremljanja
               TV signala je sigurno za manjšino zelo, zelo velikega pomena, ker če manjšina tega
               nima omogočeno, jaz pravim, je prikrajšana za tisto, bi rekel osnovno hrano, ki je
               potrebna, da manjšina živi. 
               Vemo pa kakšne so tehnične možnosti, tudi bi rekel pri nas v Sloveniji imamo
               področja, ki niso pokrita, ki so, bi rekel, sive lise, ki so v sencah. Ker pač
               prihajam tudi z enega območja, ki je tudi slabo pokrito jaz vem, da moji sosedje, jaz
               dolgo nisem vedel, da niso plačevali RTV naročnine, ker pač ni bilo pokrito s
               signalom. Da pa prihajamo v obdobje digitalne tehnike oziroma smo že krepko v tem
               obdobju, kar pa pomeni dejansko možnost, da pridejo vsi do tega signala. Jaz vidim
               pri tej točki današnjega dnevnega reda samo eno pomembno zadevo. Se pravi Slovenija
               ne sme zamuditi zdaj te možnosti, ki se odpira s prehodom Italije na digitalni način
               prenosa oddajanja oziroma prenosa signala.</p>
               <p>Jaz mislim, da ne moremo reči, da naša komisija nima česa narediti. Vesel sem, da je
               sama manjšina že zelo aktivna na tem področju, vseeno pa mislim, da bi bilo potrebno,
               da tudi naša Vlada, ministrstva, ki zadeve pokrivajo na naši in njihovi strani
               stopijo v kontakt in nekje pomagamo manjšini, da bo to zagotovljeno. Jaz mislim, da
               bi bilo prav, da mi danes vsaj opozorimo z enim sklepom Vlado, da naj bo pozorna in
               če bo potreba pomaga manjšini v dogovoru z italijansko vlado, da zagotovimo ta
               digitalni signal naši manjšini. Toliko, hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Drago Koren. Besedo želi kolega Aleš Gulič. Izvoli.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Hvala gospod predsedujoči. Cenjene kolegice, kolegi, gostje. V bistvu so bile stvari
               že povedane. Jaz bi samo vendarle tukaj poudaril, da čisto brez moči pa Slovenija
               seveda, mislim da ni. Pa tudi če je, seveda si tega ne sme dovoliti, da bi ne
               pomagala manjšini pri tem, da si zagotavlja eno bistvenih stvari, to je stik z
               jezikom, pa tudi z informacijami in tako naprej, saj vemo kako je približno ta
               program sestavljen. Je pa res, da je sedaj tisti trenutek, ampak glede na to, kar je
               gospod Pavšič povedal mislim, da je v bistvu treba biti samo potrebno biti pozoren in
               kar naprej v stiku in seveda, če bi kje zaškrtalo, da se potem vendarle aktivira še
               koga v Sloveniji, to je predvsem Vlado oziroma na ministrstvo. Ena od bistvenih zadev
               vseh oblasti v Sloveniji je, da vendarle skrbijo za manjšino in za njihovo zaščito
               ter pa tudi za njihovo, bom rekel civilizacijsko udobje. To ne smemo pozabiti in
               tukaj bi seveda gospodu Dolencu povesem verjel, vse to kar so že počeli, ker
               približno tudi vem kaj se je počelo na teh mejah z oddajniki in pa s pretvorniki.
               Tudi vem kako približno divji so Italijani, kar se tiče neupoštevanja evropskih
               dogovorov o jakosti in pa frekvencah in tudi tukaj, se da, preko Ministrstva za
               gospodarstvo seveda, kakšno stvar doseči. Sicer bodo šle te stvari v tako enormne
               moči, da bodo tam ob meji čisto vsi zelo obsevani. To niso enostavne zadeve. Tako da
               tukaj ima država seveda kakšne mehanizme, predvsem Vlada, ki jih zdaj bolj ali manj
               uporablja, ampak mislim, da je tukaj bolj ali manj Zunanje ministrstvo eno tistih, ki
               seveda ima ključ od vseh teh vrat in da boste v koaliciji in v opoziciji bomo pazili
               na to kaj počnejo in predvsem na to, česa ne počnejo. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Aleš Gulič za ta tvoj prispevek. Jaz mislim, da lahko končamo razpravo
               pri tej točki. Seveda svetla točka je ta, to kar pravi gospod Dolenc, da bo pač nova
               tehnologija to omogočila in tudi gospod Rudi Pavšič je napovedal svojo misijo v Rim
               skupaj s kolegom predsednikom druge krovne organizacije, da bosta poskušala tudi to
               doseči za manjšino v Italiji.
               Seveda jaz, če se prav spominjam razprav in prizadevanj kolega Iva Hvalice, ki si je
               zelo prizadeval za ta zakon in takrat, ko smo ta zakon sprejemali nihče ni povedal,
               da je to v bistvu neki invalidni zakon in da ni tehnično možno, da se ga reši. To ni
               bilo takrat povedano in tudi do sedaj, je bilo vedno vse jasno, vedno dobivamo takšne
               informacije, da so neki politični problemi ne toliko tehnični. Sedaj pa vemo oziroma
               smo slišali, da so v bistvu tehnični problemi.</p>
               <p>Torej predlagam, da sprejmemo sklep, da se je komisija na tej seji seznanila s to
               problematiko v vidnosti in slišnosti programov RTV Slovenija in tudi potem lokalnih
               komercialnih programov na območju, kjer živi naša narodna manjšina in predlagam tudi
               komisija, da predlagamo Vladi, naj si še naprej prizadeva za čim hitrejšo in
               učinkovitejšo rešitev tega vprašanja. Želi kdo razpravljati o takšnem sklepu? Prosim
               da glasujemo.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Sklep je sprejet soglasno.</p>
               <p>S tem lahko ugotovim, da smo tudi 2. točko končali.</p>
               <p>Prehajamo na <title>3. TOČKO DNEVNEGA REDA - OBRAVNAVA POROČIL O OBISKIH DELEGACIJE
                  KOMISIJE ZA ODNOSE S SLOVENCI V ZAMEJSTVU IN PO SVETU V RIMU IN V FURLANIJI IN
                  JULIJSKI KRAJINI.</title> Želi kdo o teh sklepih oziroma o teh poročilih
               razpravljati?</p>
               <p>Torej vsem, ki ste sodelovali pri prejšnjih dveh točkah, se prijazno zahvaljujem za
               udeležbo na seji in tudi za vaše prispevke in ko bova s kolegom predsednikom odbora
               za mednarodne odnose uskladila termin seje boste ponovno vabljeni.</p>
               <p>Torej v razpravo dajem obe poročili, ki sta bili poslani z gradivom. Želi kdo
               razpravljati? Ugotavljam, da ne in dajem na glasovanje prvo poročilo obiskov
               delegacije Komisije za odnose s Slovenci v zamejstvu in po svetu v Rimu.</p>
               <p>Kdo je za sprejem poročila? <stage>(6 članov.)</stage> Je kdo proti? <stage>(Nihče.)</stage></p>
               <p>Na glasovanje dajem še drugo poročilo o obisku Komisije za odnose s Slovenci v
               Furlaniji in Julijski krajini.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Tudi to poročilo je sprejeto. Zaključujem 3. točko.</p>
               <p>Prehajamo na <title>4. TOČKO DNEVNEGA REDA - RAZNO.</title> Kolega Pukšič želi besedo ob
               točki razno in prosim kolege, da kmalu bomo končali sejo, da še malo ostanejo.</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Predlagam, da urad poda poročilo Komisiji za Slovence v zamejstvu in po Svetu porabo
               sredstev v lanskem letu v primerjavi z razdelitvijo in porabo sredstev v lanskem letu
               v primerjavi z razdelitvijo in porabo sredstev letu 2005. Hvala. In to takoj, do
               naslednje seje.
               </p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Prosim kolega Pukšič, ker si vskočil v besedo, ker še jaz nisem končal, zaprosilo
               kolegov, da se umirijo in nisem razumel torej, celotnega tvojega predloga in prosim
               če ga še enkrat ponoviš in sprašujem ali želiš, da o tem komisija glasuje.</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Ja, jaz pravzaprav mislim, da bi to bilo normalno, zahteva s strani komisije, če da
               Urad pač poda poročilo o razdelitvi sredstev za lansko leto v primerjavi z letom
               2005, to smo na tej komisiji že obravnavali, to je že bil standard, sedaj pa tega ni
               in seveda se mi enostavno ne zdi prav, da pač tega ni. Da se to čim prej pripravi in
               da torej vidimo kako so porabljena sredstva, torej javna sredstva porabljena.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Torej predlagaš, da komisija glasuje o tem ali<gap n="..."/></p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Ne glasujemo, pa naj bo to sklep.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Da je to sklep. Želi kdo razpravljati o tem sklepu? Ne želi. Dajem na glasovanje
               predlog sklepa, da Urad Vlade Republike Slovenije pripravi poročilo, torej
               primerjalno poročilo z delitvijo sredstev, proračunskih sredstev, primerjalno
               poročilo med letom 2005 in 2006. Ali je lahko to samo poročilo za leto 2006, zakaj
               mora biti primerjalno?</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Zato ker je tudi vsak proračun, vsaki rebalans se je naredil tako, da je primerjalno,
               da vidiš kako je to bilo, oziroma kako se spreminja po določenih pozicijah in
               postavkah in to je seveda pomembno, drugače pač nimajo poslanci vpogleda v to in
               takšni standard so poslanci imeli že v prejšnjem mandatu, ne vem zakaj ga ne bi
               nadaljevali v tem.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Torej primerjalno poročilo. Kdo, želi kdo razpravljati o tem sklepu, predlogu sklepa.
               Ne želi. Dajem na glasovanje tak sklep.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Še želi kdo pod točko razno. Ni. Hvala lepa vsem, ki ste se udeležili seje in želim
               vam lep preostanek dneva. Hvala.</p>
               <stage type="time">(Seja je bila zaključena 17. oktobra 2007 ob 16.21.)</stage>
            </sp>
         </div>
      </body>
   </text>
</TEI>