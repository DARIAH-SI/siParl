<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZLSIRR-Nujna-016-2007-03-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">41AE7D0A5878557FC125728B00243046</idno>
               <idno type="custom" subtype="day">D530851ED7334958C125729500277F72</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=D530851ED7334958C125729500277F72</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Nujna-016-2007-03-02.OZLSIRR" n="016">
               <name>Nujna</name>
               <date when="2007-03-02"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Nujna-016-2007-03-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Nujna-016-2007-03-02.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">16. nujna seja</stage>
            <stage type="date">(2. marec 2007)</stage>
            <stage type="chairman">Sejo je vodil Franc Jazbec, predsednik odbora.</stage>
            <stage type="time">Seja se je pričela ob 9.04. </stage>


            <sp xml:id="SDT4-OZLSIRR-Nujna-016-2007-03-02.sp1">

               <speaker>PREDSEDNIK FRANC JAZBEC:</speaker>

               <p>... in vabljeni na današnjo sejo. O svoji odsotnosti oziroma zadržanosti me je obvestil
               poslanec Milan Petek. Obveščam vas, da poslanca gospoda Mirana Jeriča nadomešča mag.
               Milan M. Cvikl. Ugotavljam, da smo sklepčni. Lahko začnemo sejo. S sklicem seje ste
               prejeli naslednji predlog dnevnega reda: 1. točka - obravnava zahteve Mestne občine
               Ljubljana, občine Trzin, občine Šempeter-Vrtojba, in občine Log-Dragomer za oceno
               ustavnosti Zakona o financiranju občin. In 2. točka - obravnava zahteve občine
               Podlesnik za oceno ustavnosti 32.a člena in 37.a člena Zakona o lokalni samoupravi.
               Predlogov za razširitev dnevnega reda nisem prejel. Želi kdo besedo v zvezi s
               predlaganim dnevnim redom? Ugotavljam, da se s predlaganim dnevnim redom strinjate.</p>
               <p>Prehajamo na obravnavo<title> 1. TOČKE DNEVNEGA REDA - OBRAVNAVA ZAHTEVA MESTNE OBČINE
                  LJUBLJANA IN DRUGIH ZA OCENO USTAVNOSTI ZAKONA O FINANCIRANJU OBČIN.</title> K tej
               točki ste prejeli naslednje gradivo: zahtevo in priloge k zahtevi, ki ste jih prejeli
               že s sklicem 14. nujne seje odbora, dodatno ste za današnjo sejo prejeli še sklep
               Ustavnega sodišča, mnenje Zakonodajno-pravne službe z dne 23.2.2074 in mnenje Vlade
               Republike Slovenije z dne 23.2.2007. K tej točki so bili vabljeni: Služba Vlade
               Republike Slovenije za lokalno samoupravo in regionalno politiko, Ministrstvo za
               finance in Zakonodajno-pravna služba. Želi besedo predstavnik Zakonodajno-pravne
               službe? Izvolite, gospod Mozetič.</p>
            </sp>
            <sp xml:id="SDT4-OZLSIRR-Nujna-016-2007-03-02.sp2">

               <speaker>MAG. MIROSLAV MOZETIČ:</speaker>

               <p>Hvala lepa za besedo. Čisto na kratko. Dva poudarka bi rad dal z ustavnega vidika
               glede vprašanja financiranja občin. In sicer, tukaj gre v bistvu za dve vprašanji,
               vprašanje obsega sredstev, ki naj jih občine imajo zato, da lahko zagotovi izvajanje
               svojih ustavnih in zakonskih funkcij, skratka količine sredstev, ki se odraža skozi
               zakon v obliki primerne porabe in za vprašanje virov teh sredstev. Tukaj je
               postavljeno ustavno stališče, ustavna zahteva, da mora biti zagotovljeno prvenstveno
               čim več lastnih virov, razlika, ki potem še vedno zmanjka do primeren porabe oziroma
               do tistega obsega, ki zagotavlja uresničevanje funkcij lokalne skupnosti pa je treba
               zagotoviti iz drugih sredstev iz proračuna. Stališče zakonodajne službe, ki je podano
               v mnenju v obliki odgovora, ki naj bi Državni zbor ga poslal na Ustavno sodišče, je,
               da vprašanje posega v obseg oziroma v pravico lokalne skupnosti, da zagotovi
               izvajanje svojih funkcij je tukaj nesporna, čeprav se lahko v določenih občinah ta
               sredstva tudi zmanjšajo. To stališče temelji tudi na določeni ustavno-sodni praksi.
               Drugo pa je vprašanje in tudi nekoliko zahtevnejše in težje je pa vprašanje ali je ta
               zakon v zadostni meri zagotovil po 142. členu Ustave, in sicer da mora biti občin
               zagotovljeno čim več lastnih sredstev, prvenstveno lastnih, lastni viri in ali je to
               kar v zakonu piše, da je lastni vir lastni vir. Vi veste, da smo v tej smeri
               opozorili zakonodajna služba že v samem zakonodajnem postopku, da je posledica tega
               opozorila tudi določba v 8. členu zadnji odstavek, da se ta glavarina tako imenovana
               šteje za lastni vir. Zdaj, če izhajamo iz teh vidikov in iz tega kar so bili
               argumenti Državnega zbora pri sprejemu, lahko rečemo, da so zagotovljeni lastni viri
               v tistem smislu in v takšnem obsegu in na takšen način, da je nekako zadevi do neke
               mere zadoščeno ustavni zahtevi iz 142. člena Ustave tudi evropski listini za lokalno
               samoupravo. Tukaj opozorim samo še na to, Ustavno sodišče se je večkrat s takšnimi
               zadevami ukvarjalo in je jasno tudi poudarjalo, da ni pri financiranju občni pomemben
               samo obseg sredstev, pač pa tudi struktura, skratka <stage type="mag"/> (nadaljevanje) pa tudi to, da mora biti občini zagotovljeno čim več
               lastnih virov, ker to vpliva in je pogoj za avtonomnost občine. To so stališča
               Ustavnega sodišča, ta stališča izhajajo iz Ustave. Ali je to v zadostni meri
               zagotovljeno s tem zakonom, naša služba odgovora ne more dati 100%, vendar glede na
               to, da je tukaj advokat zakona, ki ga je sprejel Državni zbor, šteje, da tako kot je
               zadeva zastavljena, da je možno tudi razložiti v tej smeri, da ustreza ustavnim
               zahtevam. Hvala lepa.</p>
            </sp>
            <sp xml:id="SDT4-OZLSIRR-Nujna-016-2007-03-02.sp3">

               <speaker>PREDSEDNIK FRANC JAZBEC:</speaker>

               <p>Hvala lepa. Želi besedo predstavnik Službe Vlade za lokalno samoupravo in regionalno
               politiko? Izvolite, gospod minister.</p>
            </sp>
            <sp xml:id="SDT4-OZLSIRR-Nujna-016-2007-03-02.sp4">

               <speaker>DR. IVAN ŽAGAR:</speaker>

               <p>Hvala za besedo, gospod predsednik. Lep pozdrav želim članom in članicam odbora in
               vsem prisotnim! Mnenje Vlade je podano. Jaz bi mogoče samo dva, tri poudarka iz tega
               mnenja vseeno posebej poudaril, in sicer najprej bi vsekakor podal oceno našega
               mnenja, namreč menimo, da zakon vsekakor ni v neskladju z Ustavo, vsekakor pa
               upošteva po naši oceni evropsko listino o lokalni samoupravi, torej 9. člen, ki pa jo
               je treba obravnavati oziroma brati v celoti in je treba tudi upoštevati razmere v
               Sloveniji predvsem kar zadeva razporeditev davčnih virov.</p>
               <p>Zdaj, kar zadeva samega zakona mogoče še dva poudarka. Prvič, vsekakor so s tem
               zakonom bolj enakomerno financirane naloge, ki jih morajo občine izvajati v tistem
               delu, ko govorimo o nalogah, ki so prenešene oziroma ki so v izvajanju občin, kar
               pomeni, da je načelo sorazmernosti v tem delu vsekakor bistveno bolj zajeto. Dejstvo
               je, to je treba posebej poudariti, da temelji ocena na stroškovnem vidiku, govorimo o
               oceni, in da je s tem zakonom odpravljen tudi učinek neenakomerne porazdelitve,
               namreč davčnih virov iz preteklega obdobja oziroma iz preteklega zakona in še to, da
               so razlike v tem delu iz preteklega obdobja samo povečevale iz naslova neenakomerno
               porazdeljenih davčnih virov in v vsakem primeru ta zakon omogoča stabilen vir
               financiranja. Drugi del je povezan s tem kar je že bilo omenjeno s strani Zakonodajne
               službe, in sicer z vidika finančne avtonomije. Tudi tu je treba v celoti gledati vsa
               določila evropske listine o lokalni samoupravi, ki govori tudi o zagotavljanju virov
               in tudi notranje izravnave. Vendar, ko govorimo o finančni avtonomiji bi najprej
               posebej poudaril, da je skozi ta zakon posebej, ko bo polno zaživel, povečan obseg
               lastnih virov, torej odstopljenih davčnih virov in v drugem delu tudi znotraj
               primerne porabe potem, ko je primerna poraba določena oziroma določena glavarina je
               odgovornost posamezne občine, da sama avtonomno nameni za izvajanje nalog davčne
               veje, torej ima tudi tu znotraj bistveno povečano stopnjo avtonomnosti, je pa res, da
               iz tega vidika je vezana zadeva s povečano stopnjo transparentnosti, gospodarnosti in
               tudi učinkovitosti.</p>
               <p>Posebej bi pa poudaril to, da ko govorimo o finančni avtonomiji občin, je dejstvo,
               da se finančna avtonomija občin izraža v njeni sposobnosti samostojno opravljati
               lokalne zadeve oziroma zadovoljevati potrebe in interese svojih prebivalcev. Za
               samostojno opravljanje lokalnih zadev, kar je pa bistvo lokalne samouprave pa je
               nujno, da država občini, ki nima dovolj lastnih virov zagotovi tudi dodatna sredstva,
               ki bodo zagotovila finančno avtonomnost. In jaz mislim, da je v tem smislu že šlo
               tudi stališče Ustavnega sodišča iz leta 1999.</p>
               <p>Mogoče še samo dva poudarka kar zadeva tega dela, ki je vezan na pobudo Ljubljane v
               povezavi z glavnim mestom, je treba povedati, da Zakon o lokalni samoupravi ni Zakon
               o glavnem mestu, mi imamo poseben Zakon o glavnem mestu, je pa res, da s tem zakonom
               tudi ta del urejamo, in sicer s tem, ko je črtano določilo sofinancerskih deležev
               investicij v višini 10% in s tem je odpravljena tudi ena od ovir kar zadeva dogovora
               med Ljubljano in državo in zdaj skozi uveljavljen Zakon o glavnem mestu in zdaj ti
               dogovori tudi intenzivno potekajo.</p>
               <p>No, in še zadnji del mogoče bi poudaril kar zadeva sofinanciranje investicij. V tem
               delu je zajet povečan obseg investicij tudi v smislu skladnejšega regionalnega
               razvoja, in sicer 6% primerne porabe. V drugem delu, ko govorimo o investicijah
               oziroma sofinanciranju investicij, ki jih <stage type="mag"/>(Nadaljevanje) posamezna ministrstva sofinancirajo. Je pa tudi v zakonu
               jasno določilo, da morajo posamezna ministrstva s predpisom določiti merila za
               dodeljevanje teh sredstev. Torej, tudi s tega vidika gremo v bistveno večjo
               transparentnost, ki je bila do zdaj.</p>
               <p>Pa še mogoče del, ki sem ga mogoče izpustil v prvem delu. Namreč, ta je povezan tudi
               z obsegom primerne porabe oziroma glavarine oziroma povprečnine. Ta je določena
               praktično za letošnje leto, torej za leto 2007, in je določena za leto 2008, v
               kolikor seveda ne bo spremembe državnega proračuna. Za vsako naslednjo določitev
               povprečnine stopajo občine v pogajanja z državo pri določitvi tega dela sredstev, ki
               pomenijo financiranje obveznih nalog, ki so pa primerljive za vse občine v Sloveniji.</p>
               <p>Toliko mogoče v tem uvodnem delu. S tem, da bi mogoče opozoril na to, da učinek na
               financiranje občin pa nima samo Zakon o financiranju občin, ampak tudi druga
               zakonodaja. Spremembe, ki so s tem povezane, so povezane tudi s spremembo druge
               zakonodaje in tudi podzakonskih aktov. Toliko mogoče v uvodnem delu. Hvala.</p>
            </sp>
            <sp xml:id="SDT4-OZLSIRR-Nujna-016-2007-03-02.sp5">

               <speaker>PREDSEDNIK FRANC JAZBEC:</speaker>

               <p>Hvala lepa. Želi besedo predstavnik Ministrstva za finance? Ne želi. Odpiram
               razpravo. K besedi sta se prijavila... Najprej gospod Vili Trofenik, izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp6">

               <speaker>VILI TROFENIK:</speaker>

               <p>Hvala za besedo. Lep pozdrav vsem prisotnim! Uvodoma naj izrazim zadovoljstvo nad
               mnenjem komisije, še zlasti tisto, kar je ustno povedal tu mag. Mozetič glede 142.
               člena Ustave, seveda brez tistega zadnjega zaključka ali odstavka, ki pa ga v celoti
               razumem glede na vlogo komisije.</p>
               <p>Tako kot je bilo pričakovati, so pač ustavno napadene tri točke tega zakona, ki so
               dejansko tudi šibke točke, po nepotrebnem, in ker ta zakon ni prinesel tistega, kar
               smo od njega vsi nestrpno pričakovali in kjer so bile kvalitetne spremembe nujno
               potrebne.</p>
               <p>Prvi sklop, jaz ga tako imenujem, je tako imenovana primerna poraba. Tu mislim, da
               je z ustavnega vidika sporno, ker ta način določanja primerne porabe, glede na to, da
               se je vedelo, da že dosedanji ali bivši zakon ni bil tu najbolj dosleden in korekten,
               tega ne izboljšuje oziroma poslabšuje. In po mojem prepričanju občinam ne zagotavlja,
               v kombinaciji še z nekimi drugimi določili, zadostnih sredstev za izvajanje zakonskih
               in ustavnih nalog. Zato določila v zvezi s primerno porabo, je lahko razbrati, da je
               to neke vrste, bom ostro besedo uporabil, špekulativno. Vse, kar je bilo spremenjeno,
               so tri spremembe: prvič, ukinjanje sredstev ali priznavanja stroškov, dodatnih
               stroškov nekaterim občinam. Gre za vse mestne občine in gre za tiste občine, ki imajo
               v svojem območju mesta ali opravljajo neke širše funkcije. Zelo elementarno nerodno
               je bilo to izraženo, ker pač večjega znanja ni bilo, pa boljšega termina, občine, v
               katerih je sedež upravnih enot do sedaj. Dejstvo je, da v teh sredinah, pa še v
               katerih, nastajajo v skladu z Ustavo in zakoni povečani stroški glede na vse ostale
               občine. Jaz ne branim skozi to diskusijo dodatka 0,08 in polovica 0,4, ker sta bila
               rezultat nekega političnega kompromisa. Dejstvo pa je neizpodbitno, da tam nastajajo
               dodatni stroški. <stage type="mag"/>(Nadaljevanje) Ne bi jih
               našteval. Samo s področja kulture, če pogledamo, nekateri zavodi in nekateri drugi
               zavodi, ki imajo centralni pomen, in tu, mislim, da ne bo težko dokazati, da je to
               ena od treh poglavitnih hip zakona, da diskreditira oziroma ne zagotavlja potrebnih
               sredstev za izvajanje ustavnih in zakonskih določil. To je praktično nemogoče ovreči,
               tudi če bi podkrepili to z izračuni. To je največja hiba celega postopka, nikoli se
               to ni delalo brez kakršnihkoli analiz, ki bi bile prezentirane, ampak tako se je
               poskušalo dobiti na nek način. Seveda, znotraj tega, ko popravlja dve uteži v
               formuli, je pa še naslednji problem: da je tu narejeno namerno ali nenamerno, je
               čisto vseeno, da se spreminjata ali povečujeta uteži v tistih parametrih, ki imata
               enak učinek, ki vplivala ali sta posledica gostote poseljenosti ali obratno. Obe
               uteži, tista, ki je povezana s površino, in druga, ki je povezana s cestami, ker je
               velika korelacija, vplivata na dodatna sredstva tam, kjer je redka poseljenost. In
               zavestno je to odmik od urbanih središč ali tistih, ki imajo gostejšo poseljenost.</p>
               <p>Seveda so še drugi znotraj tega. Stroški lokalne cestarije so v bivšem zakonu bili
               podcenjeni, to so bile ugotovitve tudi enega izmed inštitutov, pa še marsikoga, kjer
               smo prišli, brez da bi eden za drugega vedeli, do enakih zaključkov pri utežeh, za
               koliko bi morala biti utež. Vendar ne tako drastična, kot je tu povečana. Tu je pa
               povečana utež preko vseh ugotovitev strokovnih institucij. Seveda, nobene potrebe pa
               ni za povečanje uteži pri površini, obratno celo. Nekateri izračuni, nekatere analize
               kažejo, da bi bilo treba celo zmanjšati. Tam, kjer je pa največja zadrega v lokalni
               skupnosti glede na preteklost, financiranje otroškega varstva, pa ni nobenega
               popravka, ki je največji strošek, kot segment na področju lokalne samouprave.</p>
               <p>Če razgradimo še en parameter, ki se nanaša na dodatne stroške lokalne cestarije,
               kot temu pravimo, lahko ugotovimo še eno špekulacijo. Ne samo, da je kontra urbanim
               naseljem skozi ukinitev prejšnjega dodatka 8% od primerne porabe na prebivalca ali
               tistih 8%, še nekaj: v celoti je ignoriran strošek cestarije, ki se dogaja v gosto
               naseljenih naseljih, tam, kjer so kolesarske steze, hodniki za pešce in podobno. To
               nikjer v zakonu ne piše, da je to lokalna cesta. Ve se, koliko je investicijski
               strošek, koliko je vzdrževalni strošek po kilometru pločnika in kilometru lokalne
               ceste, sta neprimerljiva, kot bi nekdo mislil, v stroškovnem vidiku.</p>
               <p>In še in še bi lahko razglabljali o nestrokovni oziroma neustrezni rešitvi prvega
               segmenta tistih prvih členov, ki se nanašajo na primerno porabo.</p>
               <p>Drugi del je pa še ena hujša šlamastika. Ko govorimo o odstopljeni dohodnini in še
               čem, pa nastopi najprej relacija, ki postavlja vprašanje skozi termin primerna
               poraba. Če je primerna poraba mera za potrebna sredstva, da občina lahko opravlja z
               Ustavo zaupane naloge, potem je notranja neusklajenost s formulo, ki pa naprej pravi,
               ja, ampak samo 70% priznamo tega, 30 pa vsem enako. To je za peti razred osnovne šole
               računska špekulacija, ki negira najprej neke člene, ki govorijo o primerni porabi in
               izračunu primerne porabe, in potem vzame vsem tistim 30% razlike, pri katerih so
               razlogi z določili zakona, da je korekcijski faktor več kot ena. To je možno
               razlagati, mislim, jaz pri najboljši volji <stage type="mag"/>(Nadaljevanje) ne morem mimo zaključka, da je to špekulacija. In da to
               drži, ministrov stavek, ki ga večkrat ponavlja, da pomeni novi zakon novo kvaliteto v
               porazdelitvi sredstev. Ja, ta zakon se je preveč ukvarjal z željo po prerazporeditvi
               sredstev v korist enih in v škodo drugih, namesto z zagotavljanjem potrebnih
               sredstev, ki so potrebna za izvajanje ustavnih in zakonskih nalog. In najprej
               ugotavljanja, pedantnega, ker če bi hoteli to ugotoviti, bi v primerni porabi vsaj še
               tri parametre bilo treba uvesti, ki so uporabni, ki so dostopni in ki bi dali
               bistveno druge rezultate, zajetost otrok v vrtce, pa še kaj, brezposelnost in podobne
               zadeve, ki so dostopne in poznamo vse te stvari. Vendar tu ni bilo volje, ker je bilo
               nekaj temeljnega, prerazporeditev. Najprej se je pobralo 0,4, 0,8, potem se je pa s
               tisto famozno formulo, ko je 70% samo, se pravi, 30% negira lastna določila o
               primerni porabi. In potem se človek sprašuje, zakaj primerna poraba. Seveda, to je
               povezano s tem 142. členom Ustave o finančni samostojnosti. Govoriti, da ne gre
               oziroma da se je povečala celo ta, kot pravim, je milo rečeno neodgovorno. Zgodilo se
               je nekaj drugega. Evropa pozna dvostopenjsko finančno izravnavo. Prva stopnja kot
               solidarnost med lokalnimi skupnostmi, da glede na odstopljene finančne vire tiste, ki
               zberejo preveč, se jim nekaj vzame in se to porabi kot prvi krog finančne izravnave,
               kot sklad. V drugem pa pride do klasične finančne izravnave, dvonivojske, med državo
               in lokalnimi skupnostmi. Mi pa imamo v resnici dve istovrstni finančni izravnavi.
               Prvič, zagotavljamo razliko do neke teoretične formule skozi odstopljeno glavarino in
               s tem dosežemo, da je nekaj čez 120 občin v posebnem privilegiranem položaju. Prej
               smo vedno govorili, da 23 oziroma po nekih podatkih, ki sem jih dobil, 17 za leto
               2006, ki so se samostojno financirale, da so v privilegiranem položaju. Ja, so bile
               nekatere, glede na problem disperzije teh finančnih virov. Ampak, zdaj pa imamo
               razmerje ena proti šest! Šestkrat več občinam v absolutnem številu približno
               zagotavljamo zavestno več dohodkov iz državnega proračuna, kot je njihova primerna
               poraba. Ni več 23 ali 17, mislim, da jih je, če sem prav preštel, se opravičujem,
               plus-minus, ker so ti podatki, nekaj čez 120. 120 občinam zagotavljamo več, kot
               potrebujejo, kar ugotavljamo s tem zakonom, če ugotavljamo potrebo s primerno porabo.
               In seveda tista igrica, da finančna izravnava znaša samo zelo malo v absolutnem, pa
               še vedno za slabo polovico, je seveda samo slaba posledica slabe rešitve. Nikoli
               predlagatelji in zagovorniki niso znali pojasniti ali pa niso hoteli, zakaj je v
               izračunu glavarine 70% upoštevana primerna poraba, 30% pa vsem enako. To pomeni, 30
               vsem enako, prevedeno v enostaven računski jezik. In to bo tudi težko braniti kje,
               upam, da ne bo ubranjeno, ker to bo potem prisililo h kvalitetnejši rešitvi, nič
               drugega.</p>
               <p>Tretji sklop so seveda investicije. Res je, da zakon zagotavlja v globalu 6% ali
               koliko od primerne porabe namenskih sredstev za investicije. Vendar je drug problem:
               da ta sredstva deli od 0 do 100% brez z zakonom predpisanih kriterijev. Nikjer v
               zakonu ni predpisano, kako posamezno ministrstvo z razpisom ali pravilnikom ali
               kakršnimkoli aktom, kaj mora upoštevati, da to deli. V samem postopku se je videlo,
               za kaj je bil namen. V samem postopku sprejemanja zakona se je videlo, da se je
               želela uzakoniti diskrecijska pravica ministra, da odloča od občine do občine
               politično od 0 do 100, ali obratno, od 100 do 0. Nobenega kriterija ni. In to se tudi
               dogaja. In to je naslednja šibka točka oziroma nedopustnost tega, ker ne more biti
               podzakonski akt, vsaj toliko so nas naučili v tej hiši laike, če okvir pravni ni
               določen z zakonom. Enega kriterija ni, katere investicije <stage type="mag"/>(Nadaljevanje) in v kolikšnem delu. In seveda potem pridemo do takih,
               skozi medije, da bo Ljubljana dobila ne vem kaj financirano, zato da bo dala, po
               domače, mir. Seveda, ker je Ljubljana sprožila in še nekateri, čeprav bi morali
               sprožiti vsi tisti, vse mestne občine in tiste bi morale sprožiti, ampak ker je šlo
               zvito istočasno za povečanje sredstev, pa so vsi mislili, da dobijo več. Vendar so pa
               prezrli nekaj - da se je pa primerna poraba, bom v tolarjih govoril, povečala za manj
               kot milijardo, 123 pa nekaj milijard po starem zakonu, primerljivo na 125 milijard.
               To je prava vrednost te primerjave, vse drugo, oprostite, je dezinformacija,
               prerazporejanje in podobne šlamastike. In pri tem glavnem mestu, ki se ga poskuša,
               oprostite, glavno mesto ni predmet niti tega zakona oziroma je eventualna
               problematika financiranja Ljubljane, kjer nastopijo naloge iz naslova funkcije
               glavnega mesta, to je čisto nekaj posebnega. In zato govoriti v zvezi s tem zakonom,
               da bo Ljubljana pač rešena na nek način, ko se bo - ne, govorimo o primerljivi, o
               mestu Ljubljana kot eni izmed lokalnih skupnosti v tej državi, ki mora imeti
               zagotovljena sredstva skozi zakonodajo za tiste naloge, ki jih opravlja. Seveda,
               Ljubljana, malo nerodna je tudi pri zagovoru oziroma pri utemeljevanju tega spora,
               ker bi se ga dalo bistveno kvalitetnejše utemeljiti in napraviti zakonodajalcu in
               predlagatelju večjo zadrego, ker je spor zelo, zelo slabo napisan, če sem pošten, pa
               ne bi rad kogarkoli žalil. Je pa to medvedja usluga celi zainteresirani javnosti v
               Sloveniji, pa tudi drugim lokalnim skupnostim, ki bodo šele ugotovile, v kaj jih je
               pahnilo. In upam, da bo Ustavno sodišče pač z ustrezno odločitvijo prisililo Državni
               zbor k ustrezni korekciji zakona. Hvala lepa.</p>
            </sp>
            <sp xml:id="SDT4-OZLSIRR-Nujna-016-2007-03-02.sp7">

               <speaker>PREDSEDNIK FRANC JAZBEC:</speaker>

               <p>Hvala lepa. Jaz bi samo opozoril na to, da danes ni splošna razprava o Zakonu o
               financiranju občin, ampak ustavna pritožba in mnenje Zakonodajno-pravne službe ter
               mnenje Vlade. O tem bi, prosim, razpravljali. /Oglašanje iz ozadja./ Ja, izvolite,
               gospod Trofenik.</p>
            </sp>
            <sp xml:id="SDT4-OZLSIRR-Nujna-016-2007-03-02.sp8">

               <speaker>VILI TROFENIK:</speaker>

               <p>Replika, gospod predsednik. Vse, kar sem povedal, je točno na mnenje. Sem tudi začel
               z mnenjem, kjer sem izrazil zadovoljstvo, kar se Zakonodajne službe tiče. Če pa
               želite, pa še s kakšnim stavkom o vladnem mnenju lahko še kak ukrep povem. Hvala.
           </p>
            </sp>
            <sp xml:id="SDT4-OZLSIRR-Nujna-016-2007-03-02.sp9">

               <speaker>PREDSEDNIK FRANC JAZBEC:</speaker>

               <p>Besedo ima gospod Cvikl.</p>
            </sp>
            <sp xml:id="SDT4-OZLSIRR-Nujna-016-2007-03-02.sp10">

               <speaker>MAG. MILAN M. CVIKL:</speaker>

               <p>Hvala lepa. Gospod predsednik, dovolite, da začnem z mnenjem Vlade.</p>
               <p>Vlada pravi, da ni res, da novi ZFO posega v načelo, da so občine financirane iz
               lastnih virov, ker da se pri tem, po vladinem, upošteva razmerje med odmerjeno
               dohodnino zavezancev, ki imajo stalno prebivališče v občini, in odmerjeno dohodnino v
               državi. Gospodje, zdaj vas moram seveda popeljati v 6., 7. razred osnovne šole, kjer
               smo imeli tudi relativna razmerja. /Oglašanje iz ozadja./ Dovolite, da vam povem. To
               vam pravim zato, ker je potrebno, gospod predsednik, gospodje župani, gospodje
               podžupani, da se tej ustavni pritožbi pridružite vse občine. Dovolite, da vam to
               dokažem s podatki, ki so na voljo v Državnem zboru. /Oglašanje iz ozadja./ Ali lahko
               gospoda Pukšiča umirite? /Oglašanje iz ozadja./</p>
            </sp>
            <sp xml:id="SDT4-OZLSIRR-Nujna-016-2007-03-02.sp11">

               <speaker>PREDSEDNIK FRANC JAZBEC:</speaker>

               <p>Samo malo, no! Besedo ima kolega Cvikl in lepo prosim! Gospod Cvikl, vas pa tudi
               prosim, ne <stage type="mag"/> (Nadaljevanje) bodite žaljiv do
               ostalih. To ...</p>
            </sp>
            <sp xml:id="SDT4-OZLSIRR-Nujna-016-2007-03-02.sp12">

               <speaker>MAG. MILAN M. CVIKL:</speaker>

               <p>Povedal sem, da bom o relativnih razmerjih in ne o absolutnih številkah.</p>
            </sp>
            <sp xml:id="SDT4-OZLSIRR-Nujna-016-2007-03-02.sp13">

               <speaker>PREDSEDNIK FRANC JAZBEC:</speaker>

               <p>Gospod Cvikl, ne morete pa kolegov poslancev voditi v peti razred osnovne šole, tako
               kot ste začel v drugem stavku.</p>
               <p>Izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp14">

               <speaker>MAG. MILAN M. CVIKL:</speaker>

               <p>Hvala lepa, gospod predsednik. Želim poudariti, da je ključno vprašanje to, ali gre
               za ustrezno razmerje. In povedati vam moram, gospodje poslanci, gospodje župani in
               gospodje podžupani, da gre za velik nateg Vlade v delitvi sredstev, ki jih dobijo
               občine na osnovi dohodnine. Dovolite, da vam na primeru leta 2008 pokažem za kaj gre.
               Niso važna absolutna razmerja. Pomembni so prirasti sredstev. In dohodnina se bo v
               letu 2008, glede na leto 2007 povečala za 217 milijonov evrov. Občine bodo pa v
               skladu z določbami zakona dobile samo dodatnih 37 milijonov evrov. Občinam je vzeto,
               glede na določbe zakona 64 milijonov evrov. 64 milijonov evrov, če se upošteva, da bi
               se moralo upoštevati ustrezno razmerje med odmerjeno dohodnino zavezancev, ki imajo
               stalno prebivališče v vseh slovenskih občinah in odmerjeno dohodnino v državi. Za to
               tukaj gre. 64 milijonov, ki ste jih vzeli, izhaja iz zelo enostavne zadeve. Prirast
               dohodnine v letu 2008 glede na leto 2007 je 12%, občinam pa se bo dohodnina, kot vir
               prenesen iz države v letu 2008 glede na leto 2007 povečala za 4% točke. Razlika je 8%
               točk, in ker je 1% točka vredna približno 8 milijonov evrov, je to 64 milijonov
               evrov. Zato tisti, ki je podpisal mnenje Vlade, ni naredil ustreznih ali pa se ni
               spoznal z ustreznimi relativnimi razmerji, ki veljajo v matematiki in se jih učimo v
               šestem, sedmem razredu. In zato tukaj gre. Mnenje Zakonodajno-pravne službe so točno
               to povedali. Ali je zadosti finančne avtonomije, ali je zadosti avtonomnih virov in
               seveda v kolikor bi bila relativna razmerja v prirasti dohodnine, ki pripada občinam
               in ki se dobi na ... celotne države, enaka, prirast 12, 10, ampak enakovreden
               prirast, potem bi seveda celo pristal na to, da dobijo občine dovolj dohodnine. To je
               prvi korak.</p>
               <p>Naslednji korak je pa razporeditev te dohodnine med občinami. Zato vam pravim,
               gospodje župani, podžupani, ta zakon je za vse vas neustaven. V naslednjem koraku se
               pa seveda morate pogovoriti, kako boste teh 64 milijonov evrov, ki so vam jih vzeli,
               pravičneje razdelili. Za to tukaj gre. Jaz, gospod minister Žagar, vas razumem, da
               seveda vas je minister Bajuk okrog prinesel, ker vam je rekel približno takole. Mi
               bomo rešili problem leta 2007. Namreč leta 2007 se je pojavil enkraten primer, ko je
               prišlo do izpada dohodnine zato, ker se je dalo davčno darilo in občine, ki bi sicer
               morale dobiti, v narekovaju, zaradi tega večjo finančno izravnavo, bi seveda to
               morali dobivati vsaka naslednja leta, vendar za gospoda ministra Bajuka je to težko.
               Zato se je naredil<stage type="mag"/> (Nadaljevanje) ta manever.
               Enkraten dvig v letu 2007, ki je res da 40%, 40,2 gospa Bratuškova. Po podatkih
               Ministrstva za finance. Če pa imate kakšne drugačne podatke, kot tiste, ki ste jih
               posredovali v Državni zbor s proračunskim memorandumom, jih pa dostavite v Državni
               zbor. Navajam podatke, ki so na voljo v Državnem zboru. Proračunski memorandum,
               podatki priloženi, ko je Vlada to prinesla v Državni zbor. Torej, problematika
               ustavnosti je povezana s tem, da vsi, vse slovenske lokalne skupnosti po tem zakonu
               ne bodo dobivale tistega deleža dohodnin, ki ga ljudje zaslužijo in bi jim moral
               pripast glede na njihovo stalno prebivališče, pač za območje slovenskih občin. In
               sedaj, kako to rešiti? Načinov je več. Eden najbolj enostaven način je ta, da seveda
               se takoj predlaga popravek zakona o izvrševanju proračuna in se za 64 milijonov evrov
               poveča transfer za leto 2008. To seveda je konsekventna rešitev glede na določbe
               zakona. To je absolutno potrebno. Tako je sedaj.</p>
               <p>Druga rešitev je pa, da naredite to kar ste naredili napačno pri izračunu primerne
               porabe. Da ne upoštevate dejstev, ki veljajo, o tem kar je govoril kolega Trofenik,
               da občine imajo ustavne in zakonske naloge. Če vsega tega ne boste naredili, je
               možnost samo ena in jaz jo bom sam predlagal ljubljanski mestni občini. Potrebno je
               uvesti dodatno dajatev za delovanje upravnih enot v sedežih, v občinah, kjer so
               sedeži upravnih enot. Zelo enostavno. Uvedete, po domače povedano, dajatev na to, da
               minister za lokalno samoupravo biva in živi skupaj z ostalimi ministri na območju
               mestne občine Ljubljana. In enako velja za upravno enoto v Celju in še kje. Samo to,
               gospodje, to gospodje, bo seveda Vlada utemeljevala, da pa je neustavno, ker v tej
               določbi bi bilo treba reči, za delovanje Vlade, ki nas obremenjuje z vsemi temi
               zadevami rabimo več parkingov pri upravnih enotah itn., bomo dali dodatno dajatev.
               Poglejte, to so zadeve s katerimi so se občine v drugih razvitih državah ukvarjale
               tako približno v 50. in 60. letih. Bila so tako imenovana medsebojni dvoboji, kdo bo
               uvedel kakšno dajatev. In veste, občine to lahko naredijo. Uvedem nadomestilo za
               uporabo stavbnega zemljišča za sedež upravne enote. Kam boste postavili upravno
               enoto? Na luno. Izven območja Slovenije. Zato seveda je potrebno pri izračunu
               primerne porabe upoštevati to kar je bilo upoštevano, ko so v tem Državnem zboru
               sedeli še, bom tako rekel, močni člani vladajoče koalicije,<stage type="mag"/> (nadaljevanje) ki so zastopali lokalne interese in zaradi tega je
               politični kompromis, ki je bil sklenjen od leta 95, predvsem pa leta 98, odražal moč
               županov in podžupanov, predvsem tistih, ki so v tem Državnem zboru od takratne Vlade
               zahtevali jasen kriterij, da se stroški zagotovijo. Zato, ker pač ti stroški
               obstajajo. In če se boste spomnili, ta zadeva ni nikoli padla na Ustavnem sodišču. Ta
               zadeva ne.</p>
               <p>Gospodje poslanci, gospe poslanke, jaz mislim, da je popolnoma jasno, da imamo
               veliko zadrego, da imamo veliko zadrego. Najprej za leto 2007 res velja, da so občine
               na boljšem. Za leto 2008 bodo občine na boljšem samo, če jim bo država dala dodatnih
               64 milijonov evrov. Zato je verjetno ustrezno, da se je Ustavno sodišče odločilo, da
               ni prišlo do začasnega zadržanja. Ker seveda za leto 2007 nihče nima rešitve, za leto
               2007 nihče nima rešitve. Rešitve se bodo v letu 2007 začele izvajati, ko bo polno
               uveljavljen popis nepremičnin in še kaj in potem se bodo začele uvajati rešitve na
               način, kot sem povedal. Občine bodo iskale dodatne vire; in kje drugje vzeti dodatni
               vir, kot tam, kjer so ti seveda vzeli podlago, to pa je delež v primerni porabi
               povezan z delovanjem upravnih enot in še nekaterih drugih zadev. Za leto 2008 pa jaz
               mislim, da bo potrebno in verjamem, da bo Ustavno sodišče ta zakon razglasilo seveda
               kot neustaven, najti ustreznejši izračun primerne porabe in ustreznejše vire na
               državni ravni, ki jih bo treba dati lokalnim skupnostim in s tem bomo rešili ta
               problem povezan z dohodnino.</p>
               <p>Naslednji korak, ki ga bo treba razčistiti in to vsi čakamo, so tako imenovani
               kriteriji razporejanja investicijskih virov iz države na lokalne skupnosti. Rad bi
               vas spomnil, da leta nazaj noben proračun ni mogel biti sprejet ne da se je natančno
               vedelo katera investicija na katero lokacijo. In tudi po zelo jasnih kriterijih,
               gospod minister. Kriterijih, gospod minister, ki jih v vsaki parlamentarni
               demokraciji določi proračunska avtoriteta, proračunska avtoriteta, ki se ji reče
               Državni zbor. Gospod minister, to je sprejel Državni zbor.</p>
               <p>To kar mi oporekamo je, da seveda boste to sprejemali ministri, pripadniki
               posameznih koalicijskih strank in da bo ta tako imenovana trgovine, kdo, katera
               občina kaj dobi, seveda trgovina, ki bo rezultirala v to, kar pravi tudi v mnenju
               Zakonodajno-pravne službe, da se denar ne bo dajal "advalorem", niti "adrem" ampak
               "adpersonen"; ne, ne to ne piše, v vašem piše, da je dilema ali ali je "advalorem" in
               piše, da je fiksni znesek, jaz pa dodajam, da seveda ni "advalorem", ampak niti ni
               "adrem" ampak bo, ker bodo o tem odločali ministri "adpersonen" in bodo ministri
               glede na politično koalicijo posamezne občine določali kriterije in to je katastrofa.
               In to je katastrofa za finančno samostojnost občin, še posebej če, gospod minister je
               minister za lokalno samoupravo in regionalno politiko, vemo, da ključna zgodba ni več
               financiranje iz državnega proračuna, ključna zgodba je financiranje iz evropskega
               proračuna. <stage type="mag"/>(nadaljevanje) In, da seveda pri
               financiranju iz evropskega proračuna, OK., pustimo to, da niti ne vemo, kakšen bo
               razrez. Pustimo to, da niti ne vemo, kjer so projekti pripravljeni, ampak tudi, ko
               bodo projekti pripravljeni odločitve o projektih bodo ministri delali ad persone in
               zato seveda se bojim, da gremo v eno totalno, jaz bi jo imenoval, nezakonito brez
               vladno delovanje. To me spominja tako približno kot, da to poravnavo s puhom, ki jo
               je minister Podobnik izvedel, kako je že povedal, država vendarle mora podjetju
               plačati, če je nekaj bilo narejeno, ali je bilo to narejeno zakonito, ali je to bilo
               narejeno pravilno, itd., to ni važno. Zgodba bo tudi zelo podobna. Župani bodo začeli
               investicije, ki jih bodo označili kot evropske in potem bodo rekli, za te investicije
               bi se pa mi zmenili, če ne drugače vas bomo tožili in se bomo potem poravnali, to je
               krah. Gospod minister, to se je dogajalo na Portugalskem, v Grčiji, to se je dogajalo
               v nekih drugih državah, zato je zelo nerodno, da v času vstopa v naslednjo finančno
               perspektivo nimamo urejenega sistema financiranja občin, vse kar imamo, imamo
               dovoljevano zadolževanje občin, ki se dogaja, minister sam, ne za finance, ne za
               lokalno samoupravo ne vem, koliko je tega zadolževanja, ne vesta koliko je tega
               zadolževanja in seveda imamo velik nateg. Občinam glede na seveda dejstvo, da bi
               morali na določbe in zagotavljanja finančne avtonomije dobiti ustrezno relativni
               delež, ta denar ni bil zagotovljen in jaz seveda za to nasprotujem mnenju Vlade
               Republike Slovenije. K mnenju Zakonodajno-pravna službe pa mislim, da je potrebno
               dodati nekaj teh številk, potem je dodati to razpravo in potem mislim, da bo Ustavno
               sodišče hitro ugotovilo, da je seveda ukinjanje načela ../Nerazumljivo./.. pač
               protizakonito. Hvala lepa.</p>
            </sp>
            <sp xml:id="SDT4-OZLSIRR-Nujna-016-2007-03-02.sp15">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod minister.</p>
            </sp>
            <sp xml:id="SDT4-OZLSIRR-Nujna-016-2007-03-02.sp16">

               <speaker>DR. IVAN ŽAGAR:</speaker>

               <p>Hvala za besedo. Jaz seveda delno tudi razumem razpravo gospoda poslanca, namreč, on
               je bil tudi v prejšnji Vladi in je verjetno pač iz teh svojih izkušenj tako kot se je
               prej postopalo sedaj peljal to razpravo, ampak ta zakon gre seveda v popolno obratni
               smeri.</p>
               <p>Kar zadeva pa recimo, ../Nerazumljivo./.., ki so bili prej zelo poznani, moram
               priznati, da jaz sem bil 10 let župan pa so se ti kriteriji bili za mene vedno
               izjemno skrivnostni, po katerih so posamezna ministrstva potem sofinancirala
               investicije pa res, da so vse te investicije bile, potem v državnem proračunu, to se
               strinjam, potrjene, kako se je prišlo do njih je seveda druga zgodba, verjetno, vsaj
               meni je bilo vedno neznano kot županu ene večjih občin v Sloveniji, je pa res, da so
               te investicije tudi sedaj potrjene v Državnem zboru, kar zadeva teka dela nalog,
               zakon pa v tem delu posebej naroča ministrom, da zelo jasno pripravijo merila in
               kriterije, po katerih bodo seveda te stvari naredili, je pa res, da posamezno
               ministrstvo po mojem mnenju tudi z vso odgovornostjo mora imeti možnost vodenja
               določenega dela politike na svojem področju, ker sicer ne vem, kaj je sploh funkcija
               posameznika sodnih ministrov in kar zadeva seveda našo službo, ker imamo tudi mi kar
               nekaj teh sredstev, so zelo jasno in transparentno na podlagi pravilnika porazdeljena
               po občinah, lahko pa seveda mi ponovno diskutiramo, če so tisti kriteriji seveda
               ustrezni ob tem, da moramo upoštevati v tistem delu, ko govorimo o regionalni pomoči
               občinam, da seveda moramo upoštevati vseh 210 občin z vsemi specifikami in tudi ob
               tem, da nekatere občine danes se še vedno ukvarjajo z osnovnimi dobrinami, ki se jim
               reče, pitna voda, kar se velikokrat očitno pozablja tudi v državnem zboru z ozirom na
               to, iz katerega okolja nekdo prihaja. Seveda, mogoče je smiselno sedaj pogledati,
               kakšni so vzroki, da se ponekod z nekaterimi stvarmi ukvarja. Razlogi so lahko tudi
               zelo različni.</p>
               <p>Kar zadeva seveda črpanje evropskih sredstev. Te stvari so zelo jasno razdeljene po
               vsebinah, prioritetah, operativnih programih so bile tudi že predstavljene v Državnem
               zboru in še bodo in se lahko tudi kadarkoli še vedno predstavljene. Tisti del, ki je
               novost in povečan obseg sredstev za regije je tudi zelo jasno razdeljen na regije
               posamezne, v tem trenutku vemo pač v 12 statističnih regijah <stage type="mag"/>(nadaljevanje) in je tudi občinam dana popolnoma avtonomija
               znotraj okvirov, da seveda prioritetno izbirajo projekte. Tako je, je pa res, da
               mogoče to za gospoda poslanca prejšnjega ministra pač smešna, to pa bi bilo za
               verjeti.</p>
               <p>Sedaj, kar pa zadeva zakona in te pripombe, ki so bile pač dane, jaz bi vseeno še
               nekatere stvari enkrat poudaril, se ne morem z nekaterimi zadevami strinjati. Kar
               zadeva ta zakon, priprava tistega dela, ki je povezan za izračun povprečnine, ki je
               podlaga za pokrivanje obveznih nalog je bil v tem, da je bil za ta zakon narejen na
               priprave analize stroškov iz tega naslova, iz preteklega obdobja in so pri tem
               sodelovale strokovne institucije. Sedaj, če govorimo o kriterijih, ki so znotraj
               primerne porabe lahko seveda imamo neskončno razpravo iz vidika 210 občin, vendar je
               potrebno povedati tudi to, da kriteriji posredno zajemajo tudi nekatera druga
               področja, je pa seveda res, da vseh specifik ni mogoče vzeti in ne bo nikdar mogoče
               skozi ta zakon na tak način zajet in je marsikaj tudi stvar področne zakonodaje s
               posameznih področnih zakonih in urejanja posameznih področij.</p>
               <p>Povprečnina oziroma glavarina za leto 2007 je res določena, za leto 2008 je tudi
               določena skozi ta zakon, na podlagi analiz, ki so bile narejene, dosežena je rast iz
               tega 2007 v 2008 v skladu z rastjo stroškov, v naslednjem obdobju, spoštovana
               poslanca, pa občine stopajo skozi bo združenji v pogajanje z državo pri seveda
               določanju naslednjih povprečnin oziroma glavarin za naslednje obdobje skozi vidika
               stroškov. Potrebno bo zelo jasno povedati, ne pavšalno razlagati, kakšne stroške ima
               katera občina, ampak bo potrebno tudi povedati in utemeljiti stroške za posamezno
               občino, utemeljiti po posameznih segmentih in seveda tudi ločiti, katere so tiste
               naloge in obvezni stroški iz tega naslova in kateri so nadstandardni stroški iz
               naslova tudi če hočete s področja družbenih dejavnosti in znotraj tega seveda tudi
               preveriti gospodarnost in še marsikaj v povezavi s tem.</p>
               <p>Kar zadeva seveda analiz, ki so bile narejene skozi vidik obsega sredstev je
               dejstvo, da izračuni, ki pokažejo pač pokažejo to, da seveda so praktično vse občine
               pridobile razen teh štirih, kar je posledica seveda prejšnjega, po moje, napačnega
               sistema financiranja, ker so pač eni bili hiper financirani in še ne samo to, iz leta
               v leto so se te razlike samo povečevale. Kar zadeva finančni del bo vsekakor podan
               tudi s strani predstavnikov financ, jaz mislim, da so oni dovolj kompetentni. Še to
               je potrebno. Zakonodajo je potrebno res brati v celoti. Ne smete zanemariti tistega
               dela, kjer govorimo o odstopljenih dohodkih, iz naslova bodočega Zakona o davku na
               nepremičnine oziroma v tem trenutku nadomestila stavbnega zemljišča in tudi vsi tisti
               odstopljeni davki iz 21. člena zakona, s katerimi bo, ko bo konec prehodnega obdobja
               občine suvereno popravljale in v tem delu, predvsem iz naslova stavbnega zemljišča
               seveda so varovana področja v bistveni prednosti. Ko se seveda delajo analize in ko
               se koeficienti preračunajo je potrebno celotni zakon in celotni obseg sredstev
               gledati. Še enkrat, ponavljam, področje nalog je pokrito skozi sistem financiranja
               skozi stroškovni vidik je pa seveda res, da tudi znotraj tega področja je seveda
               možno se bolj ali manj racionalno obnašati. Mogoče v tem delu toliko.</p>
            </sp>
            <sp xml:id="SDT4-OZLSIRR-Nujna-016-2007-03-02.sp17">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki se je prijavil gospod Cvikl.</p>
            </sp>
            <sp xml:id="SDT4-OZLSIRR-Nujna-016-2007-03-02.sp18">

               <speaker>MAG. MILAN M. CVIKL:</speaker>

               <p>Hvala lepa, gospod predsednik. Najprej bom citiral, kaj je rekel gospod minister.
               Bodočega Zakona o davku na nepremičnine, točno tako, gospod minister, sistem, ki ga
               pelje, ki ga gradite, pelje v to, da bodo, zaradi pomanjkanja <stage type="mag"/> (nadaljevanje) sredstev občine primorane uvesti davek na
               nepremičnine in potem seveda bosta gospod Bajuk in gospod Janša rekla "Ne mi pa res
               ne bomo uvedli davka na nepremičnine", ne uvedli bomo, oblikovali smo pogoje, da bodo
               občine same, jaz samo občinam pravim, ja treba je uvesti davek na nepremičnine za
               vladne institucije, potem pa naj se Vlada pritožuje na Ustavno sodišče zakaj so ji
               vzeli 56 milijonov evrov. To je prvo.</p>
               <p>Drugo. Seveda, gospod minister naj vam povem, ključna razlika med sedanjim in
               prejšnjim sistem glede dodatnih investicij je v tem, da je o dodatnih investicijah
               odločal Državni zbor. Ne, ne, ne, oprostite, Državni zbor ni še nobenega papirja
               videl kaj se bo zgodilo v letu 2007 in 2008 s posameznimi evropskimi projekti in če
               zaključim, ker je replika kratka in se prijavljam naprej za razpravo, ta isti sistem
               prenašate na financiranje pokrajin. Ta isti sistem prenašate na financiranje pokrajin
               in seveda to ni financiranje občin in financiranje pokrajin "advalorem", one ne bodo
               odvisne od lastnega razvoja, ampak kot ste rekli, ja, občine, pokrajine bodo morale
               meni, predpostavljam vam, kot ministru za lokalno samoupravo, utemeljevati kaj so
               priznani, kaj so dovoljeni in kaj ne vem kateri, stroški so. Veste, to je pa konec
               finančne in siceršnje lokalne samouprave. Potem občinskih svetov ne rabimo, potem vi
               kot minister naredite njihove proračune, ker stroški so proračun gospod minister,
               stroški občin so proračun in če vi odločate kateri so upravičeni, kateri pa niso
               upravičeni stroški, je to katastrofa.</p>
               <p>In še zadnja stvar, nekdo je omenil, vi ste omenili, da so pri tem sodelovale
               strokovne institucije. Ministrstvo za finance ni strokovna institucija, je eminentno
               politična institucija.</p>
            </sp>
            <sp xml:id="SDT4-OZLSIRR-Nujna-016-2007-03-02.sp19">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je prijavljen še gospod Trofenik.</p>
            </sp>
            <sp xml:id="SDT4-OZLSIRR-Nujna-016-2007-03-02.sp20">

               <speaker>VILI TROFENIK:</speaker>

               <p>Hvala za besedo. Ker gre za repliko bom poskušal biti kratek, se pa prijavljam tudi
               že za razpravo za naprej, ker na nekatere stvari očitno še ni bilo zadostno
               odgovorjeno.</p>
               <p>Gospod minister pravite, da je treba zakon brati v celoti in da so vse občine
               pridobile. Lepo prosim bodite pazljivi s tem. Primerjamo lahko stvari na enakem
               imenovalcu. Opravite primerjavo izračuna korekcijskih faktorjev, ne v tolarjih ali
               evrih, in to primerjajte, to je mera in boste videli, da vaša trditev ne drži. Če to
               pomnožite še z eno vrednostjo ali v tolarje ali v evre, se bo potrdilo, da tudi to ne
               drži. Zato prosim, od vas osebno ne pričakujem tako cenenih argumentov, ker to ni
               noben argument, to sploh ni res. Med vrsticami pa ste povedali eno globoko resnico,
               ki sedaj daje odgovor, da ste res zavestno oškodovali urbana središča, kriteriji z
               utežmi tako, da je prišlo vsem mestnim občinam in vsem tistim s sedeži
               .../nerazumljivo/... manj, kar ste sedaj na koncu povedali in kar se na nek način
               poskuša zopet kompenzirati s prehodnimi določbami z nadomestilom za uporabo stavbnega
               zemljišča, to pa je cenen štos, oprostite izrazu. Ker je to omejenega časa trajanja,
               ta vir, ko bo pa davek takrat pa sem<stage type="mag"/>
               (nadaljevanje) prepričan, da bo moral tisti, ki bo moral za to odgovarjati, ga v to
               vključiti in ga ne peljati vzporedno, neodvisno od drugih prihodkov.</p>
               <p>In še ena replika na tretji sklop. Veste, elementarno je, da zakon mora prinesti
               okvir kriterijev iz katerega se izpeljejo podzakonski akti, kakorkoli se jim reče. In
               na segmentu upravičenosti do investicijskih transferjev iz državnega proračuna
               občinam ni nobenega, niti enega kriterija, ki bi ga vi razgradili, ali drugi vaši
               kolegi ministri, v svojih razpisih in pravilnikih. Ni ga, niti enega ni.</p>
            </sp>
            <sp xml:id="SDT4-OZLSIRR-Nujna-016-2007-03-02.sp21">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljena predstavnica Ministrstva za finance, gospa
               Bratušek. Izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp22">

               <speaker>ALENKA BRATUŠEK:</speaker>

               <p>Želela bi podati številke, ki so bile prej omenjene, se pravi v zvezi s primerno
               porabo, ki je bila omenjena. Primerna poraba je v letu 2006 znašala 215 milijard
               oziroma 899,2 milijona evrov, v letu 2007 pa 224 milijard oziroma 938,5 milijona
               evra.</p>
               <p>V zvezi z dohodnino, pa bi želela tudi iz proračunskega memoranduma, ki je bil
               omenjen, podati številke. Realizacija dohodnine v letu 2006 v državnem proračunu, po
               takratni oceni, ker ko smo proračunski memorandum pripravljali, nismo imeli dokončne
               realizacije, je v letu 2006 280,6 milijard slovenskih tolarjev, občinski proračuni pa
               skupaj 151,1 milijardo slovenskih tolarjev. V letu 2007 je v proračunu Republike
               Slovenije predvideno 213,6 milijarde slovenskih tolarjev in v občinskih proračunih
               212,1 milijardo tolarjev. Kar zelo preprost izračun nam pove, da je to približno 50%,
               natančna številka, ki smo jo izračunali pa je 49,8, se pravi, da se delež dohodnine v
               primerjavi z leto 2006 za občine dvigne na nekaj manj kot 50%, res pa je, da se v
               letu 2008 dviguje skladno z dvigom povprečnine in posledično glavarine in primerne
               porabe. Hvala. Ker se, z dvigom povprečnine! Težko pa se pričakuje enako rast, se
               pravi iz 35 na 50 in potem mogoče iz 50 na 65, ali še kaj več, lahko javno finančno
               izpeljali. Hvala.</p>
            </sp>
            <sp xml:id="SDT4-OZLSIRR-Nujna-016-2007-03-02.sp23">

               <speaker>PREDSEDNIK FRANC JAZBEC:</speaker>

               <p>K repliki je prijavljen gospod Trofenik.</p>
            </sp>
            <sp xml:id="SDT4-OZLSIRR-Nujna-016-2007-03-02.sp24">

               <speaker>VILI TROFENIK:</speaker>

               <p>Gospa sekretarka, poglejte dobro številke, ki ste jih povedali o primerni porabi ne
               držijo. Pomagal vam bom, kje je verjetno napaka, ker so se vam medtem zgodile nove
               občine in ste verjetno sešteli enkrat neprimerljivo osnovo stare občine, vsaj mislim
               tako, hitro bi lahko pogledali, vaša številka ne drži. Ena od tistih dveh, ki ste jih
               povedali o primerni porabi.</p>
               <p>Druga zadeva pa o tej dilemi v zvezi z dohodnino. Veste, to je en drugi problem. Jaz
               niti ne bi s to, 50, 51 nepomembno, ker ste istočasno, smo istočasno spremenili
               zakonodajo o dohodnini in tu je prišlo do izpada, zato je to zopet neprimerljivo,
               primerjati dohodnino po spremenjeni zakonodaji, deleže in dohodnino po nespremenjeni
               ali stari zakonodaji. To je treba zelo pojasniti, <stage type="mag"/>(Nadaljevanje) ker pride iz tega do napačnih zaključkov, za tiste, ki
               ne vedo. Seveda to ne da nobene kvalitete. Kvaliteto bi dalo drugo, če bi
               predlagatelji zakona pripeljali še kak drug vir. Ni ga! Je samo napisano, kjer je, pa
               se ga ne... Pa to ni stvar replike, minister, saj lahko pozneje v diskusiji to
               razčistimo.</p>
            </sp>
            <sp xml:id="SDT4-OZLSIRR-Nujna-016-2007-03-02.sp25">

               <speaker>PREDSEDNIK FRANC JAZBEC:</speaker>

               <p>K repliki je prijavljen gospod Cvikl.</p>
            </sp>
            <sp xml:id="SDT4-OZLSIRR-Nujna-016-2007-03-02.sp26">

               <speaker>MAG. MILAN M. CVIKL:</speaker>

               <p>Gospa in gospod minister, poglejte...</p>
            </sp>
            <sp xml:id="SDT4-OZLSIRR-Nujna-016-2007-03-02.sp27">

               <speaker>PREDSEDNIK FRANC JAZBEC:</speaker>

               <p>Se opravičujem, ministru ste že replicirali. Zdaj kvečjemu še gospe Bratuškovi, ker
               ne boste imeli ena-ena razmerja, enkrat... Korektno, lepo prosim.</p>
            </sp>
            <sp xml:id="SDT4-OZLSIRR-Nujna-016-2007-03-02.sp28">

               <speaker>MAG. MILAN M. CVIKL:</speaker>

               <p>Gospa generalna direktorica in gospodje predstavniki Vlade, vključno z ministrom!
               Točno tu je nateg. Poglejte, leta 2007 je delež dohodnine 49,8, ki ga dobijo občine.
               Leta 2008, gospodje poslanci in gospe poslanke, pa delež pade na 46,3. Na 46,3! Za
               tri odstotne točke, za 64 milijonov evrov vam ne dajo župani! V tem je keč! Finančna
               avtonomija je pa v tem, da kot raste dohodnina v državi, tako naj raste dohodnina za
               občine. Če govorimo o finančni avtonomiji, če govorimo "ad valorem". In seveda,
               Zakonodajno-pravna služba pravi, da ni mogoče reči, ali je finančna avtonomija
               zagotovljena. In številke kažejo, da finančna avtonomija ni zagotovljena, ker obseg
               fiksnih obveznosti, kot je povečan v letu 2008 glede na leto 2007, ne raste tako,
               relativno tako kot dohodnina na ravni celotne države. In zato je kršeno temeljno
               načelo, da to, kar ljudje zaslužijo na lokaciji lokalnih skupnosti, ne dobijo, ampak
               ostane na državi, za oklepnike, za PUH-ove poravnave in za druge stvari. Tu je keč!
               In zato vam pravim, pod to ustavno pritožbo se morate podpisati vsi župani, še
               posebej tisti, ki ste poslanci Državnega zbora.</p>
            </sp>
            <sp xml:id="SDT4-OZLSIRR-Nujna-016-2007-03-02.sp29">

               <speaker>PREDSEDNIK FRANC JAZBEC:</speaker>

               <p>K repliki je prijavljen gospod minister. Izvolite. /Oglašanje iz ozadja: "Replike na
               repliko ni."/ Hvala lepa, minister, boste pa kasneje. K besedi je prijavljen kolega
               Pukšič.</p>
            </sp>
            <sp xml:id="SDT4-OZLSIRR-Nujna-016-2007-03-02.sp30">

               <speaker>FRANC PUKŠIČ:</speaker>

               <p>Hvala lepa. Pravzaprav sem že razmišljal, ali sploh kaj spregovoriti ali ne, glede na
               to, da se v tem Državnem zboru nekatere stvari okrog zakonodaje in financiranja občin
               ponavljajo že tam od leta 1996. Vendar prej je bilo tako, da smo s strani opozicije
               opozarjali na nepravilnosti, ki so se dogajale v tem zakonu, pa je potem koalicija ne
               glede na opozorila s svojim preglasovanjem to naredila, tako kot je pač hotela,
               seveda čisto politično in špekulativno. Edino odzvala se je, ko se je morala, ko ji
               je Ustavno sodišče povedalo, da primerne porabe ne more skrajšati na 75%, to, kar je
               takrat hotela. Danes je bistveno drugače, zakonodaja o financiranju občin se je
               popravila, in sicer tako, da upošteva največjo možno razdelitev na osnovi opravljanja
               zakonskih in ustavnih nalog za vse občine približno enako,<stage type="mag"/>(Nadaljevanje) saj so pred zakonom in Ustavo vse občine enake. Res
               je, da bi mogoče še kakšen ponder v tej zakonodaji prišel prav, s tem se strinjam,
               tako kot je brezposelnost, tako kot je število vključenih otrok v vrtce, tako kot je
               prevoz otrok v šole na podeželju in tako dalje. Vsekakor pa je popolnoma netočno, ko
               se govori, da so pa nekateri ponderji, tako imenovane lokalne ceste in tako dalje,
               preveč zajeti. Dejstvo je, da je tako Vlada Republike Slovenije kot tudi naša pravna
               služba ugotovila, da je pritožba teh treh občin v nasprotju oziroma zakon, takšen kot
               je, ni v neskladju z Ustavo. To je pa pravzaprav posredno že ugotovilo tudi Ustavno
               sodišče in kakšne druge rešitve od njih ne pričakuje. Da je res to, da je prejšnja
               Vlada od lokalnih skupnosti dobesedno zahtevala, da so morale lokalne skupnosti
               dajati ne samo parkirni prostor za upravne enote, ampak prostore, skupaj z vsemi
               materialnimi stroški, na oltar države, brez kakršnekoli odškodnine, razen, razen
               seveda, za to so si smele poračunati samo posvečene občine, to so pa tiste, ki so
               bile mestne občine ali pa imele upravne enote. Ker tisti, ki so zakon pripravljali,
               niso vsi bili iz mestnih občin, ampak so bili iz občin, ki so imele upravne enote, in
               zato so posvečeni dobili 4 oziroma 8% več.</p>
               <p>Da je šla ta zgodba še naprej, se je leta 1998 zgodila sprememba Zakona o
               financiranju občin, ki je bila do skrajnosti krivična, s 30 na 35% dohodnine, zopet
               izključno samo za posvečene. In v procentih je to pomenilo dejansko takrat za
               Ljubljano nekaj čez 80% čez primerno porabo ali v absolutnih številkah okrog 25
               milijard. Dejansko pa je bilo v državnem proračunu približno 35 milijard slovenskih
               tolarjev za finančno izravnavo po vseh občinah. In to sprenevedanje, ki se sedaj
               dogaja, ko smo končno dobili novi zakon, je nedopustno. Celo več, vsi ministri
               Liberalne demokracije, z vsemi sem se pogovarjal, tako v parlamentarnih hodnikih kot
               tudi v dvoranah in na sejah Državnega zbora, so se pravzaprav najbolj bali in si niso
               upali iti spreminjati Zakona o financiranju občin, izključno zaradi tega, ker so
               rekli, joj, kaj bo pa naredila Ljubljana, ker vemo, da bo Ljubljana izgubila. Jaz sem
               sicer presenečen, na kakšen način je ta Vlada to tako dobro uravnotežila, kjer
               pravzaprav ni Ljubljana izgubila. Res pa je, da to, kar slišimo, se pa človek vpraša,
               da takšna občina ni pripravljena financirati tako kulture kot obveznosti, ki izhajajo
                  <stage type="mag"/>(Nadaljevanje) iz Ustave in zakonov, in
               se potem človek vpraša, kakšni ljudje pa županjujejo takšnim lokalnim skupnostim, ki
               nimajo nobenega odnosa do slovenske kulture.</p>
               <p>In za konec. Ja, kako so prihajale investicije v proračun, to seveda vsi, ki smo
               tudi župani in poslanci, zelo, zelo dobro vemo. In pravite, da še danes ministri niso
               pripravili - niso mogli, zato ker pravzaprav še izvajajo investicijske programe, ki
               so jih sprejeli prejšnji ministri že cela tri leta in menda, vsaj nekateri pravijo,
               da v celem mandatu ne bodo prišli skozi in pripeljali niti ene investicije, ki bi jo
               želeli. Tako da je to tudi tako.</p>
               <p>In za konec, kolega poslanec Cvikl, tu za to mizo ne sedijo ne podžupani pa ne
               župani, ampak tako kot ti tu ne sediš kot bivši minister, ampak sediš kot sedanji
               poslanec. Res pa smo v veliki zadregi in največja zadrega je pač razpad vaše stranke.
           </p>
            </sp>
            <sp xml:id="SDT4-OZLSIRR-Nujna-016-2007-03-02.sp31">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je prijavljen gospod Trofenik.</p>
            </sp>
            <sp xml:id="SDT4-OZLSIRR-Nujna-016-2007-03-02.sp32">

               <speaker>VILI TROFENIK:</speaker>

               <p>Hvala. K tistemu delu, samo da ne bo predolgo, kolega predgovornika, ki je pač
               Ljubljani očital, čeprav jaz nisem Ljubljančan, da ne želi financirati kulturnih in
               drugih institucij. To je ravno največji problem, mislim, kar ta zakon...</p>
            </sp>
            <sp xml:id="SDT4-OZLSIRR-Nujna-016-2007-03-02.sp33">

               <speaker>PREDSEDNIK FRANC JAZBEC:</speaker>

               <p>Kolega Trofenik, prijavili ste se k repliki, o Ljubljani in o financiranju kulture
               Pukšič ni razpravljal.</p>
            </sp>
            <sp xml:id="SDT4-OZLSIRR-Nujna-016-2007-03-02.sp34">

               <speaker>VILI TROFENIK:</speaker>

               <p>Seveda je! /Oglašanje drugih iz ozadja./ Prosim vas, da poslušate razpravo...</p>
            </sp>
            <sp xml:id="SDT4-OZLSIRR-Nujna-016-2007-03-02.sp35">

               <speaker>PREDSEDNIK FRANC JAZBEC:</speaker>

               <p>O Ljubljani in financiranju kulture gospod Pukšič ni razpravljal, zlorabljate...</p>
            </sp>
            <sp xml:id="SDT4-OZLSIRR-Nujna-016-2007-03-02.sp36">

               <speaker>VILI TROFENIK:</speaker>

               <p>Gospod predsednik, ni res. Poglejte magnetogram! Gospod Pukšič je približno tako
               rekel, da mesto ne želi financirati kulture... /Oglašanje drugih iz ozadja./ Ne
               bodite nervozni! Če bi imeli evropski zakon, bi bila razmerja, v Ljubljani ne bi
               priznavali 0,90 približno ali 91% od povprečne porabe, če bi to bilo čez mejo, bi
               bilo 233 ali 2,33 cela tri /?/. In bistvo problema je ravno, da tisto, kar sem
               govoril uvodoma, naloge, ki jih izvajajo nekatere, med njimi tudi Mesto Ljubljana,
               ampak ne zato, ker je glavno mesto, ker ima pač te institucije in ker je po naših
               zakonih ustanovitelj teh institucij, Mestnega gledališča, nekaterih muzejev in
               nekaterih drugih kulturnih institucij, zato ji ta zakon vizavi nekaterih drugih ne
               daje ali ne prizna nobenih ne samo sredstev, niti stroškov skozi primerno porabo. In
               ne boste našli primerljivo v Evropi, da bi bila priznana poraba na prebivalca v mestu
               nižja, tako drastično nižja, kot je povprečje, kot je to v Sloveniji za Ljubljano. To
               je temeljni problem, dragi ljudje, 0,90 ali 91% ste priznali Ljubljani.</p>
               <p>In zato, kolega Pukšič, ne takih trositi tako na pamet. Ljubljana je s povečanjem
               dohodnine leta 1998 s 30 na 35, kar je prineslo v masi takrat približno 2 milijardi
               800 takratnih tolarjev dodatnih sredstev, dobro polovico namenila dodatno za kulturne
               institucije. To je preverljivo, to so podatki, ki jih lahko greste pogledat. In
               seveda, če ji zdaj vzamete na nek drug način, enostavno ne more. Jaz pa seveda s
               svojo diskusijo nisem advokat Ljubljane in njihovega proračuna in njihovih argumentov
               tu zagovarjam, ampak <stage type="mag"/>(Nadaljevanje)
               neustrezne zakonske rešitve za neustrezno financiranje. In človek pri takih zadevah
               ne more biti obremenjen z obrazi politikov, strankami in podobnimi zadevami, no.</p>
            </sp>
            <sp xml:id="SDT4-OZLSIRR-Nujna-016-2007-03-02.sp37">

               <speaker>PREDSEDNIK FRANC JAZBEC:</speaker>

               <p>K repliki je prijavljen gospod Cvikl.</p>
            </sp>
            <sp xml:id="SDT4-OZLSIRR-Nujna-016-2007-03-02.sp38">

               <speaker>MAG. MILAN M. CVIKL:</speaker>

               <p>Hvala lepa. Najprej naj povem, da me gospod župan, bivši župan, sedanji župan, gospod
               poslanec, očitno ni razumel. Prvič, seveda, jaz sem se obrnil na vse tiste poslance
               in poslanke, gospa kolegica, bivša županja, gospod kolega čez cesto, čez mizo, gospod
               Kontič, je pa podžupan celo mojega rojstnega kraja. In bi seveda pričakoval, da bo
               tudi rojstni kraj, v kolikor v njem ne bi neka druga vladajoča koalicija oziroma neka
               druga koalicija za razvoj Velenja, se tudi pridružil taki ustavni pobudi, ker je tudi
               Velenje izgubilo to, kar je Ljubljani vzeto. Teh 64 milijonov evrov, ki jih je Vlada
               gospoda Janeza Janše vzela vsem občinam za leto 2008, glede na določbe zakona, je pač
               nateg vseh občin. In pričakujem, da bi se vsi poslanci in poslanke, ki so tudi v
               funkcijah županov in podžupanov, temu uprli. Jaz vam samo to želim pokazati - denar
               so vam vzeli, ker pač je delež z 49,8 padel na, izračunali smo prej, 46,3,
               3,5-odstotne točke padca.</p>
               <p>In zato sem rekel, Ustavno sodišče mora ugotoviti, da je ta zakon neustaven. Treba
               je priti v Državni zbor s popravkom Zakona o izvrševanju proračuna, povečati za 64
               milijonov, in ko boste za teh 64 milijonov povečali, ker približno Ljubljana, v javni
               porabi na ravni občin je približno, ni ravno polovica, ampak kar dobra, ne vem,
               približno tretjina, se bo ta problem tudi za Ljubljano lažje reševal. Ne pa da imamo
               neko situacijo, kjer, po domače povedano, Janša najprej gospodu županu Jankoviču
               vzame, potem se pa pogajata, kaj mu bo dal nazaj. Lepo vas prosim! In to mimo
               Državnega zbora. Mimo... /Oglašanje iz ozadja./ Ja, kako ne?! Jaz razumem, da se
               trenutno pogajate; sicer se mogoče ne vi, mogoče se gospod Virant.</p>
               <p>Tako da, gospod predsednik, moja poanta na izvajanje gospoda Pukšiča je zelo
               enostavna: če je kaj problem, je problem v tem, da so vse lokalne skupnosti v
               Sloveniji sedaj podrejene gospodu ministru za finance. Gospod minister za finance je
               najprej seveda, bom rekel, ravno ne pošteno deloval do gospoda ministra Žagarja, ker
               niste vi kot minister za lokalno samoupravo in regionalni razvoj v tem dvoboju dobili
               za občine tisto, kar občinam gre - delež dohodnine, kot jo določa zakonodaja "ad
               valorem", ne pa po fiksnih zneskih. In tu je keč celotne stvari - občine nimajo več
               finančne avtonomije, ampak so podrejene, v tem primeru gospodu ministru za finance,
               gospodu Janezu Janši, k sreči samo še do volitev leta 2008.</p>
            </sp>
            <sp xml:id="SDT4-OZLSIRR-Nujna-016-2007-03-02.sp39">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je prijavljen gospod Pukšič.</p>
            </sp>
            <sp xml:id="SDT4-OZLSIRR-Nujna-016-2007-03-02.sp40">

               <speaker>FRANC PUKŠIČ:</speaker>

               <p>V prehodnih in končnih določbah piše v 37. členu, da je za leto 2007 povprečnina
               469,45 evra, za proračun v letu 2008 pa 482,13 evra. Iz tega tudi tisti, ki so se
               matematiko učili v prvem in drugem razredu, seštevanje in odštevanje, znajo
               izračunati, da je v letu 2008 več kot v letu 2007. Govoriti <stage type="mag"/> (nadaljevanje) danes pa samo o deležu v dohodnini je
               nekorektno, ker končno dohodnina ni več edini vir ali pa edini glavni vir tako kot je
               bil takrat, ko ste ga spreminjali iz 30% na 35% in s tem nekaterim dali po 10 krat
               več na osebo na prebivalca kot nekaterim drugim. Danes govorimo o povprečnini, ki pa
               je, torej k tej povprečnini so odstopljeni deli davkov od države in se iz tega jasno
               vidi, če bi si, gospod Cvikl, znali prebrati samo ta odstavek bi danes vsaj nekaj 10
               minut vaše razprave lahko ostalo oziroma čas za koga drugega. Rad bi še rekel tudi
               to, edino kar so z novim menedžerskim pristopom v nekaterih občinah naredili je to,
               da so dvignili plače za 16% in to nekaj več kot 500. uslužbencem, potem pa zmanjkuje
               za slovensko kulturo. Na takšen način lahko. Kolega poslanec Cvikl, jaz tebi lahko
               rečem, da si bivši minister, ti za enkrat za mene ne moreš reči bivši župan, ker še
               nisem imel prekinjenega tega mandata, pa nikoli mi ga ne boš ti prekinil.</p>
            </sp>
            <sp xml:id="SDT4-OZLSIRR-Nujna-016-2007-03-02.sp41">

               <speaker>PREDSEDNIK FRANC JAZBEC:</speaker>

               <p>Hvala lepa. Kolegi, jaz bi lepo prosil, da se držimo dnevnega reda. Vsi prijavljeni
               k replikah, ki ste želeli replike na repliko ni in naprej sem si dal tudi uro na
               mizo, dve minuti je replika, tako da se ne bodo te razprave vlekle v nedogled, ker se
               ponavljajo. K besedi je prijavljen gospod minister. Izvolite. Poglejte, gospa
               Zalokarjeva, minister oziroma predstavniki Vlade lahko dobijo po Poslovniku besedo
               kadar jo želijo. Naslednja na vrsti ste pa vi.</p>
            </sp>
            <sp xml:id="SDT4-OZLSIRR-Nujna-016-2007-03-02.sp42">

               <speaker>DR. IVAN ŽAGAR:</speaker>

               <p>No, zdaj mogoče bi res še ene, dva, tri podatke dal skozi razpravo, ki se je
               pojavila. Zdaj, ko primerjamo slovenske rešitve in rešitve preko meja, jih ne moremo
               kar direktno primerjati, zato, ker so rešitve različne zakonske, seveda, ni mogoče
               primerjati jabolk in hrušk, to je dejstvo. Če pa v celoti primerjamo končne izplene,
               potem pa situacija niti približno ni takšna kot razlaga, niti približno ni takšna in
               je primerljiva. In tudi kar zadeva primerljivih podatkov analiz, ki so bile narejene,
               občine praviloma v Sloveniji dobivajo več in je potem normalno, da ne morejo
               podpisati, se bo to ustavno pritožbo, bi pa rad povedal to, če bi vam zelo enostavno
               povedal kaj vi v bistvu zagovarjate. Vi zagovarjate rešitve, ki so bile v
               preteklosti, ki pomenijo to, da je nekaj hiper financirano in da se razlika med
               tistimi hiper financiranji in ostalim samo povečuje iz leta v leto. In to je to. In
               tudi ko se pogovarjamo o zakonodaji s področja ustanavljanja pokrajin, načelno so vsi
               za področje skladnega regionalnega razvoja, ampak skladni regionalni razvoj pomeni
               tudi finančno decentralizacijo države in pomeni tudi delno prerazporeditev sredstev
               znotraj danih okvirov, ker sicer, oprostite, s pokrajinozacijo nismo naredili
               ničesar. Pa še to kar zadeva Zakon o financiranju občin in vseh ukrepov, ki so bili s
               tem narejeni v vsem tem mandatu, ker so bili nujni, ker če bi se trend, ki se je
               pričel predvsem intezivirati.../nerazumljivo./.. potem pa danes res več ne bi imele
               občine še za plače verjetno ne več.../nerazumljivo./.. mi smo te stvari korigirali in
               niti približno ne gredo rešitve novega zakona izključno samo na prerazporeditev
               sredstev, ampak v manjši meri, v večji meri pa gredo na zagotavljanje dodatnih
               sredstev iz proračuna iz vseh teh treh let.</p>
            </sp>
            <sp xml:id="SDT4-OZLSIRR-Nujna-016-2007-03-02.sp43">

               <speaker>PREDSEDNIK FRANC JAZBEC:</speaker>

               <p>Hvala lepa. Dve minutni repliki. Kolega Trofenik, izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp44">

               <speaker>VILI TROFENIK:</speaker>

               <p>Hvala. Ministru o jabolkih in hruškah. Res je, minister, vendar jaz sem poskušal
               biti kulturen v relaciji<stage type="mag"/> (nadaljevanje) zoper
               vas, pa bi pričakoval tudi nazaj in vam svetoval, pa vas vprašal ali so to jabolka
               ali so hruške; muzejih, gledališča, živalski vrt, mestni promet, obveznosti po zakonu
               do subvencij v mestnem prometu, pa še bi lahko naštel. Ne vem, ali so to jabolka ali
               hruške. Oboje jež lahko nosi na bodicah.</p>
               <p>O drugih, da se borimo nekateri za status, ki je bil, ni res. Vi to veste, jaz tega
               nikjer nisem rekel, sem pa o tem že kaj napisal tudi. Povsod po vzoru se jemlje tisto
               kar je preveč, če so ../nerazumljivo./.. v nekem drugem sistemu. Zato poznam dobro,
               saj se lahko z nekaterimi v tem poskušam meriti .../nerazumljivo./.. finančni
               izravnavi. Zato mi tega ne podtikajte, ker jaz o tem nisem nič govoril. Vsaj 50%
               takšnih presežkov so običajno zame v nekem drugem sistemu. Vi ste pa zavestno v nekem
               drugem sistemu za 120 in nekaj občin ustvarili poseben status, zagotovili ste jim več
               denarja, ne po volji božji kot je bilo 35% dohodnine, ki je prinesla, pa še nekaj ste
               naredili, pa ti, ki so to sprejeli, da ste destimulirali lokalne skupnosti večjim
               lastnim prihodkom ali da se borijo, da bodo ljudje imeli čim večjo dohodnino iz
               takšnega ali drugega razloga. Zato prosim o jabolkih in hruškah malo bolj previdno,
               da ne bi kakšne gnile jabolke ali hruške nazaj priletele.</p>
            </sp>
            <sp xml:id="SDT4-OZLSIRR-Nujna-016-2007-03-02.sp45">

               <speaker>PREDSEDNIK FRANC JAZBEC:</speaker>

               <p>Hvala lepa. Minister, ne morete dobiti replike, ker replike na repliko ni. K besedi
               je prijavljena gospa Cvetka Zalokar Oražem.</p>
            </sp>
            <sp xml:id="SDT4-OZLSIRR-Nujna-016-2007-03-02.sp46">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Jaz ne bom ponavljala tistih očitkov v zvezi z Zakonom o
               financiranju občin, ki sem jih že večkrat, predvsem pa sem opozarjala na to, da ta
               zakon bo končal na Ustavnem sodišču in to se tudi dogaja, čeprav žal moram reči, da
               pritožba, ki jo je izpisala Mestna občina Ljubljana in ostale tri občine žal ni
               najboljše kvalitete, mislim, da bi lahko bila boljša in bi tudi v zakonu našla več
               ustreznejših pravnih stvari zaradi katerih bi bilo več možnosti, da uspe, ampak to je
               zdaj stvar, bom rekla, nadaljnjega postopka na Ustavnem sodišču. V zvezi z vso to
               dolgo razpravo bi pa jaz še enkrat se vrnila na 142. člen Ustave, ki pravi: občina se
               financira iz lastnih virov. Jaz mislim, da je bila tendenca tistih, ki so pisali
               Ustavo, da se občinam da samostojnost. In danes vsa ta dolga razprava z replikami in
               temi medsebojnimi ping pong žogicami pravzaprav tečejo o tem, o interpretaciji tega
               stavka. Jaz mislim, da ta stavek pomeni, da je potrebno, da so občine samostojne in
               če to kar se danes dogaja strnemo nekoliko bolj plastično izrazoslovje, potem lahko
               rečemo, da je večina občin res tako kot pravite dobila več finančnih sredstev, večina
               občin je resnično dobila več finančnih sredstev, ker ste tudi, bom rekla tako kot je
               bilo rečeno, povečali primerno porabo oziroma glavarino, a v ozadju je v resnici, po
               moji oceni, bistveno manjša samostojnost. Če rečem drugače, ali je moj otrok, moj sin
               kaj bolj samostojen, če mu žepnino iz 100 evrov povečam na 120 evrov, ampak še vedno
               je v celoti odvisen od tega, da živi z mano. To je problem. <stage type="mag"/> (Nadaljevanje) In bom rekla, težko se javnost prepričuje v tem
               smislu, saj smo dali 120 evrov, zato so občine bolj samostojne, kajti bistvo problema
               je vendarle nekje drugje. Če se boste spomnili, kolegi, vi ste ta zakon reševali, da
               ni še bolj neustaven, zelo zelo na koncu z enim amandmajem, ko ste vendarle dopisali,
               da je dohodnina po interpretaciji, lastni vir. Če seveda tega člena, na katerega se
               je, upam da smo vplivali, da ste ga vnesli tudi vi, če tega ne bi vnesli, bi seveda
               bila zadeva še bolj sporna. Sedaj je tako, da se definira tako da, ko država to potem
               vse skupaj pobere, nekaj vrne občinam in na ta način se naj bi, bom rekla zadostilo
               lastnim finančnim virom. Jaz trdim, da občine imajo zelo malo lastnih finančnih
               virov, in ko ste že govorili o nadomestilu stavbnih zemljišč, ki mislim, da je eden
               redkih, resničnih lastnih virov, je v Ljubljani ta izjemno visok in nimate pravice
               očitati karkoli Ljubljani. Mi imamo zelo visokega, smo v bližini, v občini Domžale,
               ampak naš je še vedno polovico ... do Ljubljane in to mislim, da Ljubljana popolnoma
               korektno posluje in tudi nima več manevrskega prostora. In seveda, jaz bi rada v to
               razpravo nekaj konstruktivnosti vnesla. Jaz ne vem zakaj ne. Dejstvo je in priznajte
               in vsi to vidimo in cela Slovenija, samo da nekateri smo ob tem zaskrbljeni, drugi se
               pa naslajate, da Ljubljana nima dovolj denarja. Jaz sem prepričana, to se sicer da iz
               tega gradiva tudi zelo lepo videti, ker zelo natančno navajajo, da pravzaprav
               resnično so v zadregi s stvarmi, ki so v Ljubljani del normalnega poslovanja in imajo
               težave pravzaprav zagotoviti sredstva za resnično zelo tiste, bom rekla vsakodnevne
               in elementarne občinske zadeve. Ampak jaz sem zaskrbljena, vi se pa naslajate in vam
               paše predvsem zaradi politične garniture, ki pač je vodilna v glavnem mestu. In
               seveda iz tega vidika bi se morali vendarle tudi vi vprašati ali je Zakon o
               financiranju občin lahko dober, če se je glavno mesto znašlo. Govorim, pa bom rekla
               pa Mestna občina Ljubljana, če se je znašla v takih hudih finančnih stiskah. In iz
               tega vidika, če bi pokazali nekaj dobre volje - to vam je tudi kolega iz občine
               Trzin, gospod Peršak predlagal - ko smo tukaj sedeli, bi vsaj neko postopnost
               naredili, ne pa, novembra sprejeli zakon sredi volilnih postopkov, ga sprejeli v
               parlamentu - saj ste ga vi sprejeli - in seveda naredili v fazi, ko se že celo v
               občinah proračuni pripravljajo, naredili pravzaprav v Ljubljani pravzaprav
               ilustracijo, če tako rečem, v finančnem smislu. Zakaj ne postopnosti? Kaj bi vas
               stalo, razen bom rekla tega, da se gre za politično napenjanje mišic, če bi vendarle
               neko postopnost, tri, štiri letno naredili in omogočali, da se občina, ki
                  izgubi.<stage type="mag"/>(nadaljevanje) Škoda, ker ni
               gospoda Pukšiča, jaz ne vem, kaj bi on naredil, če bi mu nekdo vzel eno tretjino
               proračuna takole, danes se lahko smeje in je zadovoljen, ampak ni tako lahko, stvari
               so otečene in jaz priznavam, da Ljubljana financira celo vrsto zadev, od katerih ima
               marsikdo v tej Sloveniji tudi korist, tudi tisti poslanci, ki v Ljubljani živijo,
               ampak tudi še kdo drug. Cela vrsta društev in cela vrsta različnih institucij, ki
               celo bi se morali financirati iz državnih virov, si pomaga s sredstvi in je
               ekstencionalno vezana na sredstva Mestne občine Ljubljana. Tam, kjer mislim, da ima
               Zakonodajno-pravna služba največjo zadrego in sem jih prav čakala je pa vprašanje
               sofinanciranja investicij. Vi ste, jaz imam tukaj še shranjeno, v mnenju ob
               sprejemanju zakona namenili velik, krepek odstavek, v katerem ste že sami predlagali
               v zakonodajni službi, da se ta del nadgradi in dogradi, da ni kriterijev, da ni meril
               in da to ne more biti vse predmet podzakonskih oziroma bom rekla pravilnikov, ki jih
               potem posamezni ministri sprejema. Takrat ste na to opozarjali. Sedaj se vlečete
               nazaj, seveda težko je svoji koaliciji pisati, bom rekla, mnenje, ki bi bilo tudi v
               tem smislu korektno, ker pač morate slediti intenci in tendenci, ampak tu bi bila
               korektnost potrebna. Jaz trdim, da tukaj zakon najbolj nezakonit in najbolj
               neustaven. Ne more biti deljenje takih sredstev in tudi tukaj se lahko Ljubljani
               posmehujete, ker točno veste, da vas bodo morali na kolenih prositi tudi za tisto,
               kar pravite, vi se kar javite na razpise, na evropska sredstva, kako naj se pa
               javijo, če bo od zadaj to eksplicitno pravica posameznega ministra. Jaz ne trdim,
               gospod Žagar, da vi ne delate korektno, najbrž delate korektno, imate pravila, ampak
               je še cela vrsta drugih ministrstev, ki nima pravilnikov ali ima zelo ohlapne ali pa
               ima take, da dobesedno lahko počnejo kar hočejo. Človek gre v nemilosti do teh
               ministrov, ko bom rekla, puca kljuke po državi in prosi za investicijo v lastnem
               okolju in tukaj so seveda nekateri, ki so bili že v koaliciji bistveno privilegirani.
               Žal, drugače kot je bilo morda gospod Pukšič v preteklosti, kajti če bi bilo vse tako
               hudo kot ste vi govoril, jaz vašo občino dobro poznam, dobro je razvita, lepo
               poasfaltirana, nova šola, vse imate, kakšno pravico tukaj govorite kot da ste bili
               najbolj zatrt človek ali pa najbolj zatrta občina, malte, da ne ../Nerazumljivo./..
               občino, imate, danes pa tukaj zlivate gnoj na preteklih 10 let, od katerih ste
               dosegli velik razvoj in zaradi tega sedite še vedno na svoji županski funkciji,
               zaradi tega, ker ste veliko naredil. Jaz vas spoštujem, cenim, dobro ste znajdel,
               samo ne govoriti, da vam tega ni omogočil prejšnji sistem. Omogočal vam je in nihče
               vas ni oviral financiranja občin. Žal, to je resnica.</p>
               <p>Še enkrat apeliram, dajte razmisliti o postopnosti in pokažite nekaj, bom rekla,
               državotvorne drže. Jaz sem res zaskrbljena, kaj bo z glavnim mestom in me ne zanima,
               kdo mu vlaga, ampak zanima me, kako bo to mesto funkcioniralo, ker je to moje glavno
               mesto in tudi od vas, gospod Pukšič, ki živite v Destrniku, ne more postati osilnica
               Kostel ali pa Destrnik glavno mesto, samo enega imamo, razen seveda, če boste tudi to
               naredili, saj imate večino pa še drugo glavno mesto določite. Hvala.</p>
            </sp>
            <sp xml:id="SDT4-OZLSIRR-Nujna-016-2007-03-02.sp47">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je prijavljen minister, izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp48">

               <speaker>DR. IVAN ŽAGAR:</speaker>

               <p>Poglejte, kar zadeva glavnega mesta to je bilo povezano s prejšnjim izvajanjem. Ne
               moremo primerjati samo tega zakona in mislim, da je to bilo tudi z vaše strani
               povedano, ne mislim konkretno z vaše, ampak s strani gospoda poslanca Trofenika, to
               ni edini zakon, ki urejuje razmere v glavnem mestu in ne moremo <stage type="mag"/>(nadaljevanje) stvari primerjati samo skozi ta dva dela, ko
               primerjamo z drugimi državami in to sem želel prej povedati. Samo eden del iz tega
               segmenta sedaj pa reči, samo eden del iz tega vzeti pa samo eden del iz tega ven
               vzeti in primerjati, da je to primerjalno z drugimi glavnimi mesti v tujini. Drugi
               glavno mesto imajo podobno urejeno s posebno zakonodajo, nekatere stvari smo
               pregledali tudi v glavni povezavi z glavnimi mesti dežel, itd. Ni mogoče direktno
               prenašati primerjav, bodimo realni.</p>
               <p>Sedaj, kar zadeva kriterijev lahko je to debata, vendar še enkrat ponavljam, da je
               zadeva bila tudi pred čemer smo se dosti ukvarjali z kriteriji, lahko bi jih seveda
               zelo širili. Vendar tudi ti posredno zajemajo praktično vse segmente, ki jih pač
               občine ne morejo pokrivati. Lahko pa se seveda pogovarjamo z vidika uteži, vendar so
               rešitve lahko zelo podobne, jaz vam moram povedati sedaj, ko veliko hodimo po
               Sloveniji, ko greste recimo v Lendavo, pridejo s popolnoma drugimi idejami, kar
               zadeva financiranje, kar navaja popolnoma neke druge naloge, ki bi naj jih imele
               občine in bi jih bilo potrebno tudi financirati kot recimo na čisto drugem koncu
               Slovenije. Potrebno je pač pokriti to zadevo na najbolj enostaven način s temi
               najbolj enostavnimi kriteriji. Ko se pogovarjamo seveda o Ljubljani pa še o tem kar
               zadeva zakon. Zakon je bil napisan in na Vladi sprejet daleč pred volitvami, takrat,
               ko se ni vedelo, kdo bo vodil Ljubljano in se je ni od takrat v tem smislu nič
               spreminjalo, ne glede na to. Je pa res, da tudi ta zakon sedaj omogoča posredno za
               izvajanje ali pa uporabo ali karkoli če želite Zakona o glavnem mestu in tem stvarem
               se pa pristopi z obeh strani.</p>
               <p>Kar pa zadeva merilo, o katerih ste govorili, sedaj vam moram jaz tako povedati,
               sedaj, če so merila v preteklosti na posameznih ministrstvih že bila napisana in
               uveljavljena, potem jo lahko ministri preprosto uporabijo še naprej. V naši službi je
               res, tega ni bilo, ampak mi smo naredili pravilnik za regionalne spodbude in tukaj
               kar zadeva delitev sredstev iz strukturnih skladov v tistem delu, ko gre direktno za
               od spodaj navzgor projekte, ki jih pripravljajo občine oziroma regije smo naredili
               sistem, po katerem bodo ta sredstva dodeljena posameznim regijam, je pa res, da
               morajo svoj del potem v smislu samostojnosti pa tudi seveda občine odigrati, imajo to
               možnost, postavljanja prioritet.</p>
               <p>Še enkrat ponavljam, ko se pogovarjamo o skladnem regionalnem razvoju in tudi, ko se
               bomo pogovarjali o drugem delu zakonodaje, je potrebno priznati, da so težave, zaradi
               tega, ker so vsi finančni viri koncentrirani v središču Slovenije. To je zadrega, ki
               je ena največjih zadreg Slovenije. Bo potrebno najprej speljati regionalizacijo pa
               speljati finančno decentralizacijo in šele potem priti do tega, da se bomo lahko
               pogovarjali o teh virih in to takih virih, ki imajo razvojno komponento.</p>
            </sp>
            <sp xml:id="SDT4-OZLSIRR-Nujna-016-2007-03-02.sp49">

               <speaker>PREDSEDNIK FRANC JAZBEC:</speaker>

               <p>Hvala. K repliki je prijavljen gospod Pukšič.</p>
            </sp>
            <sp xml:id="SDT4-OZLSIRR-Nujna-016-2007-03-02.sp50">

               <speaker>FRANC PUKŠIČ:</speaker>

               <p>Jaz bi pač rad toliko povedal, da marsikaj s prejšnjo zakonodajo bi lahko bilo tudi
               užitno, če bi seveda se izvajala tako kot je bila sprejeta. Ne samo, da se je takrat
               spremenilo iz 30 na 35% dohodnine, ampak tudi v zakonu smo imeli zapisano, da se bo
               sofinanciralo glede na ogroženost od 10 do 60% v občino, ampak dragi poslanski kolegi
               in kolegice, tega ministri prejšnje Vlade razen šolskega niso upoštevali, bodimo
               korektni. Pravite, da so nekatere podeželske občine urejene in narejene, seveda so,
               marsikaj se je s tem denarjem, ki je prišel na to lokalno samoupravo seveda, ne
               podvojilo, potrojilo in popeterilo se je, še danes je tako. Dejstvo je, povejte mi,
               kdo še danes ali kdaj nazadnje, pred kolikimi, 30-imi leti so <stage type="mag"/>(Nadaljevanje) tudi v mestu ali pa v urbanih naseljih dajali za
               sofinanciranje primarnega vodovoda, za sofinanciranje lokalne ceste, kanalizacije in
               tako dalje. Tu dobiš za priključek, ne vem, toliko in toliko, tam pa moraš zraven
               financirati. In zakaj so se stvari uredile? Zato, ker tisti, ki so pač znali in
               zmogli ljudem to predstaviti tako, da se bodo sredstva, ki jih imamo, iz njih torej
               naredilo nekaj, če bodo tudi sami svoja sredstva dali zraven. Ne pa da so... In kaj
               se je dogajalo? Odpovedovali so se raznim dopustom in ne vem čemu vse, da so to
               financirali. Nekateri pa danes, ki predsedujejo, vladajo občinam, pa imajo, ne vem,
               no, nepojmljive vrednosti premoženj in tako dalje, tu pa govorijo, da ne bodo v
               skladu z zakonom in Ustavo izvajali ustavnih in zakonskih nalog. To je za mene
               nedopustno, popolnoma nedopustno.</p>
               <p>In to, kar pravi minister, to sem že tudi jaz prej rekel, ko je rekel kolega
               Trofenik, še nekatere kriterije bi bilo treba dati. Seveda, treba ga je pač
               nadgraditi.</p>
            </sp>
            <sp xml:id="SDT4-OZLSIRR-Nujna-016-2007-03-02.sp51">

               <speaker>PREDSEDNIK FRANC JAZBEC:</speaker>

               <p>Hvala. K repliki na izvajanje gospe Zalokar se je prijavil še gospod Trofenik.</p>
            </sp>
            <sp xml:id="SDT4-OZLSIRR-Nujna-016-2007-03-02.sp52">

               <speaker>VILI TROFENIK:</speaker>

               <p>Hvala lepa. Zdaj na žalost kolegice ni. V tistem delu ji repliciram, ko je za
               argument za svojo razpravo o problemih Ljubljane uporabila funkcijo glavnega mesta.
               Ni predmet tega zakona, ki je ustavno napaden, financiranje glavnega mesta in ne
               govorimo o glavnem mestu, tisto je poseben problem. Ljubljana, druge mestne občine in
               druge nemestne občine, ki opravljajo nekatere funkcije z zakonom predpisane, druga pa
               jih ne, so s tem zakonom oškodovane, ker se jim ti stroški ne priznajo. To je bistvo.
               In utemeljevanje kakršnekoli vloge Ljubljane kot glavnega mesta v povezavi s tem
               sporom je neprimerno oziroma zakriva dejanski problem. Hvala.</p>
            </sp>
            <sp xml:id="SDT4-OZLSIRR-Nujna-016-2007-03-02.sp53">

               <speaker>PREDSEDNIK FRANC JAZBEC:</speaker>

               <p>Hvala. Na repliko gospoda ministra se je želel k repliki prijaviti gospod Cvikl - na
               to ni replike. Gospod Cvikl, imate pa, ste naslednji prijavljeni k razpravi,
               izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp54">

               <speaker>MAG. MILAN M. CVIKL:</speaker>

               <p>Najprej vas moram popraviti. Jaz se nisem želel prijaviti na repliko gospoda
               ministra, ker vem, da replike na repliko ni. Sem vas pa želel opozoriti, da je
               ministrovih dveh minut replike minilo; to ste mogoče narobe razumeli, ko sem pokazal
               "dve". Bom pa seveda razpravljal, glede na to, kar je bilo povedano, pa mislim, da je
               ponovno treba poudariti, kje je srž problema.</p>
               <p>Najprej bi rad povedal, da je prejšnji sistem financiranja občin in oblikovanja
               lokalne samouprave z veliko napakami. Spomnil se bom razprav z gospodom Pukšičem,
               kako smo tudi za tako imenovano občino gospoda župana iskali te ali one rešitve. In
               mislim, da se bo spomnil gospod župan, kako so ministri takratne Vlade bili
               pripravljeni rešiti problem, še posebej, če so se župani zainvestirali. To je prvo,
               kar je treba povedati. Drugo, sistem je imel slabosti, bil je pa dober v naslednjem,
               in to potrjujejo podatki. Delež investicij v občinskih proračunih se je od leta 1995,
               ko je bil približno 25%, povečal do leta 2004, če hočete, in kasneje na 40%. Ja, leta
               2004 38,5, potem 39 in zdaj smo na 40,35 za leto 2007. Vendar že leta 2008, gospod
               minister, padec s 40,35 na 40,09. Padec deleža investicijskih odhodkov v strukturi
               občinskih proračunov. Zelo logično, zakaj padec - zato, ker pač ni več investicij v
               Ljubljani in še nekaterih občinah. /Oglašanje iz ozadja./ Gospodje ministri, jaz vas
               lepo prosim, poglejte si strukturo proračuna! Zamenjava azbestnih streh na vrtcih v
               Ljubljani je investicija. V kraju kjer živim ne bo prišlo do zamenjave teh azbestnih
               streh zaradi zmanjšanja denarja iz naslova dohodnin. To so investicije. To so
               investicijski odhodki, gospod, to so investicijski odhodki. .../Oglašanje iz klopi./
               Ne poznam pa nekaj, kar se imenuje ekonomska klasifikacija, če je drugi ne poznate,
               si jo pojdite pogledati na pravilnikih. To je investicija, lepo vas prosim.</p>
            </sp>
            <sp xml:id="SDT4-OZLSIRR-Nujna-016-2007-03-02.sp55">

               <speaker>PREDSEDNIK FRANC JAZBEC:</speaker>

               <p>... investicijsko vzdrževanje. .../Oglašanje iz klopi./</p>
            </sp>
            <sp xml:id="SDT4-OZLSIRR-Nujna-016-2007-03-02.sp56">

               <speaker>MAG. MILAN M. CVIKL:</speaker>

               <p>Ali lahko umirite gospoda poslanca?</p>
            </sp>
            <sp xml:id="SDT4-OZLSIRR-Nujna-016-2007-03-02.sp57">

               <speaker>PREDSEDNIK FRANC JAZBEC:</speaker>

               <p>Kolega Cvikl imate besedo, izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp58">

               <speaker>MAG. MILAN M. CVIKL:</speaker>

               <p>Hvala lepa. Gospodu poslancu želim povedati, da si je potrebno pogledati te podatke.
               In tukaj smo pri temeljni zgodbi. Temeljna zgodba, da je zakon o financiranju občin
               in tudi zakon o financiranju pokrajin, tako kot je napisal, pravzaprav zakon o
               dotiranju. To niso zakoni o financiranju občin. To so zakoni o dotiranju. In zato se
               vam zgodi to, kar sem vam pokazal prej na podatkih, da vam bodo začeli padati deleži
               investicijskih odhodkov in da vam seveda pade delež izvirnih prihodkov. In minister
               in edina logična reakcija, ki bo sledila so davki na nepremičnine. In prvi davek na
               nepremičnine je treba udariti v Ljubljani na nepremičnine države. Zelo enostavno.
               Mislim, da tukaj tudi napačno razpravljamo samo o Ljubljani. Treba je razpravljati o
               vseh občinah, kjer imamo sedeže muzejev, knjižnic, zdravstvenih domov, lekarn,
               športnih zavodov, športnih objektov, gledališč, gasilcev, ki presegajo samo območje
               ene občine. Poklicna enota gasilcev v Velenju gre do Šmartnega ob Paki. Samo to
               Velenje sedaj ne dobiva tistega denarja, kot bi ga dobivalo, če bi to bilo vključeno
               v primerno porabo. Zato pravimo, da je temeljni problem oziroma spornost tega zakona
               v neustrezni določitvi primerne porabe. In v drugem koraku, da seveda, ker ste vire
               za financiranje občin naredili kot ste jih naredili, ker vas je pač minister za
               finance, bom rekel, najprej vam je naredil problem, občinam, problem je naredil s
               tem, ker je pač dal veliko davčno darilo. Dal je davčno darilo za zmanjšanje
               dohodnine za 42%. In namesto, da bi ustrezno povečal izravnavo, ampak ne samo leta
               2007, vseh naslednjih let. Veste, delež 42% najvišja stopnja, ni samo stopnja v letu
               2007, ampak tudi 2008, 2009, 2010. Torej bi bilo potrebno vsako leto dodajati obseg
               finančne izravnave, tega seveda pa ni naredil. In zato je minister za finance rekel,
               dal vam bom v enem letu malo popravka, bo to skočilo na 49,8, potem pa začne padati,
               pade na 46,3. To so dejstva. Reči, in tukaj je problem, reči, da ni več kriterij
               prihodek, ampak da je kriterij poraba, tukaj pa ste v temeljnem konfliktu. O porabi v
               občinah ne odloča Državni zbor, ne odloča minister. O porabi v občinah odločajo
               mestni sveti, ko določajo proračune. Vi pa pravite, ne, mi bomo rekli kakšna naj bo
               ta, v narekovaju struktura odhodkov. Mi določimo, da je prav samo za, kot ste že
               rekli, za slabo milijardo povečati obseg te primerne porabe. Gospodarska rast je pa
               8% nominalna stopnja GDP. Zakaj pri nominalni stopnji GDP vam poraba na ravni občin
               naraste slabih 2, 3 odstotne točke?<stage type="mag"/>
               (nadaljevanje) Zato, seveda ta sistem, ta sistem, ki je sedaj narejen ni več sistem
               financiranja občin, ampak je čisto navaden sistem dotiranja. Ista zgodba je
               predvidena za raven pokrajin in to seveda pomeni, da od te centralizacije ne bo nič,
               decentralizacija, najprej decentralizacija financ. Gospod minister je rekel, da po
               posvetu z župani ne moremo narisati denarja. Ne gre za to, minister za finance denar
               imam, samo ga ni dal občinam. Danes sem vam pokazal, da ima 64 milijonov evrov, samo
               ga ne da občina, da ga, za ne vem kaj, za oklepnike, pa ne vem za katere zadeve
               predsedovanje, pa za schengensko mejo. Za to bo šel denar, za financiranje občin pa
               ne bo šel. Tukaj je temeljni problem.</p>
               <p>Gospe poslanke, gospodje poslanci nekaj seveda vem o razmerjih med posameznimi
               ministri. Nekaj vem o tem in gospod minister za finance je seveda problem, ki ga je
               sam naredil, s spremembo dohodnine, ga rešuje na plečih mest, ki imajo funkcije, ki
               so več kot funkcije za posamezno mesto, ki seveda imajo vlogo glavnega mesta in ki
               imajo nekaj kar seveda prihaja, bodočo vlogo glavnega mesta pokrajine. Vsega tega
               preprosto niste upoštevali v izračun primerne porabe in ukinili ste temeljno,
               temeljni princip, da naj seveda bo razvoj v občinah odvisen od prihodkov te občine,
               ne na način, kot si to mislita gospod Bajuk in gospod Žagar in gospod Janša, ampak
               tako, kot gospodarstvo deluje.</p>
               <p>Zdaj smo pri ključni zgodbi. Poglejmo si Občino Domžale. Občina Domžale je v zadnjih
               letih zaradi slabih nadzorov nad dohodnino in tako naprej, seveda postala občina kjer
               večina d.o.o.-jev in s.p.-jev sebi obračunava minimalne plače. Zato ima nizko
               dohodnino. Njej ste zdaj na enkrat dali veliko denarja, dali ste več denarja kot po
               obstoječem sistemu in Občina Domžale v kateri je premoženje ni zainteresirana nič
               narediti, ker je situacija za Občino Domžale ugodna. In gospod minister, vi ste
               Občini Domžale pravzaprav dali dovolj denarja, da se njim ni treba nič potruditi, ne
               na strani dohodnine, ne na strani nadomestila in zato imate situacijo do temelja.
               Nekaterim ste pač preveč dali. Gospod Trofenik je povedal, da je takšnih 120 občin v
               Sloveniji. Takšnih je 120 občin v Sloveniji. Pozabili ste, gospod minister, na tisto
               kar je v Evropski uniji poznano kot drugi tako imenovani izravnalni fond. Na to ste
               pozabili. Pozabili ste na to, da se presežek določenega davčnega vira ne v celoti,
               ampak v določeni meri zbere in potem pojasni kriterij, razporedi na tiste, ki imajo
               manj. In takrat bi dobili, iz tega dodatnega vira, ne v Občini Domžale. Oni se morajo
               potruditi na zajemanju premoženja tistih, ki pač trenutno na dohodnini izkoriščajo
               sistem minimalnih plač. Ampak tega oni zdaj ne bodo več delali,<stage type="mag"/>
               </p>
               <p>(Nadaljevanje-Cvikl) ampak bi v sistemu, kot velja v Evropski uniji, kot velja na
               Švedskem, kot velja še kje, dali denar samo tistim, ki to potrebujejo, in seveda dali
               gospodu županu Pukšiču denar do višine sredstev, potrebnih za izgradnjo, recimo temu,
               šole po standardih, ki veljajo za občino te velikosti. In zdaj seveda vsega tega ni.
               Najprej je udarjenih teh toliko in toliko občin s sedeži upravnih enot, v naslednjem
               koraku, če boste to uvedli pri Zakonu o pokojninah, bodo udarjene vse občine, ki so v
               pokrajinah, za katere vi mislite, da so nadpovprečne, in imeli bomo velike konflikte.
               Zato mislim, da bi bilo dobro, da bi Ustavno sodišče tudi na podlagi razprave in
               vsega tega vendarle presodilo, da je ta zakon nezakonit, da se bomo v Državnem zboru
               znašli ob sprejemanju proračuna za leto 2008 in se vprašali, ali naj občine dobijo
               tisto razliko, ki jim jo je zdaj gospod Bajuk vzel, 64 milijonov evrov, in seveda
               jasno določili pravila, po katerih se bo denar razporejal. Za občine, ki pa imajo
               funkcije regionalnih muzejev, knjižnic, zdravstvenih domov in tako dalje, pa...
               /Oglašanje iz ozadja./ Ali lahko?</p>
            </sp>
            <sp xml:id="SDT4-OZLSIRR-Nujna-016-2007-03-02.sp59">

               <speaker>PREDSEDNIK FRANC JAZBEC:</speaker>

               <p>Izvolite, gospod Cvikl.</p>
            </sp>
            <sp xml:id="SDT4-OZLSIRR-Nujna-016-2007-03-02.sp60">

               <speaker>MAG. MILAN M. CVIKL:</speaker>

               <p>Pa seveda se mora v ustreznem delu ta strošek delovanja občin, ki gre preko delovanja
               občine a la Destrnik, upoštevati. Samo za to tukaj gre.</p>
               <p>In sam bom seveda v nadaljevanju nasprotoval sprejemu mnenja Zakonodajno-pravne
               službe, bom pa predlagal, da bi pri mnenju Zakonodajno-pravne službe oblikovali še
               nekaj amandmajev, s katerimi bi predvsem razčistili tisto osnovno dilemo, s katero
               smo današnjo razpravo začeli, to pa je, ali je zadosti finančne avtonomije. Podatki
               kažejo, da finančne avtonomije v slovenskih občinah, v slovenskih pokrajinah ni več,
               ker je minister za finance - ne minister za lokalno samoupravo in regionalni razvoj,
               on tega niti ni vedel - sistem financiranja občin spreminjal v sistem dotiranja.</p>
            </sp>
            <sp xml:id="SDT4-OZLSIRR-Nujna-016-2007-03-02.sp61">

               <speaker>PREDSEDNIK FRANC JAZBEC:</speaker>

               <p>Hvala lepa. Kolega Cvikl, če sem pravilno razumel, ste napovedali amandmaje k mnenju
               Zakonodajno-pravne službe. Prosim, da jih do glasovanja pripravite pisno. K repliki
               na izvajanje gospoda Cvikla se je prijavil gospod Trofenik. /Smeh v ozadju./</p>
            </sp>
            <sp xml:id="SDT4-OZLSIRR-Nujna-016-2007-03-02.sp62">

               <speaker>VILI TROFENIK:</speaker>

               <p>Hvala. Ja, mogoče se komu zdi smešno, ampak nismo ravno tako, da bi bili vsi naviti
               na isto ploščo. Repliciral bom gospodu Cviklu v tistem delu, ko govori o dohodnini, o
               prenosih dohodnine med državo in lokalnimi skupnostmi, ker to direktno meri na drugi
               sklop problema o finančni avtonomiji. Dejstvo je, da je dohodnina z vidika njene
               disperzije po slovenskem prostoru, mislim na občine, zelo nehvaležen vir za
               financiranje, in ni problem samo procent, ampak tudi. Pa vendar, to se da rešiti. In
               kvaliteta zakona bi bila, če bi poleg tega odstopljenega vira 30, 35, 45, ne vem
               koliko procentov dohodnine, ker to je povezano s tistimi presežki in korekcijami, še
               določal kak drug vir. In to je temeljni problem finančne avtonomije ali ne
               avtonomije. Ni bilo politične volje, da bi, prvič, korigirali <stage type="mag"/> (nadaljevanje) stopnjo dohodnine na ustrezno pod narekovajem,
               ki bi bila odvisna od posledic spremenjene dohodninske zakonodaje in drugič, da bi
               uvedli dodatne vire. Jaz imam tu nekaj literature, v sosednjih državah v tretjo
               decimalko procenta odstopljene davke izračunavajo, ne samo na okrogli procent. Na
               tretjo! To se pravi na tisočinko procenta, pri nas pa ni naj elementarnejše volje in
               to je tisto v čemer se s kolegom Cviklom, ki problematizira finančno samostojnost ali
               odvisnost v skozi vir dohodnino, nisem mogel strinjati in zato mu repliciram in
               zaradi tega se verjetno ni treba smejati. Hvala. Lahko pa tudi, me nič ne moti.</p>
            </sp>
            <sp xml:id="SDT4-OZLSIRR-Nujna-016-2007-03-02.sp63">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je prijavljen gospod minister. Hvala lepa. Naslednji k
               razpravi je prijavljen Vili Trofenik, izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp64">

               <speaker>VILI TROFENIK:</speaker>

               <p>Vrnil se bom k osnovi, k mnenju oziroma stališču Vlade, stran 3, drugi odstavek, da
               mi ne bo očitano, da diskutiram nekaj povprek, čeprav nisem imel te volje. V 3.
               odstavku citiram, piše "Razlog je v tem, da koncentracija prebivalcev vpliva na vrsto
               in obseg nalog, ki jih občine zagotavljajo bolj kot se izraža samo s primerno
               porabo". S tem stavkom ste razkrili prvič: da primerne porabe za mere kot stroške
               sami ne spoštujete, drugič: da ste prepričani, da je primerna poraba kot mera za
               stroške občine, ki jih potrebuje, sredstva za izvajanje zakonske in ustavnih nalog
               odvisna od koncentracije prebivalstva. To je tisto, kar sem v uvodu govoril, namerno
               ste šli z uvedbo glavarine v kontra smer, da povozite, ker ste baje imeli tudi ideje
               o odpravi primerne porabe ali formule, ker je šlo samo za željo opore
               prerazdeljevanju ali porazdeljevanju. In tu, v sami obrazložitvi, sami negirate
               primerno porabo z zakonom uvedeno, kot mero za merjenje stroškov potrebnih za
               izvajanje nalog in potem trdite, da to ni odvisno samo od koncentracije, tu pa se
               postavite na stališče, da je primerna poraba takšna, kot ste vi izračunali in
               uzakonili, protežira gostonaselja, kar sploh ni res. Res pa je da ste šli vi
               popravljati v kontra sistem in tu noter je skrita globoka vsebina, v tem stavku in v
               tem priznanju. Za vas ne pomeni ne Mestno gledališče Ljubljana, ne Mestni muzej
               Ljubljana, ne zakonska obveza subvencioniranja mestnega prometa, ne druge kulturne
               inštitucije katerih ustanoviteljica je po zakonu mesto Ljubljana in drugi. To vam ne
               pomeni nič, ker mislite, da je to posledica koncentracije prebivalstva. Ne to je
               posledica zakonskih določil. Na drugi strani se v diskusiji tukaj mešate dva pojma,
               obveznost do financiranja kulturnih inštitucij katerih ustanoviteljice so lokalne
               skupnosti z obveznostjo ali financiranje kulturnih inštitucij regionalnega pomena, ki
               so sedaj na državni ravni. S tem zakonom niste rešili dveh temeljnih problemov, ki
               sta dolga leta nerešena na področju financiranja lokalnih skupnosti ali
               obveznosti.</p>
               <p>Mi smo imeli 35, 36, se opravičujem, kulturnih zavodov v Sloveniji, katerih
               ustanoviteljice so občine <stage type="mag"/> (Nadaljevanje) in
               bi morale financirati in jih financirajo na, pravim, nezakonit način, po strankarskih
               in ne vem kakšnih logikah se je to napravilo, Ministrstvo za kultur. Na tem področju
               niste napravili s tem zakonom nič, da bi to uredili.</p>
               <p>Drugo. Opravičujem se Novi Gorici. Protežiranja Nove Gorice in nekaterih preko
               koncesijske dajatve za igre na srečo, ki se meri v milijardah, ni - gospod minister,
               ni bil nervozen - problem je drugačen. Da spregled ni predmet zakona o igrah na
               srečo. Tistikrat je bil tisti zakon zlorabljen, ki je pripeljal to za to mizo
               slučajno, zlobirano tukaj notri, vi pa tega niste korigirali. In gre za protežiranje
               praktično Nove Gorice pa še koga, ki dobiva lepe zneske iz naslova koncesijske
               dajatve. Prej to ni šlo v izračun primera oziroma finančne izravnave. Danes je še to
               vedno privilegiran položaj. Da ne bo vprašal, kdo pa kulturne ustanavlja, od tam
               financira oziroma kako je prišlo do ustanoviteljstva. To so vse ostali odprti
               problemi in nerešeni s tem financiranjem.</p>
               <p>In da ne bi šli naprej, še enkrat se vračam k primeru virov, to kar je temelji
               problem finančne avtonomije. Niste želeli ali niste znali. Verjetno ni bilo volje, da
               bi določili dodatne vire in ustrezne stopnje, ki bi bile primerne glede na
               porazdelitev teh virov po Sloveniji. Čeprav se strinjam, da je z dohodnino, pa še s
               katerim drugim virom, trošarine, DDV, registracijska taksa za vozila in podobno. Res
               je, da je Slovenska stroka, davčna, pravna, trdila, da se to ne da deliti. Ampak
               demantira zopet Evropa. Zna deliti trošarine. Samo čez mejo poglejte, Birsteuer v
               Avstriji se deli na tri nivoje. DDV znajo deliti, seveda ne po domicilnem principu.
               Tam bi se lahko uvedla delitev, pa tudi še pri čem drugem, podobno kot ste vi z
               glavarino navedli, na konkretnih, po povprečjih, ampak za to ni bilo volje in to je
               pripeljalo do neustavne, trdim, rešitve. In seveda, kot je že kolega Cvikl rekel, ne
               moremo govoriti o decentralizaciji, ki je nujno potrebna, ne glede kaj je z
               regionalizmom. Samo na relaciji lokalne skupnosti, država, če ni dencentralizacije
               finančnih virov. In bistvo tega zakona o vsem povedano je, da je to korak nazaj v
               decentralizaciji in pomeni dejansko finančno centralizacijo. Ob vseh tistih
               problemih, ki vam jih sedaj prinašajo tako ali drugačni izračuni. In seveda, povezano
               s prvim sklopom ustreznosti ali neustreznosti določanja primerne porabe. Ne bom
               ponavljal tisto kar ni zajeto. Stroški otroškega varstva, zdravstvenega zavarovanja
               nezaposlenih oseb, nerazvitosti in podobno, merjene skozi različne kazalce, ki
               obstojajo. Vsega tega ni bilo volje, da se vključi, kar je bilo nujno, da se vključi,
               ker so stroški direktno odvisni od tega. Tudi neustrezen je strošek ali pa utež pri
               domskem varstvu starejših oseb in podobne zadeve, ki so sila različne. In seveda,
               tega ni možno zavračati s takimi neumestnimi, za diskusijo argumenti, kot je
               povišanje plač v upravi mestne občine Ljubljana. Ne vem kako je to mogoče, če za njih
               ne velja zakon o državni upravi oziroma o javnih uslužbencih. Kako lahko potem
               postane to argument. Nadaljnje ... nova spenjača, žičnica, argument proti in podobne
               zadeve. To niso argumenti. To so lahko anomalije, ki ne bi se smele niti v Ljubljani
               zgoditi, ampak se s temu financirajo. To nima nobene zveze. In še enkrat, seveda
               dobro bi bilo pogledati, čeprav se strinjam, pristojnosti lokalnih skupnosti v
               Sloveniji so drugačne od pristojnosti v Italiji, <stage type="mag"/> (nadaljevanje) v Avstriji na Bavarskem in podobno. Odvisno od tega so
               tudi sredstva, ki so potrebna, ampak tu gre paralelno med pristojnostmi in sredstvi.
               Ampak to, da ima Ljubljana v povprečju 10% manjše stroške na prebivalca kot povprečna
               teoretična slovenska občina, veste, to je pa skregano z vso pametjo, argumentov za to
               pa sploh ni možno najti, razen želje, ker je prej Ljubljana imela preveč zdaj ji pa
               vzemimo, to bo pa pravično pod narekovanjem. Hvala.</p>
            </sp>
            <sp xml:id="SDT4-OZLSIRR-Nujna-016-2007-03-02.sp65">

               <speaker>PREDSEDNIK FRANC JAZBEC:</speaker>

               <p>.../Izključen mikrofon./ ... prišli do amandmajev, najprej bomo zaključili razpravo,
               potem bomo predlagali sklep in podobno. .../Oglašanje iz klopi./ Saj ste zadnji
               razpravljali, pred zdajšnjim razpravljavcem ste razpravljal vi. So se kakšna dejstva
               spremenila? Saj ni bilo nič novega povedanega sedaj. Izvolite, proceduralni predlog.
           </p>
            </sp>
            <sp xml:id="SDT4-OZLSIRR-Nujna-016-2007-03-02.sp66">

               <speaker>MAG. MILAN M. CVIKL:</speaker>

               <p>Gospod predsednik, jaz bi vas rad proceduralno opozoril, da na seji matičnega
               delovnega telesa ni določen vrstni red razpravljavcev. Vi seveda imate tam nek
               spisek. Jaz ne vem, ali je še kdo na spisku za razpravo. Ugotovili ste, da ni več
               nobenega, zato sem se prijavil, ker želim še neke stvari dodati, s katerimi bomo
               dobili dodatno sliko, potrebno za boljšo razpravo o sklepih. Zato bi vas prosil, da v
               skladu s Poslovnikom dovolite, da razpravljam v času razprave.</p>
            </sp>
            <sp xml:id="SDT4-OZLSIRR-Nujna-016-2007-03-02.sp67">

               <speaker>PREDSEDNIK FRANC JAZBEC:</speaker>

               <p>Gospod Cvikl, izvolite razpravljati. Rekel bom pa takole, razpravljate bolj sam s
               seboj.</p>
            </sp>
            <sp xml:id="SDT4-OZLSIRR-Nujna-016-2007-03-02.sp68">

               <speaker>MAG. MILAN M. CVIKL:</speaker>

               <p>Gospod predsednik, jaz vam moram povedati, da ste vi predsednik Odbora za lokalno
               samoupravo in regionalni razvoj in da seveda ta odbor in razprava na tem odboru je
               pomemben sestavni del tudi dokumentacije, ki jo ima Državni zbor za poslati na
               Ustavno sodišče. Upam, da bomo uspeli toliko te politične volje najti, da boste v
               Državnem zboru to tudi zagotovili, da ne boste rekli, tako kot smo imeli zadnjič
               razpravo, da ne morete tega magnetograma poslati. Zato je zelo pomembno kaj kdo reče
               v tej razpravi. Razumel sem, da vi seveda tukaj nimate stališča, kot sam predsednik.</p>
               <p>To kar želim v tem delu razprave utemeljevati je po mojem tisto, kar je vsebinsko po
               mojem najboljši del mnenja Zakonodajno-pravne službe, vendar Zakonodajno-pravna
               služba ni šla v tekstu do konca. In v tej zvezi bom kasneje tudi oblikoval in vam
               predlagal za odbor ustrezen amandma.</p>
               <p>Namreč, izhajamo iz 142. člena Ustave, ki govori o dohodkih občin.</p>
            </sp>
            <sp xml:id="SDT4-OZLSIRR-Nujna-016-2007-03-02.sp69">

               <speaker>PREDSEDNIK FRANC JAZBEC:</speaker>

               <p>Jaz se opravičujem, besedo ima gospod Cvikl.</p>
            </sp>
            <sp xml:id="SDT4-OZLSIRR-Nujna-016-2007-03-02.sp70">

               <speaker>MAG. MILAN M. CVIKL:</speaker>

               <p>Hvala lepa. Govorimo seveda o 142. členu Ustave, ki govori o tem, da se občine
               financirajo iz lastnih virov. In potem seveda naprej, za tiste, ki zaradi slabše
               gospodarske razvitosti ne morejo v celoti zagotavljati opravljanja svojih nalog
               .../Nerazumljivo./, prej se pa zagotovi dodatna sredstva. Dilema, ki se pojavlja v
               mnenju Zakonodajno-pravne službe je točno ta dilema. Ali je novi sistem, ki na
               drugačen način, kot do sedaj, zagotavlja lastni vir občinam, še zmeraj skladen z
               Ustavo. Teza, ki jo postavljam je, da temu ni več tako. <stage type="mag"/> (nadaljevanje) Zakonodajno-pravna služba korektno pravi, da sicer je
               res, da se, bom citiral, da se v odnosu med državo in občinami še vedno deli ista
               vrsta davka, torej dohodnina, vendar je s spremembo Zakona o financiranju občin
               prišlo do pomembne ustavno sporneto pa zdaj jaz dodajam, spremembe načina te delitve.
               Namreč, v Zakonu o financiranju občin je bila ta delitev določena "ad valorem",
               občinam je poznano najprej 30% in potem 35% prihodkov dohodnine. Zelo pomembno,
               prihodkov dohodnine. 35% prihodkov dohodnine je bilo z zakonom, obstoječem Zakonom o
               financiranju občin lastni vir občine. Jaz se zdaj ne bom spuščal v tehniko, da se
               zdaj najprej dohodnina po novem zbere na prehodnem računu, ki je podračun računa
               zakladnice pravne osebe, ki se ji reče Republika Slovenija, če poenostavimo, do sedaj
               je tisti, ki je bil dolžan plačati dohodnino, dohodnino nakazal na DURS, DURS pa je
               to takoj razporedil na dva računa, in sicer za zaposlene v podjetju x iz občine
               Grosuplje, ki imajo stalni sedež v občini Grosuplje, je šlo 35% iz priliva tako na
               žiro račun občine Grosuplje, 65% pa na žiro račun državnega proračuna. In je s tem
               DURS izvedel tisto temeljno določbo 142. člena Ustave, da je ta 35% delež postal
               lastni vir občine Grosuplje zaradi tega, ker je pravno dejstvo bilo takšno, da je
               podjetje x v občini Grosuplje imelo toliko in toliko delavcev s stalnim bivališčem v
               občini Grosuplje. Za tiste delavce, ki nimajo stalnega prebivališča v občini
               Grosuplje se je to odvedlo na žiro račun občine Ivančna Gorica, Ljubljana in kjerkoli
               to je. Torej, tukaj je DURS neposredno izvajal osnovno ustavno določbo, DURS prehodni
               računi zakladnice in tako naprej, vemo, saj vemo. DURS zbere, potem pa gre na
               podračune, potem pa imamo bivši SDK, ki je zdaj uprava za javne prihodke, pa je to
               zdaj delež Ministrstva za finance in tako naprej. Ampak, poanta je zelo enostavna,
               nihče ni mogel preprečiti dejstva, da če so v podjetju x izplačali božičnico v višini
               treh plač, da ne bi 35% te božičnice v višini treh plač postalo prihodek občine
               Grosuplje za delavce podjetja x v občini Grosuplje, ki živijo in imajo stalno
               prebivališče v občin Grosuplje. To je temeljna filozofija kaj je lastni vir. Tega
               sedaj ni več. Če podjetje x v občini Grosuplje izplača tri božičnice, potem to na
               prihodke občine Grosuplje nič več ne vpliva. Nič več ne vpliva na prihodke občine
               Grosuplje. To sedaj vpliva, gospod predstavnik Zakonodajno-pravne službe, samo na
               prihodke državnega proračuna. Občina Grosuplje pa dobi toliko kot ji je po volji, ne
               podjetja x,<stage type="mag"/> (Nadaljevanje) ampak Državnega
               zbora. Po volji Državnega zbora dodelil Državni zbor. Ampak to seveda ni več lastni
               vir. Poglejte, v Ustavi, v ustavni določbi 112. člena ne piše nič, da se občini, ki
               ni slabše gospodarsko razvita in se strinjam, da občina Grosuplje ni slabše
               gospodarsko razvita. Po volji Državnega zbora določi koliko naj bo lastnih virov. Ne.
               Tega seveda v Ustavi ne piše. V Ustavi samo piše podnorma, da potem, ko občine dobijo
               lastne vire, tiste občine, ki nimajo zadostnih lastnih virov, ki ne morejo v celoti
               zagotoviti upravo svojih nalog, država v skladu z zakonskimi določenimi načeli in
               merili zagotovi dodatna sredstva. Ne osnovna sredstva, dodatna sredstva. Torej se v
               primeru podjetja X in občine Grosuplje ne more zgoditi, da bi sploh občina Grosuplje
               prejemala preko državnega proračuna nekaj, kar bi morala originalno dobiti zato, ker
               se je zgodil poslovni dogodek, izplačil božičnic. In seveda, tukaj Zakonodajno-pravna
               služba pravi točno, razlika je najprej v višini in potem, poudarjam, nadaljnja
               bistvena razlika pa je še način delitve prihodkov. In obe zadeve, da imamo bistveno v
               načinu v načinu delitve prihodkov, kjer prihodek občine Grosuplje ni več odvisen od
               gospodarske aktivnosti podjetja X v občini Grosuplje, ampak od volje Državnega zbora.
               Od podjetja X glede na strukturo stalno bivajočih, zaposlenih v podjetju X v občini
               Grosuplje. To sem povedal. In je podjetje X vplivalo, da bom sedaj gospe generalni
               direktorici povedal, vplivalo na prihodke občine Grosuplje, občine Ivančna Gorica,
               Ljubljana in vseh ostalih občin, kjer so bili tako imenovani zaposleni s stalnim
               prebivališčem. Te osnovne povezave sedaj ni več. In to ne velja samo za občino
               Grosuplje, to velja za vse občine. Zakaj, poglejte, ali se spomnite te diskusije o
               decentralizaciji države? Zakaj mislite, da država, zakaj mislite, da se občine
               zavzemajo za to, da bi recimo bilo v Mariboru kakšno ministrstvo? Zakaj? Zato, ker
               tam je ministrstvo, tam so ljudje zaposleni s stalnim prebivališčem v Mariboru, to so
               redne plače in zaradi tega je več prihodkov. To je ustavna norma. In zato je
               Zakonodajno-pravna služba korektno zapisala, da je razlika v višini. Do sedaj je bila
               v ... ta določena adva lorem, sedaj pa določa na fiksnem znesku, vendar ni dodala
               tistega bistvenega kar želim dodati in bom potem vložil amandma. To, da je sedaj
               določena v fiksnem znesku, je v nasprotju z ustavno določbo 142. člena Ustave, da se
               občine financirajo iz lastnega vira, ki bi moral biti določen kot vsi drugi adva
               lorem. Vsi davčni viri, če želijo biti lastni prihodki, so določeno adva lorem.
               Gospodarska aktivnost, davčna stopnja, število ljudi itn. Neodvisno od politične
               volje Državnega zbora, ampak neposredno po ustavni določbi. Zato pravim, da je Zakon
               o financiranju občin posegel v nekaj <stage type="mag"/>(Nadaljevanje) norm Ustave. Ključna norma je pa ta, da občine se ne
               financirajo več iz lastnih virov, in da se financirajo na podlagi volje
               zakonodajalca, še bolje, volje Ministra za finance, ko prepriča poslance vladajoče
               koalicije, da je čisto v redu, če v letu 2007 sicer bodo dobili 49,8%, ampak leta
               2008 pa samo 46,3% deleža dohodnine. Jaz sem rekel, če bi eventualno to dvignili na
               49,8 potem bi še razumel, da je ostalo adva lorem. Ustrezni delež zbrane dohodnine,
               ki gre na ravni države občinam, bi eventualno to še presegel. Ampak vsega tega ni. Mi
               imamo situacijo, ki je zelo jasna, imamo situacijo, kjer občine dobijo sicer fiksni
               znesek, vendar za znesek ni odvisno od gospodarske aktivnosti, ne navzgor in ne
               navzdol. Kar pomeni, še posebno seveda ustavno normo, da so sedaj, v narekovaju,
               nekatere občine previlegirane, ker dobivajo isto, ne glede na to ali se bodo one kaj
               trudile in bi sicer padlo. Vi lahko sedaj v občini Grosuplje tako rekoč, če ste res
               pameten župan in vam podjetje X dela stroške, zahtevate zaprtje tega podjetja. Zakaj,
               poglejte, saj je čisto vseeno, naj bodo ljudje doma, tako ali tako boste dobili isto
               dohodnino. Dobili boste povsem isto dohodnino. Ja, seveda gospodje, seveda boste
               dobili. Absolutno boste dobili isto dohodnino. Zato vam hočem povedati, da je
               temeljni konflikt v zgodbi, da to ni več sistem financiranja občin, da občine nimajo
               nič več lastnih virov, ampak da je to čisto navaden dotacijski sistem in zato je
               kršena določba Ustave v 142. členu, ki je temelj celega poglavja o lokalni
               samoupravi. In zato je kršeno osnovno načelo evropskih ustavnih listin itn., in to
               gospodje, gospod minister, predstavniki Vlade, nima veze z Ljubljano. To ima veze z
               Grosupljem. Zgodba je samo ta, Grosupeljčane in pa ostale občine ste v prvem tem letu
               2007, kjer ste ustvarili ta pritisk, ko bo pa prišlo do izpada dohodnine, prevarali,
               s tem, da ste jim dali na enkrat nekaj več. In podatki to potrjujejo. Občine bodo na
               slabšem. Lokalne samouprave več ni, ampak je samo še lokalna samouprava at personam.
           </p>
            </sp>
            <sp xml:id="SDT4-OZLSIRR-Nujna-016-2007-03-02.sp71">

               <speaker>PREDSEDNIK FRANC JAZBEC:</speaker>

               <p>Hvala lepa. Upam, gospod Cvikl, da ste prepričal sam sebe, ker drugače še lahko
               nadaljujete, imate lahko besedo še naprej. Ne, ne morete repliko sam na sebe imeti.
               Poglejte, to kar delate, gospod Cvikl, je sedaj že dokaj neokusno. Poslanci so
               zapustili sejo, ker vas niso pripravljeni poslušati in ne prepričevati sam sebe.</p>
               <p>Zaključujem razpravo. In prehajamo na oblikovanje sklepa, ki bi glasil takole. Odbor
               za lokalno samoupravo in regionalni razvoj se strinja z mnenjem Zakonodajno-pravne
               službe in mnenjem Vlade Republike Slovenije k zahtevi mestne občine Ljubljana, občine
               Trzin, občine Šempeter-Vrtojba in občine Log Dragomer za oceno ustavnosti, 8., 11.,
               12., 13., 14., 21., 23. in 24. člena zakona o financiranju občin ter<stage type="mag"/>(Nadaljevanje) predlaga Zakonodajno-pravni službi, da v
               skladu s prvim odstavkom 266. člena Poslovnika Državnega zbora pripravi odgovor na
               zahtevo.</p>
               <p>Kolega Cvikl je prvotno napovedal tudi amandmaje; upam, da imate te amandmaje pisno
               pripravljene. In dajem v razpravo predlog sklepa. Kdo želi o sklepu razpravljati?
               Gospod Cvikl.</p>
            </sp>
            <sp xml:id="SDT4-OZLSIRR-Nujna-016-2007-03-02.sp72">

               <speaker>MAG. MILAN M. CVIKL:</speaker>

               <p>Najprej želim predstaviti amandma. Tu je dokument, dovolite, da ga za magnetogram
               tudi predstavim: "Državni zbor, Odboru za lokalno samoupravo, predsedniku, Šubičeva
               4, Ljubljana. Zadeva: vložitev amandmaja za amandma Odbora za lokalno samoupravo in
               regionalni razvoj. Spoštovani gospod predsednik, predlagam, da Odbor za lokalno
               samoupravo in regionalni razvoj kot matično delovno telo v skladu z osmim odstavkom
               131. člena Poslovnika Državnega zbora sprejme kot svoj amandma naslednji predlog: V
               drugem odstavku na 2. strani mnenja Zakonodajno-pravne službe se za besedilom 'fiksen
               znesek' pika spremeni v vejico in se doda besedilo 'kar je v nasprotju z ustavno
               določbo 142. člena Ustave, da se občine financirajo iz lastnega vira, ki bi moral
               biti določen kot vsi drugi, "ad valorem".' Obrazložitev: Občine naj se financirajo iz
               lastnega vira, ki mora biti, zato da bi bil lastni vir, določen "ad valorem"."</p>
               <p>Zdaj seveda lahko ponovim razpravo iz razprave, vendar je na magnetogramu to
               zapisano, o tem sem prej že govoril...</p>
            </sp>
            <sp xml:id="SDT4-OZLSIRR-Nujna-016-2007-03-02.sp73">

               <speaker>PREDSEDNIK FRANC JAZBEC:</speaker>

               <p>Že trikrat.</p>
            </sp>
            <sp xml:id="SDT4-OZLSIRR-Nujna-016-2007-03-02.sp74">

               <speaker>MAG. MILAN M. CVIKL:</speaker>

               <p>O tem sem prej govoril, gospod predsednik. In zato sem vam predal ta amandma. Upam,
               da ga boste poslanke in poslanci sprejeli. S tem vsebinsko tudi rešimo zadrego
               Zakonodajno-pravne službe, ki je to odprla. Vendar razumem tudi, da glede na
               situacijo, v kateri je v Državnem zboru, pač tega tudi ni zapisala. Sam pač
               predlagam, da se to eksplicitno zapiše in da imamo v tem kontekstu tudi jasno
               napotilo ustavnemu sodišču, kaj meni Državni zbor, da se je sistem spremenil. In
               Ustavno sodišče bo presojalo o tem, ali je določanje fiksnega zneska z voljo
               zakonodajalca in ne več voljo podjetja X...</p>
            </sp>
            <sp xml:id="SDT4-OZLSIRR-Nujna-016-2007-03-02.sp75">

               <speaker>PREDSEDNIK FRANC JAZBEC:</speaker>

               <p>Gospod Cvikl, splošna razprava je zaključena. Zdaj pa...</p>
            </sp>
            <sp xml:id="SDT4-OZLSIRR-Nujna-016-2007-03-02.sp76">

               <speaker>MAG. MILAN M. CVIKL:</speaker>

               <p>Saj, saj, jaz predlagam amandma.</p>
            </sp>
            <sp xml:id="SDT4-OZLSIRR-Nujna-016-2007-03-02.sp77">

               <speaker>PREDSEDNIK FRANC JAZBEC:</speaker>

               <p>Ja, ampak ne govoriti več o X podjetju in Grosupljem, to smo že slišali trikrat.</p>
            </sp>
            <sp xml:id="SDT4-OZLSIRR-Nujna-016-2007-03-02.sp78">

               <speaker>MAG. MILAN M. CVIKL:</speaker>

               <p>Ja, glejte, saj gre za to, da Ustavno sodišče bo iz magnetograma...</p>
            </sp>
            <sp xml:id="SDT4-OZLSIRR-Nujna-016-2007-03-02.sp79">

               <speaker>PREDSEDNIK FRANC JAZBEC:</speaker>

               <p>Vaš amandma ne govori o Grosupljem in podobnih stvareh.</p>
            </sp>
            <sp xml:id="SDT4-OZLSIRR-Nujna-016-2007-03-02.sp80">

               <speaker>MAG. MILAN M. CVIKL:</speaker>

               <p>Moj amandma govori o tem, da občine morajo dobiti lastne vire, ki so odvisni od
               gospodarske dejavnosti v vseh slovenskih podjetjih v vseh lokalnih skupnostih. In če
               bi bil uveljavljen, bi občine dobile 64 milijonov evrov več v letu 2008, kot bodo
               dobile po božji volji gospoda ministra za finance zaradi slabega usklajevanja med
               ministrom za finance in ministrom za lokalno samoupravo. Hvala lepa.</p>
            </sp>
            <sp xml:id="SDT4-OZLSIRR-Nujna-016-2007-03-02.sp81">

               <speaker>PREDSEDNIK FRANC JAZBEC:</speaker>

               <p>Hvala. Želi o sklepu in predlogu amandmaja še kdo razpravljati? Gospod Trofenik,
               izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp82">

               <speaker>VILI TROFENIK:</speaker>

               <p>Hvala lepa za besedo. Glede na sklep, ne o amandmaju. Zame osebno ni problematičen
               tisti del sklepa, ki govori o mnenju Zakonodajno-pravne službe, čeprav v treh
               sklopih, ki so odprti kot problemi, Zakonodajno-pravna služba, kar se tiče 142. člena
               Ustave, pa tudi problematike tretji sklop investicij, je korektno v okviru običajev,
               pristojnosti in navad. Zakonodajno-pravni službi seveda ni možno očitati, ker bi
               morala imeti strokovni suport, da bi ocenjevala ustreznost določanja določil, ki se
               nanašajo na primerno porabo, ustreznost ali neustreznost in vire. Ampak predlog
               sklepa v tistem delu, da odbor sprejema ali potrjuje, ali se strinja z mnenjem Vlade,
               pa seveda ne morem podpreti, <stage type="mag"/>(Nadaljevanje)
               ker je mnenje Vlade vsaj v delu samo sebi nasprotno. In celo mislim, da bi druga
               stran morala biti zainteresirana, da to mnenje Vlade ne bi podpirali v širšem smislu,
               ker celo razgalja problematiko in bo lahko uporabljeno v tej obrazložitvi kontra
               željam večine, vsaj tako si mislim. Zato jaz osebno ne morem podpreti tistega dela
               sklepa ali pa sklepa, če bo ostal, da se podpira mnenje Vlade. Hvala.</p>
            </sp>
            <sp xml:id="SDT4-OZLSIRR-Nujna-016-2007-03-02.sp83">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo razpravljati o sklepu in predlogu amandmaja? Če ne, razpravo
               zaključujem.</p>
               <p>Prehajamo na odločanje, najprej o amandmaju, ki bi ga naj povzel odbor. Če bo
               sprejet, bo to amandma odbora, glasi pa takole: V drugem odstavku se za besedilom
               "fiksen znesek" pika spremeni v vejico in se doda besedilo "kar je v nasprotju z
               ustavno določbo 142. člena Ustave, da se občine financirajo iz lastnega vira, ki bi
               moral biti določen kot vsi drugi, 'ad valorem'." Dajem na glasovanje predlog
               amandmaja kot amandma odbora.</p>
               <p>Kdo predlagani amandma podpira? (4 člani.) Kdo je proti? (6 članov.)</p>
               <p>Ugotavljam, da predlog amandmaja ni sprejet.</p>
               <p>Prehajamo na odločanje o predlogu sklepa, ki se glasi: Odbor za lokalno samoupravo
               in regionalni razvoj se strinja z mnenjem Zakonodajno-pravne službe in mnenjem Vlade
               Republike Slovenije k zahtevi Mestne občine Ljubljana, Občine Trzin, Občine
               Šempeter-Vrtojba in Občine Log-Dragomer za oceno ustavnosti 8., 11., 12., 13., 14.,
               21., 23. in 24. člena Zakona o financiranju občin (Uradni list RS, št. 24/2007) ter
               predlaga Zakonodajno-pravni službi, da v skladu s prvim odstavkom 266. člena
               Poslovnika Državnega zbora pripravi odgovor na zahtevo.</p>
               <p>Želi kdo besedo? Gospod Cvikl, izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp84">

               <speaker>MAG. MILAN M. CVIKL:</speaker>

               <p>Bom obrazložil svoj glas. Jaz seveda ne bom podprl predloga sklepa, preprosto zato,
               ker če bi bil amandma sprejet, bi podprl tisti del mnenja Zakonodajno-pravne službe,
               ki opozarja na potrebne - na ustvarjene probleme, vsekakor pa ne podpiram dela
               sklepa, ki se nanaša na mnenje Vlade Republike Slovenije, ker se pač preprosto
               zavedam, da se Vlada Republike Slovenije ne zaveda problemov, ki jih je ustvarila v
               slovenski lokalni samoupravi, regionalnem razvoju in še kje. Zato obžalujem, da ste
               poslanci vladajoče koalicije izglasovali to, da naj imajo občine lastne vire. Vi ste
               proti temu, da naj imajo občine lastne vire, in to je seveda slaba odločitev. Mislim,
               da predlagani amandma, ki je bil, ni hotel povedati nič drugega kot dejstva. Vi ste
               seveda pač uporabili svojo politično moč, in razumem, da želite podrediti slovenske
               občine, slovenske regije, zgolj preprosto volji vladajoče koalicije, kako naj bo
               razdeljen omejen obseg virov v slovenskih javnih financah. In to je zame
               nesprejemljivo in je v nasprotju s Temeljno listino Evropske skupnosti o lokalni
               samoupravi. In sploh ne vem, ali ste še poslanci svojih okolij ali ste preprosto samo
               pač poslanci vladnih kabinetov.</p>
            </sp>
            <sp xml:id="SDT4-OZLSIRR-Nujna-016-2007-03-02.sp85">

               <speaker>PREDSEDNIK FRANC JAZBEC:</speaker>

               <p>Hvala lepa. Želi še kdo besedo? Gospod Trofenik, izvolite.</p>
            </sp>
            <sp xml:id="SDT4-OZLSIRR-Nujna-016-2007-03-02.sp86">

               <speaker>VILI TROFENIK:</speaker>

               <p>Obrazložitev glasu. Jaz ne bom glasoval za sklep, normalno, razlogi so pa naslednji.
               Razvoj lokalne samouprave od leta 1995 je dosegel stopnjo, ki zahteva neko novo
               kvaliteto na področju zagotavljanja pogojev za delovanje in nadaljnji razvoj <stage type="mag"/>(nadaljevanje) to je pa problem financiranja. S
               tem novim zakonom je bil napravljen korak nazaj namesto korak naprej zlasti iz vidika
               finančne odvisnosti lokalnih skupnosti od državnega proračuna in še tudi zavestno
               poškodovanje tistih lokalnih skupnosti, ki opravljajo večino ali, da ne rečem skoraj
               vse naloge in široko palete pristojnosti lokalnim skupnosti in gre v tisto smer, da
               so protežirane tiste, ki s področja pristojnosti opravljajo manjše število nalog,
               zato takega sklepa ni možno, ker edino pozitivna odločitev Ustavnega sodišča o sporu
               bo pač prisilila zakonodajalca, da bo iskal in prisiljen najti kvalitetnejšo rešitev
               za nadaljnji razvoj lokalne samouprave. Hvala lepa.</p>
            </sp>
            <sp xml:id="SDT4-OZLSIRR-Nujna-016-2007-03-02.sp87">

               <speaker>PREDSEDNIK FRANC JAZBEC:</speaker>

               <p>Hvala lepa. Prehajamo na odločanje.</p>
               <p>Kdo podpira predlagani predlog sklepa? (6 članov.) Kdo nasprotuje? (4 člana.)</p>
               <p>Ugotavljam, da je predlog sklepa sprejet.</p>
               <p>S tem zaključujem to točko dnevnega reda.</p>
               <p>Prehajamo na <title>2. TOČKO DNEVNEGA REDA - OBRAVNAVA ZAHTEVE OBČINE PODLESNIK ZA
                  OCENO USTAVNOSTI 32A. ČLENA IN 37A. ČLENA ZAKONA O LOKALNI SAMOUPRAVI. </title>K tej
               točki ste prejeli naslednje gradivo: zahtevo za ustavno presojo, mnenja
               Zakonodajno-pravne službe z dne 26.2.2007 in mnenja Vlade Republike Slovenje z dne
               23.2.2007. K tej točki so bili vabljeni Služba Vlade RS za lokalno samoupravo in
               regionalno politiko in Zakonodajno-pravna služba. Želi besedo predstavnik
               Zakonodajno-pravne službe? Izvolite, gospod Mozetič.</p>
            </sp>
            <sp xml:id="SDT4-OZLSIRR-Nujna-016-2007-03-02.sp88">

               <speaker>MAG. MIROSLAV MOZETIČ:</speaker>

               <p>Hvala lepa. Mislim, da ta zadeva ne bo problematična kot je bila prejšnja, ampak ker
               velja za vse primere in ker je bila seveda pri prejšnji zadevi izrečena zadeva kljub
               vsemu mi dovolite, da bom dva stavka odgovoril na tisto stvar. Načelno je bilo nekako
               tako kakor, da naši odgovori so taki kakršni so, zaradi tega, ker pač moramo
               zagovarjati vašo ali našo kakorkoli sedaj rečemo koalicijo.</p>
               <p>Skratka, poglejte. Jaz moram temu odločno nasprotovati. Zakonodajno-pravna služba
               nima nobene koalicije, nima naše, nima vaše koalicije in v funkciji, ko vi
               pripravljate mnenja, te odgovore izhaja iz tega, kar je Državni zbor sprejel seveda s
               tako ali drugačno večino, takšna ali drugačna je koalicija, vendar zakon je zakon
               Državnega zbora in tudi v sodno, ustavno sodno presoji prihajajo zakoni iz prejšnjih
               koalicij, iz bodočih koalicij in v okviru funkcije, ki jo pač ima pravna služba, da
               svoj odgovor ../Nerazumljivo./.. in pristojnosti izhajajoč iz pobude, če je pobuda
               taka kakršna je, na tisto odgovarja, ne piše notri vsega tistega, kar sicer vi lahko
               in je prav in kakorkoli razpravljate, vendar odgovor gre vedno na tisto kar se očita.</p>
               <p>Tako da, mislim, da bi le enkrat nehali s temi očitki, da pripravlja naša služba
               odgovore glede na to, kakšna je koalicija ali pa morda bi bilo točneje glede na to,
               kakšna koalicija je pač neki zakon, ki je izpodbijan sprejel. Zakon sprejema Državni
               zbor, mi kot take tudi.</p>
            </sp>
            <sp xml:id="SDT4-OZLSIRR-Nujna-016-2007-03-02.sp89">

               <speaker>PREDSEDNIK FRANC JAZBEC:</speaker>

               <p>Jaz se opravičujem, gospod Mozetič. Lepo prosim, besedo ima predstavnik
               Zakonodajno-pravne službe, ne moremo imeti dva sestanka. Gospod Mozetič. Hvala lepa.
               Želi besedo predstavnik Vlade? Ne želi. Odpiram razpravo o mnenju Zakonodajno-pravna
               službe in mnenju Vlade RS. Kdo želi besedo? <stage type="mag"/>(nadaljevanje) Ker nihče ne želi razpravljati, zaključujem razpravo.
               Prehajamo na odločanje o naslednjem sklepu: "Odbor za lokalno samoupravo in
               regionalni razvoj se strinja z mnenjem Zakonodajno-pravne službe in mnenjem Vlade
               Republike Slovenije k zahtevi občine Podlesnik za oceno ustavnosti 32a. in 37a. člena
               Zakona o lokalno samoupravi. Uradni list 296/2006. Ter predlaga Zakonodajno-pravni
               službi, da v skladu s prvim odstavkom 266. člena Poslovnika Državnega zbora pripravi
               odgovor na zahtevo." Želi o predlaganem sklepu kdo besedo? Ker ne želi, prehajamo na
               odločanje o predlaganem sklepu.</p>
               <p>Kdo podpira predlagani sklep? (6 članov.) Kdo mu nasprotuje? (Nihče.)</p>
               <p>Ugotavljam, da je sklep sprejet.</p>
               <p>S tem zaključujem to točko dnevnega reda in tudi današnjo sejo. Hvala lepa.</p>
               <p>(Seja je bila končana 2. marca 2007 ob 11.38.)</p>
            </sp>
         </div>
      </body>
   </text>
</TEI>
