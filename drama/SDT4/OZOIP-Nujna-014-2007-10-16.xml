<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZOIP-Nujna-014-2007-10-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za okolje in prostor</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">E53534F220CDF628C12573690041E57D</idno>
               <idno type="custom" subtype="day">BC954D65C6509E8BC1257376004BE1BC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=BC954D65C6509E8BC1257376004BE1BC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZOIP-Nujna-014-2007-10-16.OZOIP" n="014">
               <name>Nujna</name>
               <date when="2007-10-16"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZOIP-Nujna-014-2007-10-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZOIP-Nujna-014-2007-10-16.OZOIP">
                        <orgName key="OZOIP">Odbor za okolje in prostor</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OKOLJE IN PROSTOR</stage>
            <stage type="session">14. nujna seja</stage>
            <stage type="date">(16. oktober 2007)</stage>
            <stage type="chairman">Sejo je vodil Rudolf Petan, predsednik odbora.</stage>
            <stage type="time">Seja se je pričela ob 13.08 uri.</stage>


            <sp xml:id="SDT4-OZOIP-Nujna-014-2007-10-16.sp1">

               <speaker>PREDSEDNIK RUDOLF PETAN:</speaker>

               <p>Pričenjam 14. nujno sejo Odbora za okolje in prostor.</p>
               <p>Obveščam vas, da je zadržan in da se seje ne more udeležit gospod Zmago Jelinčič
               Plemeniti, s pooblastilom pa gospoda Milenka Ziherla nadomešča gospod Bojan Rugelj.
               Lepo ga pozdravljam med nami.</p>
               <p>Na sejo so bili vabljeni predstavniki Ministrstva za okolje in prostor in
               Ministrstva za finance.</p>
               <p>Predlagam, da preidemo na določitev dnevnega reda. S sklicem seje ste prejeli tudi
               predlagan dnevni red s tremi točkami in sicer 1. točka: predlog sprememb proračuna
               Republike Slovenije za leto 2008, 2. točka: predlog proračuna Republike Slovenije za
               leto 2009 in 3. točka: razno. Obveščam vas, da nisem prejel nobenega predloga za
               spremembo dnevnega reda tako, da je predlagani dnevni red, kot ste ga dobili z
               vabilom tudi osvojen.</p>
               <p>Dovolite, da vas vprašam, glede na to, da je s proračunom vedno tako, da se prepleta
               eno leto in drugo leto ali je mogoče, da razpravo, predstavitev opravimo skupaj in
               potem diskutiramo tako, kot pač menimo za katero leto pač gre. Seveda, če s tem
               soglašate? Mogoče kdo nasprotuje? Ugotavljam, da nihče.</p>
               <p>Potem bi predlagateljem predlagal, da to upoštevajo in da skušajo, če se da skupaj,
               če je potrebno poudariti, da je to za to leto pač poudari za to ali pa najprej mogoče
               za 2008 in potem 2009 tako, da bomo vedeli za kaj gre. Mogoče s tem lahko prihranimo
               kaj časa in bo mogoče več za razpravo.</p>
               <p>Naj vas obvestim, da bo odbor obravnaval ta oba predloga, kot zainteresirano delovno
               telo na podlagi Poslovnika Državnega zbora.</p>
               <p>Jaz kar predlagam, da predstavnik predlagatelja predstavi oba predloga, ki sta pred
               nami. Vabim ministra za okolje in prostor, da stopi za govornico.</p>
               <p>Izvolite.</p>
            </sp>
            <sp xml:id="SDT4-OZOIP-Nujna-014-2007-10-16.sp2">

               <speaker>JANEZ PODOBNIK:</speaker>

               <p>Hvala lepa. Spoštovani gospod predsednik. Poslanke in poslanci.</p>
               <p>V skladu z vašim dogovorom mi dovolite, da bi predstavil najprej nekatere glavne
               spremembe, ki so bile predlagane v predlogu proračuna za leto 2008, nato pa še
               nekatere glavne poudarke pri proračunu za leto 2009.</p>
               <p>Glede predloga proračuna za leto 2008, najprej nekaj osnovnih številk. V predlogu
               proračuna, ki ga je Državni zbor sprejel lansko leto za leto 2008 je pri postavki
               oziroma proračunskem porabniku Ministrstvo za okolje in prostor bila zapisana
               številka 274 milijonov evrov. V sedanji številki, ki ste jo dobili in ki jo predlaga
               Vlada pa je 215 milijonov evrov, razlika je 58 milijonov evrov. Ampak, že takoj v
               uvodu moram povedati, da se proračun našega ministrstva ni zmanjšal, ampak točno za
               to številko, torej 58 milijonov evrov, to je velikost okoljskih dajatev, ki jih
               občine poberejo in jih je Vlada ponovno namenila nazaj občinam. Tako, da v tem
               kontekstu ni nobene spremembe oziroma potem bom šel kratko skozi proračun, v tem
               kontekstu se je povečal proračun našega ministrstva za 6 milijonov evrov, ki je
               namenjen prav področju vodne infrastrukture.</p>
               <p>Torej, glede področja varstva voda, zdaj govorim o poudarkih <stage type="mag"/> <stage>(Nadaljevanje)</stage> pri spremembah proračuna za leto 2008 je skrb
               za ustrezne zaloge vodnih virov, kakovost voda in sonaravno urejanje površinskih in
               podzemnih voda ter morja, pomemben, saj so vode eden od naših najpomembnejših
               naravnih virov. Vse te naloge so vključene v okviru glavnega programa opravljanje in
               nadzor vodnih virov, kjer se izvajajo aktivnosti rabe, urejanje in varstva voda,
               upravljanje z vodnimi in priobalnimi zemljišči ter izvajanje obvezne državne
               gospodarske javne službe, vzdrževanja vodnih in priobalnih zemljišč, celinskih voda
               in morja. Kot rečeno, je Vlada na moj predlog povečala postavko redno vzdrževanje
               vodotokov in vzdrževanja v javno korist za leto 2008, v višini 6 milijonov evrov.
               Pokazalo se je, tukaj moram odkrito povedati, da so bile nekatere ocene, tudi vas,
               spoštovani poslanci, v preteklih letih pa tudi slovenske vodarske stroke točne, in da
               je bilo področje voda v preteklih letih podhranjeno. To kot minister priznavam. Ampak
               ni bilo enostavno v okviru proračunskih možnosti doseči, da se je tukaj vendarle
               zgodila sprememba, ki ni samo simbolna, ampak je dejanska. 6 milijonov evrov je tudi
               po oceni tistih, ki se ukvarjajo s temi nalogami, vendarle višina, ki bo dala
               možnosti agenciji za okolje in njenim izpostavam po Sloveniji preko koncesionarjev,
               da bodo bistveno več lahko, torej finančnih virov namenili tako v preventivno
               delovanje kot tudi tekoče investicijsko vzdrževanje in sploh v investicije na
               področju vodarstva. Če bo kakšno vprašanje na to temo, imamo tudi pripravljeno,
               kakšna je dinamika samega vodnega sklada, ki pa je druga proračunska postavka v tem
               segmentu. Kolegica ... to področje zelo dobro pokriva in torej, če bo kakršnokoli
               vprašanje, smo vam potem kasneje pripravljeni odgovoriti. Lahko povem, da je prav,
               danes sem dobil tudi soglasje kolegov iz financ in bo Vlada v prihodnjem tednu, upam,
               sprejela finančno konstrukcijo za hidroelektrarno Blanca. Ta vodarsko-poplavni del,
               ki je sestavni del celotnega sistema gradnje elektrarn na spodnji Savi in pomemben
               vir je tudi proračunska postavka vodni sklad leto 2008 in 2009 za to hidroelektrarno.
               V naslednjem letu se že pričnejo vodnogospodarske aktivnosti na naslednji
               hidroeleketrarni, to pa je Krško.</p>
               <p>To je druga sprememba, ki sem jo prej na kratko omenil, je prenos sredstev okoljskih
               dajatev na lokalne skupnosti. V letošnjem letu se bo tega denarja nabralo za 45
               milijonov 658 tisoč evrov. Za prihodnje leto pa je ocena 58 milijonov 177 tisoč
               evrov. Samo kratka še obrazložitev. S 1.1.2007 so zavezanci pričeli plačevati
               okoljske dajatve v proračun Republike Slovenije. Takrat veljavni predpisi oziroma
               vladna uredba nas je zavezovala, da smo sicer pripravili javni razpis za
               sofinanciranje okoljskih projektov javne infrastrukture varstva okolja. Smo pa
               ugotovili, da bi zaradi poenostavitve postopkov in tudi odstranitve nekaterih
               administrativnih ovir lahko samo uredbo v določenih rešitvah spremenili in to smo
               storili, in da bi sistem vplačevanja akontacij odmere in uveljavljanja oprostitev
               plačila okoljskih dajatev čim bolj poenostavili in tudi prilagodili spremembah
               zakonodaje, pa smo to uredbo predlagali v spremembo. V postopku, ko smo pa to uredbo
               spreminjali, pa se je potem pojavil predlog, ki smo ga tudi osvojili. Šlo je za
               zakonodajo s področja lokalne samouprave, še posebej vezano na uvedbo pokrajin in se
               nam je kot smotrna in kot dobro potrjena pokazala rešitev, da Vlada ponovno vzpostavi
               sistem v zvezi z oprostitvami plačevanja okoljskih dajatev, ki je veljal do 1.1.2007.
               To pa je sistem oprostitev plačila dajatev zavezancem za naložbe v izboljšanje stanja
                  <stage type="mag"/> <stage>(nadaljevanje)</stage> v okolju, to pa pomeni, da
               bodo občine še naprej, tako kot doslej, na podlagi odločb Ministrstva za okolje in
               prostor uporabljale ta sredstva za investicije v komunalno infrastrukturo, še posebej
               kanalske sisteme, čistilne naprave in objekte za ravnanje z odpadki.</p>
               <p>Ko smo v teh dneh delali analizo v kakšni fazi je to področje v Republiki Sloveniji,
               ugotavljamo, da smo v zelo dobrem trenutku. Zaključuje se prva finančna perspektiva,
               tista, ki smo jo podedovali iz prejšnjega mandata in pred nami je nova, ki je še
               bogatejša. In ta presek obeh govori na zelo veliko investicijsko vnemo na tem
               področju. Če bi shematsko prikazal, potem bi tvegal oceno. Upam, mag. Podlipnikova,
               da bom tukaj točen, da bodo občine državna sredstva in evropska sredstva na področju
               investicij na področju, še posebej komunal, investiralo preko 100 mio evrov,
               prihodnje leto bo ta številka že narasla na 150 mio evrov in najverjetneje v letu
               2010 še za 50 mio več, to se pravi, da smo res v enem zelo pozitivnem ciklusu na tem
               področju. Če Slovenija ne bi bila članica kluba, ki se mu reče EU, potem tega ne bi
               bilo. To včasih pozabljamo.</p>
               <p>Še eno postavko bi omenil, ampak ne tako podrobneje, predsedovanje EU. Razumljivo
               je, da to ena glavnih, tudi vsebinskih prioritet našega ministrstva, kot vseh ostalih
               vladnih. To pa pomeni, da po veljavni ureditvi države članice izmenoma prevzamejo
               funkcijo predsedujoče. In leto 2008 prevzemamo predsedovanje svetu in Evropskemu
               svetu. Vodili in sklicevali bomo sestanke sveta na vseh ravneh delovnih skupin in do
               zasedanja ministrskih svetov. Za operativno vodenje koordinacije je bila oblikovana
               širša delovna skupina za predsedovanje. Ta je pač na vladni ravni organizirana.
               Znotraj širše pa je razdeljeno delo med pet podskupin, ki pa so odgovorne za pripravo
               programa, predsedovanja, kadrov, odnosov z javnostmi in promocijo. In tudi logistična
               organizacija dogodkov in sam proračun predsedovanja. V glavnem programu, ki je
               namenjen tej nalogi, so sredstva namenjena učinkoviti pripravi na predsedovanje v
               letu 2007 ter izvedbi predsedovanja v prvi polovici 2008. Morda še podatek, da je
               ocena kadrovskega načrta pokazala, da je v projekt predsedovanja z vidika našega
               resorja vključenih 80 zaposlenih. Torej sedaj priprave. Da bo pa v času predsedovanja
               delalo izključno samo na tej nalogi približno 50 zaposlenih v naši hiši, nekaj bo pa
               tudi zunanjih strokovnih sodelavcev. To je za leto 2008.</p>
               <p>Še ena sprememba je. Jaz sem vesel, da je kljub relativno težki finančni situaciji
               glede proračuna mi uspelo, da je področje narave, še posebej naravnih parkov, pač,
               nekako proporcionalno približno močnejše za milijon evrov, kot je bil sprejeti
               proračun za leto 2008. To je leto 2008.</p>
               <p>Leto 2009. Gospod predsednik jaz ne bi šel skozi vse postavke, bi samo nekatere
               poudaril. Ena od prioritet našega ministrstva je zdravo življenjsko okolje za vse
               prebivalke in prebivalce Republike Slovenije in spodbujanje in usklajevanje
               prizadevanj v smer, ki mu rečemo trajnostni razvoj, ki pa ob skrbi za družbeno
               blaginjo temelji na smotrni in varčni rabi naravnih virov. V tem oziru sem začel s
               programom 1206, ki je namenjeno urejanju področju učinkovite rabe energije, ki ima
               nekaj pomembnih nalog, od priprave operativnih programov na področju učinkovite rabe,
               potem priprave in pospeševanja uvajanje predpisov. Ministrstvo na nek način vedno
               vlada tudi s predpisi, ne samo z denarjem, imamo tudi ali spremembo zakonodaje ali
               spremembo vladnih uredb. Nato priprava in izvajanje spodbujevalnih programov oziroma
               shem za učinkovito rabo in izrabo obnovljivih virov in pa tudi spremljanje in
               evalvacije ukrepov energetske učinkovitosti in realizacije varčevalnih potencialov
               ter uporabe obnovljivih virov energije.</p>
               <p>Že v letu 2008 smo v proračunu že zapisali, da bi lahko s .../Nerazumljivo./
               obnovljivih virov <stage type="mag"/><stage>(Nadaljevanje)</stage> zares dobil
               priložnost in zagon, načrtujemo, da bi vzpostavili Center za obnovljive vire in
               varstvo okolja, ki ne bo lociran v Ljubljani, ampak v Pivki, katerega poslanstvo bi
               bilo doseči večjo ozaveščenost in aktivnost prebivalstva pri uporabi obnovljivih
               virov in učinkovite rabe energije, večjo učinkovitost in racionalnost pri porabi
               sredstev Kohezijskega sklada Evropske unije. To je zelo pomembna naloga, torej, kako
               učinkovito porabiti kohezijske vire, ki so namenjeni prav področju učinkovite rabe
               energije. Jaz bi prosil potem, da bi se morda v nadaljevanju oglasil mag. Švalinc, ki
               pokriva to področje na našem ministrstvu, in morda že predstavil eno od možnih
               investicijskih usmeritev na področju učinkovite rabe energije, ki bi se dotikala
               javnega sektorja. Na našem ministrstvu se zelo nagibamo k temu, da bi prednostno ali
               pa v prvem zamahu šli v sofinanciranje učinkovite rabe energije v slovenskih
               bolnišnicah. Ocena je, da so tako v zimskem kot poletnem času, da je tukaj veliko
               rezerv, in s tem tudi v celoti sledimo usmeritvi kohezijskega sklada na tem področju.</p>
               <p>Glede zmanjševanja - drugo pomembno področje, ki ga samo nadaljujemo, je
               zmanjševanje onesnaženja, kontrola in nadzor. Glede temeljnih načel ravnanja z
               odpadki, med katere sodi tudi saniranje neurejenih odlagališč in starih bremen, pač v
               slovenski pravni red in samo nadaljujemo strateška načela Evropske unije, ki se
               konkretizirajo tudi v načelu iz Zakona o varstvu okolja. Če bo kakšno vprašanje,
               lahko potem predvsem mag. Podlipnikova pove, kakšni so načrti glede saniranja
               nekaterih neurejenih odlagališč in starih bremen ali pa tudi postavke, ki so povezane
               s sofinanciranjem okoljske komunalne infrastrukture.</p>
               <p>Potem imamo postavko, ki se nadaljuje, urejanje in nadzor vodnih virov, skrbi za
               ustrezne zaloge vodnih virov, kakovost voda in sonaravno urejanje površinskih in
               podzemnih voda ter morja, to sem že prej uvodoma povedal. In te naloge so vključene v
               okviru glavnega programa.</p>
               <p>Potem imamo zelo pomembno usmeritev, ki jo nadaljujemo, to je prostorska politika,
               prostorsko podeželsko planiranje, administracija in pa spodbujanje stanovanjske
               gradnje. Usmeritve, ki smo jih v tem mandatu nekako začeli ali pa nadaljevali, sledi
               tudi proračun za leto 2009. Ne bi šel preveč podrobno. Ponovno se bo enako zgodilo
               glede znižanja sredstev na ožjem..., kajti tudi v letu 2009 načrtujemo prenos
               sredstev na lokalne skupnosti. Tu je postavka v celoti enaka. Glede Geodetske uprave
               Republike Slovenije, ki skrbi za osnovne podatke o prostoru in nepremičninah v
               urejenih zbirkah podatkov ter zagotavlja storitve, povezane z evidentiranjem sprememb
               v prostoru in na nepremičninah, izvaja koordinacijsko vlogo na področju
               nepremičninskega sistema in tako naprej, zagotavlja tudi pogoje za izvajanje
               geodetskih meritev in za skladnost strateškega koordinatnega sistema z evropskim
               koordinatnim sistemom. In naša usmeritev je strateški cilj, s katerim podpiramo
               razvoj nepremičninskega sistema in pa razvoj topografskega sistema z namenom podpore
               izvajanju politike urejanja prostora in okolja, pa tudi kmetijske in zemljiške
               politike na podlagi nepremičninskih in prostorskih podatkov oziroma na teh podatkih
               temelječih kazalcih.</p>
               <p>Agencija za okolje Republike Slovenije je naslednji naš zelo velik in zelo pomemben
               porabnik oziroma organ v sestavi. Opravlja strokovne, analitične, regulatorne in tudi
               upravne naloge s področja okolja na nacionalni ravni. Njeno ključno poslanstvo je v
               spremljanju, analiziranju in tudi napovedovanju naravnih pojavov in procesov v
               okolju. V sklop nalog pa sodijo tudi nacionalne službe za meteorologijo, hidrologijo
               in pa seizmologijo. Spremlja pa tudi onesnaženost okolja in zagotavljanje kakovosti
               javnih okoljskih podatkov. Agencija razpolaga tudi z zelo kvalitetno merilno mrežo in
               laboratoriji. Njeno pomembno poslanstvo je uresničevanje zahtev varstva okolja, ki pa
               izhajajo iz naših veljavnih predpisov, pa tudi iz ohranjanja naravnih virov, potem pa
               biotske raznovrstnosti in zagotavljanja trajnostnega razvoja države. Če bo kakšno
               vprašanje, je med nami dr. Žlebir, direktor agencije, ki vam lahko detajlno te stvari
               pojasni.</p>
               <p>Uprava Republike Slovenije za jedrsko varnost, <stage type="mag"/> <stage>(nadaljevanje)</stage> jaz bi rekel zelo strokoven organ, ki deluje zelo
               kompetentno, v zadnjem letu tudi zelo uspešno na mednarodni ravni, še posebej to
               velja za ekipo v funkciji dr. Stritarja in njegove ožje ekipe, ki je Slovenijo zelo
               častno in kompetentno zastopala na agenciji na Dunaju. V našem kontekstu, v našem
               sklopu pa deluje tudi Inšpektorat Republike Slovenije za okolje, ki, upam,da smo ga
               tudi v proračunskem smislu nekorektno pokrili. S tem bi, gospod predsednik, jaz svoj
               uvod zaključil.</p>
               <p>Smo pa pripravljeni potem odgovarjati tudi na vaša vprašanja.</p>
            </sp>
            <sp xml:id="SDT4-OZOIP-Nujna-014-2007-10-16.sp3">

               <speaker>PREDSEDNIK RUDOLF PETAN:</speaker>

               <p>Hvala lepa, ministru Podobniku. Sprašujem ali želi mogoče kdo od predlagateljev v
               tem trenutku besedo? Če ne, odpiram razpravo. Želi kdo od poslancev besedo? Gospod
               Jerič, izvolite.</p>
            </sp>
            <sp xml:id="SDT4-OZOIP-Nujna-014-2007-10-16.sp4">

               <speaker>MIRAN JERIČ:</speaker>

               <p>Hvala za besedo, gospod predsednik. Spoštovani gospod minister s sodelavci. Nekaj
               vprašanj v zvezi tako s proračunom oziroma s spremembami proračuna za leto 2008, kot
               seveda tudi s proračunom za leto 2009. En odgovor sem že dobil, kar se tiče okoljskih
               dajatev in ta prenos nazaj na lokalne skupnosti. Mislim, da je ta rešitev dobra.
               Lokalne skupnosti imamo na tem področju velika vlaganja in prav, da na nek način
               pripravimo čisto konkretne programe, projekte in da na podlagi odločb ministrstva
               potem to okoljsko, namensko dajatev tudi uporabimo za okoljske investicije, ne samo
               občinska, ampak tudi nekatere regijske, ker vprašanja okoljske problematike niso
               vezane čisto na občinske meje, ampak gredo tudi znotraj regije in včasih tudi, bom
               rekel, posegajo izven državnih meja.</p>
               <p>Kar se tiče vodnega sklada, jaz sem o tej zgodbi razpravljal že pri poročilu o
               zadnjem neurju, ki je oziroma naravni nesreči, ki je prizadela Slovenijo. Vem, da je
               bil vodni sklad ustanovljen zato, da se gradi vodna infrastruktura oziroma s pomočjo
               denarja iz vodnega sklada med drugim gradi tudi vodna infrastruktura za izgradnjo
               hidroelektrarn na Spodnji Savi in s tem zagotovimo poplavno varnost tudi občinam na
               tem območju oziroma Posavju. Jaz seveda temu ne nasprotujem in sem vesel, da se vsako
               leto skozi to izboljšuje poplavna varnost na posavskem območju. Vendar mislim, da bi
               bilo potrebno na nek način redefinirati politiko vodnega sklada, da bi bilo potrebno
               več sredstev dati tudi za ostalo vodno infrastrukturo, ali skozi vodni sklad, ali
               skozi postavko o kateri je minister govoril, da se je v letu 2008 povečala za 6
               milijonov. Jaz pozdravljam, bom rekel, da se je to povečanje zgodilo, ampak opozarjam
               na to, če imam jaz prave podatke, vsaj tako se je govorilo, da je samo ob zadnjem
               neurju bilo škode na vodno gospodarski infrastrukturi za 77 mio evrov, mi pa se
               pogovarjamo o postavki 12 milijonov 800, če imam jaz pravi podatek. Poskušal sem se
               prekopati skozi ta tako predlog sprememb proračuna, kot tudi proračun. Mislim, da bi
               za to področje morali nameniti znatno več sredstev in tudi predlagam na nek način, če
               bo odbor razmišljal o katerih amandmajih, da gremo na določena področja in poskušamo
               zagotoviti dodaten denar. Ne samo, da damo stroki nazaj mesto, ki ji gre
               vodnogospodarski, ampak tudi da zagotovimo ustrezen denar za sanacijo škode, ki jo je
               na nek način povzročilo neurje, in za investicije in pa redno vzdrževanje na področju
               vodnogospodarske infrastrukture.</p>
               <p>Pri vodnemu skladu bi omenil samo še to, da se sredstva, vsaj po mojih podatkih
               zmanjšujejo za 0,13%, kar se tiče leta 2008 sprememb proračuna. V letu 2009 pa se
               povečuje za 2,3%. To je manj kot je, bi rekel, sama inflacija pa še veliko manj kot
               je indeks rasti gradbenih cen v naši državi. To se pravi, da realno vsako leto manj
               delamo. Cene na področju gradbeništva, indeksi dosegajo bistveno večje cene, kot je
               uradna inflacija v naši Sloveniji. Po mojem mnenju in po mnenju Liberalne demokracije
               Slovenije bi bilo potrebno na področje vodarstva dati <stage type="mag"/> <stage>(Nadaljevanje)</stage> še veliko več denarja kot je predvideno. Sedaj, če
               drži podatek, nekje se ga v gradivu zasledil, da imamo, da je vrednost vodne
               infrastrukture v Sloveniji približno 725 milijonov evrov. Če bi samo za vzdrževanje
               ali pa neko amortizacijo poskušali zagotoviti, bi morali ob 2% amortizaciji
               zagotoviti za neko, tisto najnujnejšo vrednost, vzdrževanje 14 milijonov evrov. Kje
               so tukaj še investicije in vse ostale zgodbe. Poglejmo pa stanje vodotokov in še
               druge stvari po Sloveniji in potem se čudimo, zakaj so takšne škode ob naravnih in
               drugih nesrečah.</p>
               <p>Kar se tiče plazov. O tej temi sem velikokrat govoril in bomo ponovno ponovil.
               Sedaj, če sem prav videl v proračunu za leto 2008, se je tista postavka, ki govori,
               da je posebna proračunska rezerva in programi pomoči v primeru nesreč, je bila v
               proračunu približno visoka 14 milijonov evrov, v spremembah in dopolnitvah proračuna,
               za 2008 pa je zmanjšana na približno 7 milijonov evrov, približno za 50% je tega
               denarja manj. Jaz sem našel potem na kakšen način je ta denar razporejen. Približno 2
               milijona naj bi šlo za sanacijo srednjih in malih plazov oziroma malega obsega in pa
               za sanacijo velikega obsega pa 5 milijonov evrov. Mi imamo v Sloveniji čez 6 tisoč
               plazov. Samo v zadnji naravni ujmi se je sprožilo ne vem koliko novih plazov.
               Sanacija enega malega ali srednjega plazu, odvisno od zahtevnosti te sanacije, veste
               da se vrti v takšnih številkah, da so lokalne skupnosti nemogoče, da bi posanirale
               vse te plazove in na nek način odpravile nevarnost, ki jo ti plazovi imajo. Veste, da
               več ali manj ogrožajo tako stanovanjske objekte, kompletno javno infrastrukturo, ne
               samo komunalno, ampak tudi kakšno drugo in mislim, da za te postavke bi morali
               nameniti dosti več denarja, če želimo resno nekaj v naslednjih letih narediti na
               področju problematike plazenja tal v naši državi. Vem pa, da se v enem letu ne da
               postoriti, ampak po mojem mnenju bi morali te postavke in tudi po mnenju Poslanske
               skupine LDS povečati.</p>
               <p>Tisto kar me skrbi in bi na nek način želel, ker mislim, da sta oba proračuna
               povezana tudi z odpravo posledic zadnje naravne nesreče, minister, nek odgovor, na
               kakšen način se bomo lotevali. Vem, da sanacijski programi še niso pripravljeni, da
               je potrebno še veliko dela, ampak skozi proračune 2008 in 2009 bo potrebno te
               posledice čim prej odpraviti in zagotoviti neko normalno življenje in bivanje v teh
               prizadetih občinah in obnoviti vso poškodovano infrastrukturo. Jaz sem že na zadnji
               seji odbora opozoril, da imam občutek, da zakon, ki ga imamo na tem področju, zakon o
               odpravi posledic naravnih in drugih nesreč, da bo težko po mojem mnenju zagotavljal
               odpravo vseh posledic, ki jih je zadnja naravna ujma prizadela. Mislim, da sem imel
               kar prav. Sedajle Vlada prihaja še ponovno z eno spremembo tega zakona. Res je, da ne
               prihaja s tega področja o katerem danes govorimo, ampak Ministrstvo za gospodarstvo
               predlaga. Jaz sem že takrat vprašal, ali bomo, bom rekel, s sistemskim zakonom uspeli
               pokriti vsa področja? Odgovor je bil, da na nek način ja. Jaz se bojim, da ne. In
               mislim, da bi bilo potrebno ponovno razmisliti ali ne bi bilo za take velike nesreče
               kot je ta, čeprav sem sam bil zagovornik, priznam, sistemskega zakona, razmišljali o
               nekem interventnem zakonu.</p>
               <p>Na koncu pa samo par čisto lokalnih zgodb, se opravičujem, ampak mislim, da na nek
               način sodijo in je prav, da jih izpostavim tudi kot poslanec, ki prihajam iz tega
               okolja. Sedaj izgradnja čistilnih naprav; hvala bogu smo včeraj v Hrastniku podpisali
               pogodbe z izvajalci. Jaz samo pričakujem odgovor ministra, da so vsi zneski, ki so v
               sprejetem investicijskem programu, zajeti tudi in usklajeni oziroma zajeti v načrtih
               razvojnih programov države, da ne bomo imeli potem težav, ko bomo sklepali
               sofinancerske pogodbe za posamezne investicije. To je ena stvar.</p>
               <p>Drugo. Na nek način izpostavljam projekt tretje faze v regijskem centru za ravnanje
               z odpadki v naši občini. To je nično. Mi pripravljamo projekt, računamo tudi na
               evropska sredstva in seveda tudi na <stage type="mag"/>
               <stage>(Nadaljevanje)</stage> državna sredstva. Investicija se bo izvajala v letih 2008, 2009 in
               2010, tako da na nek način pričakujem, da bomo lahko potem za to investicijo imeli
               tudi suport skozi državni proračun in pa evropski denar.</p>
               <p>Zadnje je pa vodotok Bela. Jaz sem imel pred kratkim eno okroglo mizo tudi na to
               temo na Dolu pri Hrastniku. En delček sanacije vodotoka Bela je zajet v proračunu
               2008 in verjamem, da bo v letošnjem letu in v naslednjem letu dokončan. Je pa čisto
               odprt kompleten vilban, kanal oziroma star vodni rov čez center Dol. V zadnji nesreči
               so se nam zgodile poplave, ker je vodni rov sesut. Jaz se bojim naslednjega večjega
               neurja. Sedaj, če bo vodni rov, če bodo poškodbe še večje, in da voda čez ta vodni
               rov ne bo stekla v tistih količinah kot se sedaj pojavlja ob večjih deževjih, potem
               bomo imeli velike težave. Jaz predlagam, da na nek način službe, ki pokrivajo to
               področje, razmislijo, in da za leto 2008 poskušamo tudi take, rešiti, na nek način
               črne točke in kritične točke, uvrstitev v program za 2008 in jih poskušati tudi
               speljati. Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp5">

               <speaker>PREDSEDNIK RUDOLF PETAN:</speaker>

               <p>Hvala. K besedi se je javil tudi gospod Gantar. Izvolite.</p>
            </sp>
            <sp xml:id="SDT4-OZOIP-Nujna-014-2007-10-16.sp6">

               <speaker>DR. PAVEL GANTAR:</speaker>

               <p>Hvala gospod predsednik. Torej jaz se bom omejil samo na ta okoljsko-prostorski
               vodarski del proračun. In to samo za leto 2009. Iskreno rečeno, leto 2008 me niti z
               vidika proračuna ne zanima več toliko. Če bi tukaj želeli spremeniti bistveno kakšne
               prioritete, tudi če bi jih in če bi premestili denar recimo na neke postavke, je
               potem zaradi odsotnosti programov itn., nemogoče te zadeve tudi realizirati. Zato me
               na področju, kot je prostor, vode, okolje, zanimajo tisti projekti, ne ki se bodo
               izvajali drugo leto, ampak tisti, ki se bodo izvajali leta 2009 in naprej. In o tem
               bom predvsem govoril.</p>
               <p>Leta 2009 bo pa ta proračun že prevzela in izvajala nova Vlada. Ne vemo kakšna bo,
               ampak jaz sem prepričan, da bo drugačna od te in verjetno bo imela tudi spremembe,
               torej pomembne spremembe in razliko v prioritetah. V zvezi s tem sem predlagalo dva
               amandmaja. Oba amandmaja sta pravzaprav na točke v Proračunu za leto 2009, ki se
               nanašata tako ali drugače na vode ali pa na obnovljive vire energije. Če grem naprej
               na vode, bi lahko rekel, da smo, da predlagamo, da se pri agenciji za okolje in
               prostor poveča v okviru področja porabe 15, varovanje okolja, narave, dediščine, v
               okviru glavnega programa itn., 1504 - opravljanje in nadzor vodnih virov, da se
               poveča za 12 milijonov evrov. To izhajam iz tega kar je bilo že rečeno. Rečeno je, da
               je voda eden najpomembnejših naravnih virov. Jaz bi rekel, če odštejemo zrak, ki je
               nedeljiva dobrina, potem smemo čisto direktno reči, voda je najpomembnejši naravni
               vir. Ne bom šel v razlaganje tega zakaj mislim tako. In prav iz tega razloga se mi
               zdi pomembno, da v luči tega kar se dogaja, vse bolj pogostna, incidentne razmere,
               ekstremi pri količinah, določeni trendi, ki kažejo na upadanje povprečnih pretokov v
               vodotokih itn. in povečevanje ekstremov, se mi zdi izjemno pomembno, da se čim prej
               lotimo v resnici programa, ki bo dolgoročen in ki bo alociral ustrezna sredstva. Tega
               se ni mogoče lotiti zares v naslednjem letu, toda v letu 2009 in naprej pa prav
               gotovo. V zvezi s tem bi rekel tudi to, da bi omenil vodni sklad. Jaz se v glavnem
               strinjam s tem kar je moj kolega predgovornik povedal, <stage type="mag"/><stage>(Nadaljevanje)</stage> vendar bi mogoče to poanto vendarle še izostril.
               Mislim, da je namen vodnega sklada, pa tudi način, kako se zbirajo sredstva, vendarle
               predvsem investiranje v objekte v javni rabi, v javne vodnogospodarske objekte, ki
               imajo splošno rabo, se pravi, ki služijo, lahko bi rekli, vodam samim in režimom ter
               vzdrževanju režimov in odtočnih in drugih razmer na vodotokih. Ne pa, da se
               sofinancira objekte, ki so objekti v posebni rabi, kot so objekti, kaj vem, za
               zadrževanje vode, za potrebe hidroelektrarn ali podobne stvari. Že res, da je - in
               jaz se ne strinjam s tem, da se pravzaprav iz vodnega sklada, iz tega, ki je namenjen
               gradnji, vzdrževanju ali kakorkoli objektov, ki so v javni rabi oziroma splošni rabi,
               da se s tem financira odpravljanje posledic na vodotokih, ki nastajajo zaradi posegov
               z objekti v posebni rabi. Mislim, da bi to moral v osnovi kriti investitor. V bistvu
               s tem vodni sklad prevzema, znižuje stroške investitorjem v energetske objekte. In to
               ni dobro. Tu niso računi čisti. Seveda dopuščam pogajanja v določeni meri, da bi na
               tem odseku vsekakor morali narediti določene investicijske ali vzdrževalne posege,
               tudi če ne bi bilo teh elektrarn in tako naprej. Ampak o tem in obsegu bi se morali
               pogovarjati. Predvsem pa bi še enkrat rekel, če želimo imeti ustrezne razmere v
               spodnjem toku Save ali pa v srednjem toku Save, je treba te stvari regulirati
               bistveno višje, v zgornjem toku in tako naprej, to vemo že vnaprej. Se pravi, jaz se
               ne strinjam s tem, da se uporabljajo objekti, ta sredstva za izgradnjo objektov v
               posebni rabi. In mislim, da je to slabo, in pravim, da se je to začelo prav s to
               Vlado, ampak mislim, da je to slabo in da je to treba spremeniti. Če želimo imeti
               čiste račune, navsezadnje, in bomo tudi vedeli, koliko stane potem zajezitev vodotoka
               za potrebe pridobivanja električne energije, ne pa da se ti stroški prenašajo v
               splošno, skrijejo v stroških, ki jih rabimo za vzdrževanje objektov v splošni rabi,
               teh pa seveda ni, teh pa seveda ni tam, kjer bi morali biti. To je prva zadeva, ki
               sem jo želel poudariti.</p>
               <p>Drugi amandma, ki ga predlagam ravno tako za leto 2009, za 2008 bi bil popolnoma
               nesmisel, je precej veliko povečanje sredstev za 27 milijonov evrov na postavki 2511,
               in sicer, pridobivanje in distribucija energetskih surovin oziroma obnovljivi viri
               energije. Če želimo začeti v smislu, da bomo pravzaprav zmanjšali spremembe, za 20%
               zmanjšali rabo fosilnih goriv, za 20% emisije toplogrednih plinov glede na 1990 in
               povečali delež obnovljivih virov energije v primarni energiji za 20%, je to seveda
               nujen ukrep, je to radikalen in nujen ukrep, ki ga je treba pripraviti in je treba
               tudi v njega iti. Opozarjam na to, to je ta amandma, ki ga tudi predlagam v tem
               okviru, kot sem rekel, za leto 2009; za leto 2008 na tem področju kaj dosti ni mogoče
               narediti.</p>
               <p>Naslednja zadeva, ki bi jo rad še omenil, je problem sanacije. Moram reči, da sem
               podobno kot kolega Miran pred mano tudi sam dolgo verjel in zagovarjal potrebnost
               generalnega in splošnega zakona o sanaciji posledic naravnih nesreč, ampak bolj ko se
               je to delalo, manj sem pravzaprav verjel v to. In danes sem prepričan, da mogoče
               takšnega zakona v tej obliki sploh ne rabimo. Da tako imenovane normalne naravne
               nesreče, ki se pojavljajo znotraj nekih relativno predvidljivih ciklusov in tako
               naprej, da je za to seveda na javni infrastrukturi, na državni infrastrukturi
               največji garant in lahko bi rekli, garant državni proračun sam, analogno občinskim in
               tako naprej. Da pa seveda, kadar gre za večje nesreče, je pa potreben poseben zakon.
               In tako podobno imajo urejene vse države. Sanacije v tako imenovanem naravnem obsegu
               pa bi morali predvideti in jih tudi predvideva v bistvu že področna zakonodaja.
                  <stage type="mag"/><stage>(Nadaljevanje)</stage> To bi bilo dosti čistejše.
               In tudi danes, sem prepričan, če bi želeli in če bomo želeli res ciljano usmeriti
               denar po teh ujmah, ki so bile v septembru, bi bilo bistveno bolje, da bi se lotili
               posebnega zakona, s posebnimi cilji za posebne potrebe in probleme, ki so se ob tem
               pojavili. Ampak to je bolj spremljevalno.</p>
               <p>Se pravi, če povzamem, za leto 2008 ne komentiram, tu so možne marginalne spremembe,
               ki jih izvajate ali ne izvajate, za leto 2009 s svojim amandmajem, ki smo ga vložili,
               predlagamo radikalno močan poseg v prioritete na področju obnovljivih virov energije
               in na področju investicij, gradnje in vzdrževanja javne vodne infrastrukture v
               splošni rabi. In predlagamo transparentno in jasno ločitev javne rabe od posebne
               rabe, od infrastrukture v posebni rabi. In seveda predlagamo, da financiranje vodne
               infrastrukture v posebni rabi iz vodnega sklada ne more biti pravilo, kvečjemu
               izjema, o kateri se javno razpravlja in javno dogovori. Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp7">

               <speaker>PREDSEDNIK RUDOLF PETAN:</speaker>

               <p>Hvala gospodu Gantarju. Naj vas samo obvestim, da se nam je pridružil s pooblastilom
               mag. Vasja Klavora, ki nadomešča poslanca, gospoda Ivana Jelena. Naslednji ima besedo
               gospod Veber.</p>
            </sp>
            <sp xml:id="SDT4-OZOIP-Nujna-014-2007-10-16.sp8">

               <speaker>JANKO VEBER:</speaker>

               <p>Hvala za besedo. Lep pozdrav vsem! Nekako sem pri predstavitvi proračuna pogrešal
               predstavitev jasnih ciljev, ki jih bomo dosegli s proračunom ali pa s spremembo
               proračuna za 2008 in potem z oblikovanjem za leto 2009 na vseh področjih, mogoče bilo
               res nekoliko bolj izpostavljeno področje varstva voda, kar seveda pozdravljam in res
               pričakujem, da bo to področje tudi v prihodnje deležno še večje pozornosti. Ampak na
               grobo bi pa nekako rad ocenil naslednjo zadevo, na ta način, da bi ta proračun moral
               odražati v prvi vrsti stanje, ki se je v naravi zgodilo, gre seveda za zelo velike
               naravne nesreče, ki jih spremljamo v zadnjem obdobju, in da bi tudi ta del proračuna
               moral se odzivati na to. Želim pa ob tej razpravi spomniti na dejstvo, da sem že sam,
               mislim, da približno trikrat predlagal, predsednik, da uvrstite kot točko dnevnega
               reda tudi poročilo sanacije posledic potresa v Posočju, pa žal do te razprave ne
               pride, ne vem, zakaj ne. Želim pa opozoriti ob tem proračunu na dejstvo, da v kolikor
               pač takšno poročilo imaš, potem tudi lažje spremljaš planiranje proračuna in
               nenazadnje tudi odreagirati je pač treba, če ugotovimo, da se sanacija izvaja
               prepočasi, nedosledno ali kaj podobnega. Vendar dejstvo je, da še preden smo
               zaključili zelo velik projekt, ki je posledica potresa, se srečujemo že z drugim. In
               če želimo nekako res imeti neko stanje in oceno stanja v našem okolju, bi bilo
               smotrno in potrebno, da takšne razprave na našem odboru pravočasno tudi opravimo. Naj
               samo povem, da vsaj po teh mojih informacijah, ki jih imam, nekateri še vedno čakajo
               na to, da se jim bodo obnovili in sanirali stanovanjski objekti, tako da še danes
               prebivajo v začasnih prostorih. In glede na starost nekaterih lahko pričakujemo, da
               niti ne bodo, če bo šlo tako naprej v Posočju, dočakali vrnitve na svoje domove.
               Nekaj podobnega, mislim, da se ne sme zgoditi tu v tej zadnji ujmi, tako da je res
               potrebno učinkovito planiranje tudi odprave teh posledic.</p>
               <p>Hkrati bi pa ob tem želel opozoriti še na eno dejstvo, ki je bilo po mojem mnenju
               ali pa bo, no, pravzaprav ključno - gre za črpanje kohezijskih <stage type="mag"/> <stage>(nadaljevanje)</stage> sredstev. Veliko skupnih projektov za področje
               odpadnih voda je zastavljenih in mislim, da bi danes tudi morali slišati prav
               konkretno po posameznih projektih kako in kdaj lahko načrtujemo konkretne začetke,
               izvajanje oziroma možnost črpanja sredstev za te projekte, hkrati pa želim opozoriti
               tudi na to, da se je že izkristaliziralo, da vsi projekti tako na področju
               obvladovanja odpadnih voda, kot tudi na področju vodo oskrbe ne bodo vključeni v
               kohezijsko politiko, kajti gre za limit, gre za neko oceno komisij, ki pač potem
               podajo mnenje ali je nekaj možno financirati s področja kohezije ali ne in seveda
               mislim, da bi se ta proračun moral odzivati na to kako pa reševati tiste vodovode,
               kako reševati tisto konizacijsko omrežje in čistilne naprave, ki ne bodo predmet
               financiranja iz kohezijskih sredstev. To je eno od zelo aktualnih in odprtih
               vprašanj, ki pa je ključno, tudi za izpolnjevanje nenazadnje evropskih kriterijev in
               seveda tudi za uspešno planiranje proračunov lokalnih skupnosti tako, da lahko
               pravočasno izdelamo projekte in potem izpeljemo postopke oddaje del in ujamemo tiste
               roke, ki so nekje tudi za Slovenijo obvezujoči, da se na področju obvladovanja
               odpadnih voda in oskrbe z vodo res spoštujejo tisti roki, ki so tudi zastavljeni.</p>
               <p>Konkretno tudi sprašujem kako daleč je projekt za črpanje kohezijskih sredstev na
               porečju reke Krke, to je eden od večjih projektov in na njega bo vezano celo vrsto
               drugih ukrepov, ki so potrebni za to, da bo ta projekt lahko v praksi zaživel,
               ponovno pa seveda poudarjam, da bi morali zelo jasno povedati kako bomo recimo
               financirali vse tiste sekundarne vode, ki niso predmet financiranja iz kohezije in da
               to seveda tudi čim prej priključimo na takšno omrežje.</p>
               <p>Pri komunalnih odpadkih, glede na to, da je bilo samo omenjeno, da pač bo omogočeno
               sofinanciranje, me zanima rang, če lahko tako rečem, komunalnih deponij, ki bodo
               deležne takšnih sofinanciranj. Vemo, da je pač potrebno nekatere deponije v rokih, ki
               so navedeni oziroma predpisani zapreti in tudi vemo, da recimo iz regionalnih
               sredstev ni bilo možno financirati takšnih objektov in me zanima, če ministrstvo
               razmišlja in na kakšen način bomo zapirali te obveznosti, ki pa jih dejansko tudi
               imamo in katere deponije bodo lahko prišle v ta program.</p>
               <p>Pri ostalih področjih seveda želim opozoriti na stanovanjsko gradnjo. To je bilo
               vedno eno od pomembnejših področjih pri tem proračunu. Predstavitev je bila zgolj
               samo, da se zavedamo, da to področje ostaja, pa vendarle me zanima ali lahko
               pričakujemo na področju stanovanjske gradnje nekoliko večjo ali še večjo dinamiko in
               kakšni ukrepi bodo recimo, predvsem za gradnjo neprofitnih stanovanj in kako bo
               pravzaprav vse to potekalo - ali preko sklada ali mogoče tudi na kakšen drug način,
               kakšni ukrepi so pravzaprav tukaj predvideni.</p>
               <p>Glede ostalih zadev pa mislim, da je treba mogoče ponovno spomniti na Naturo 2000.
               Gre za zahteven projekt, ki se ga v Sloveniji lotevamo, v neprimerno večji obliki kot
               v drugih državah Evropske unije in neka če temu lahko rečem groba ocena je tudi, da
               si samo bogata država lahko privošči tako veliko območje<stage type="mag"/> <stage>(nadaljevanje)</stage> Nature 2000, kot ga ima opredeljeno Slovenija. Zato me
               tudi zanima ali je pri tem operativnem programu Nature 2000 že kaj več znanega,
               kakšni stroški bodo pri izvajanju Nature 2000 glede upravljanja s to površino, glede
               odnosa do posameznih lastnikov v tej Naturi 2000 in nenazadnje gre tudi za nadomestne
               ukrepe, ki jih je potrebno izvajati pač v tistih primerih, ko posegamo v Naturo 2000.
               Eden od konkretnih primerov je bil tudi pred kratkim predstavljen. Gre za obvoznico
               ob Škofljici, ki naj bi potekala po Ljubljanskem Barju in seveda, če samo na kratko
               ponovim, da je potrebno za ta poseg zagotoviti nadomestna zemljišča, da je potrebno
               preden na teh nadomestnih zemljiščih ugotoviš ali se bo tista vrsta, ki bo ogrožena s
               posegom ohranila ali ne na drugi lokaciji čakati vsaj pet let in da potem po teh
               petih letih šele lahko začneš z načrtovanjem, skratka zelo dolgi roki, ki povzročajo
               zelo velike ekonomske težave, tako v gospodarstvu, kot tudi lokalnim skupnostim za
               hitrejši razvoj in to je tudi eno od meril pri Naturi 2000, ki bi jih morali imeti
               pred očmi, ko ocenjujemo smotrnost in količino tega območja oziroma obseg tega
               območja v posamezni državi. Namreč, bojim se, da v Sloveniji in tudi v tem proračunu
               ni predvidenih ukrepov za zagotavljanje nadomestnih površin, kar pomeni, da bo seveda
               zalo težko izpeljati infrastrukturne objekte na območju Nature 2000, gre pa za več
               kot tretjino slovenskega ozemlja in kako ravnati v teh primerih. Tako, da mislim, da
               bi tudi pri proračunu in predstavitvi nekaj več izvedeti tudi iz tega področja.</p>
               <p>Hvala.</p>
            </sp>
            <sp xml:id="SDT4-OZOIP-Nujna-014-2007-10-16.sp9">

               <speaker>PREDSEDNIK RUDOLF PETAN:</speaker>

               <p>Hvala. Jaz predlagam, da zdaj zaključimo ta prvi krog. Nekateri so še prijavljeni in
               bi potem odgovore.</p>
               <p>Gospod Veber glede poročila o sanaciji Posočja, kolikor se jaz spomnim smo mi že
               imeli en sklep v zvezi s tem na tem odboru. Ne spomnim se, da bi dobili kakšno
               poročilo. Obvežem se, če mi seveda dovolitev, da postavim rok 14 dni, tri tedne,
               ministrstvu da dobimo to poročilo. Soglašate s tem? .../oglašanje v ozadju/... Ja,
               vem, ampak ni bilo nič od tega, zdaj pa, ne vem še enkrat, potem pa bomo morali kaj
               povedati.</p>
               <p>Naslednji se je javil k besedi gospod Sajovic.</p>
            </sp>
            <sp xml:id="SDT4-OZOIP-Nujna-014-2007-10-16.sp10">

               <speaker>MAG. BORUT SAJOVIC:</speaker>

               <p>Hvala lepa predsedujoči za besedo. Vsem skupaj lep pozdrav.</p>
               <p>Moram reči, da sem vesel duha te razprave, ki je seveda bistveno bolj problemska,
               kot pa politična in da smo prišli do tega, da je naša največja opozicija ta trenutek
               pač nerešeno stanje v naravi. In jaz mislim, da če se vsi skupaj potrudimo, da bi
               morala biti osnovna naloga in ministrstva in odbora, da za te zadeve, ki so v tej
               državi vsak dan bolj pomembne, iz kolača, ki se imenuje proračun Republike Slovenije
               zagotovimo za naše skupno področje Ministrstva za okolje in prostor še kakšen dodaten
               milijon evrov in jaz mislim, da je to s skupnimi amandmaji, če se zanje uskladimo
               kljub vsemu še mogoče.</p>
               <p>Kaj reči o tem proračunu, seveda podpiram kot župan in tukaj nas je vsaj ta trenutek
               pet in <stage type="mag"/><stage>(Nadaljevanje)</stage> mislim, da je tudi za
               ministrstvo dragoceno, da ima ministrstvo, bi rekel, prenos informacij, kaj se dogaja
               na terenu, direktno v prakso in da smo pri teh debatah in razpravah zmerni in pa, kot
               sem rekel na začetku, politiko dajemo bolj v drugi plan. Seveda, da gredo takse nazaj
               občinam, je dobro, kajti brez dvoma tam, kjer se ta denar zbira, tiste občine same
               vedo, za kaj ga je najbolj treba porabiti.</p>
               <p>Je pa že bolj problematična in pestra debata, kar se tiče vodnega sklada. Jaz
               sprašujem pristojne, če imamo razdelitev teh sredstev za leto 2008, kam se bo usmeril
               vodni sklad. In tudi to, da gre očitek nas, tistih, ki smo utrpeli precej škode v
               neurju, ali pa pogosto vprašanje je, zakaj je toliko vodnega sklada v zadnjih letih
               na Muro ali pa na spodnjo Savo. Jaz mislim, da je ravno energetika tisto področje, ki
               mu tudi v bodoče nikdar in nikoli ne bo šlo slabo. Če energetika nima zadosti denarja
               in sredstev, da ob izgradnji elektrarn "poštima" še poplavno varnost, in seveda
               energetika je tista, ki lahko ta svoja vlaganja najbolj direktno prenese v ceno, pa
               temu ne bo nihče hudo nasprotoval. Če se za nekaj evrov podraži, ne, za nekaj
               odstotkov podraži električna energija, je to bistveno bolj družbeno sprejemljivo, kot
               pa če se nam dogajajo take stvari, ki so se zdaj dogajale od Železnikov preko Krope
               do Tržiča in tja do Celja. In mislim, da bi brez dvoma del vodnega sklada morali
               preusmeriti tudi v ta okolja, kjer je največ težav. In bo prav zanimivo, z veseljem
               pričakujem vaš odgovor, koliko iz vodnega sklada bo šlo pa, recimo, v celjsko regijo,
               v celjsko občino, koliko pa, recimo, na te gorenjske občine.</p>
               <p>Potem še vedno večno lepa pesem, sanacija plazov. Enostavno temu, kar se dogaja na
               terenu, s proračunom lokalnih skupnosti in s proračunom ministrstva nismo kos. In jaz
               sem prepričan, ko se bo tako neurje ponovilo kjerkoli na Slovenskem, da bodo te
               škarje še bolj odprte. Škod bo še več, odstotno sredstev za sanacijo pa še manj.</p>
               <p>Potem seveda pri vodnogospodarski javni službi sem vesel, da je minister s sodelavci
               uspel dobiti določena dodatna sredstva, vendar tudi na tem področju odstotkovno, kar
               je škod na vodotokih, smo realno s tem, kar si je ministrstvo zagotovilo, dobili
               manj. Poglejte samo, recimo, Gorenjska, kolikšen je bil znesek te škode in koliko
               denarja bomo dobili. Cela Gorenjska ne dobiva pol tistega, kot so vodarji sami, ne
               lokalci, ki smo včasih nagnjeni k temu, da kakšno zadevo vidimo malo s prevelikimi
               očmi. Ampak samo vodarji so, recimo, v Tržiču ocenili škodo na 3 milijone 800 tisoč
                  evrov<stage type="mag"/><stage>(Nadaljevanje)</stage> in to realne škode,
               na pol uničen jez, spodkopana brežina, spodkopani oporni zidovi. In tu mora biti trud
               nas vseh, da enostavno tukaj dobimo še dodatna sredstva, če ne, bo po vsakem
               naslednjem neurju še več in še huje.</p>
               <p>Zanimivo področje je tudi kohezija. Seveda, kohezijski projekti so se v Sloveniji
               začeli že leta 2005, v številnih slovenskih občinah pa premaknili šele v letu 2007,
               nekatere občine so pa seveda ta trenutek na tem, da imamo časa do decembra, da se
               odločimo in sprejmemo politiko in pritiske, ki nam jih narekuje gradbeni lobi, in
               rečemo koheziji "ne", ali lahko računamo, seveda ob podražitvah gradbenih storitev,
               ob inflaciji, ki je na slovenskem trgu, in bo konjunkturi, ki vlada, ob tej
               konjunkturi so pa gradbena podjetja prezasedena in se lahko obnašajo tako, kot se. Da
               ne govorim o tako imenovani dogovorni ekonomiji. Lahko se mi tu slepimo, vendar brez
               dvoma v ozadju teh zgodb potekajo dogovori in pogovori. In recimo tam, kjer je
               ponudba tistih, ki bi gradili, nad investicijskim programom, tam smo občine v težkem
               položaju - ali podpisati pogodbo, s katero prevzamemo od pol milijona do milijona
               evrov višje obveznosti na pleče občin, zato da bomo dobili nekaj milijonov evrov
               kohezijskega denarja, kar se mi zdi prav, ali se pri investicijski vrednosti
               ustaviti. In danes pričakujem jasen odgovor predstavnikov ministrstva, ali je ta
               zadeva, ki gre čez podano vrednost, izključno breme občine, ali zato, da nam
               kohezijski projekti ne padejo v vodo, s tem pa tudi črpanje kohezijskega denarja,
               možen dogovor med občinami in državo, da se del teh dodatnih stroškov, ki so nastali
               iz realnih vzrokov in jih ni možno izpogajati, da si razdelimo po nekem ključu
               približno povsod enako, da ne bo očitkov. Vzroki so realni, dejstvo je tudi, da smo
               imeli slab zakon o javnem naročanju, da smo ga zdaj bistveno izboljšali, da pa zgodba
               ni idealna.</p>
               <p>In pa seveda, kaj ministrstvo meni in kdaj je pričakovati konkretne dogovore o
               cenovni politiki na področju komunalne infrastrukture. Če bi bila zadeva na področju
               komunale vsaj približno tako urejena, kot je na področju, recimo, naftnih derivatov
               in drugih energentov, da stane voda tam, kjer niso stroški bistveno drugačni,
               približno enako ali primerljivo. Podobno velja tudi za odpadke in tudi za čiščenje
               odpadnih voda. V občinah, recimo, kar se tiče cenovne politike, na občinskih svetih
               so razprave takrat zelo, zelo politične, <stage type="mag"/><stage>(Nadaljevanje)</stage> izplen na koncu pa za državljane, občanke in občane
               škodljiv. In če bi tu aktivno vlogo na področju določanja cen prevzelo ministrstvo,
               potem mislim, da bi nam bilo vsem skupaj lažje, v naravi pa bistveno manj odvrženih
               odpadkov in bistveno manj izpuščenih neočiščenih odpadnih voda.</p>
               <p>Potem me pa še zanima, če ima ministrstvo narejeno kakšno oceno praznih ali pa še
               razpoložljivih deponijskih prostorov, ki so nam v Sloveniji ta trenutek na razpolago.
               Jaz pritrjujem razmisleku, da je izredno nespametno odpirati za deponije nove rane v
               naravi. Ran imamo ta trenutek v Sloveniji dovolj. Ministrstvo se seveda nasmiha,
               ampak, ne vem, najprej moramo izkoristiti tisto, kar imamo znotraj obstoječih
               kapacitet, potem pa iti naprej. In prepričan sem, da tu neka poglobljena analiza ne
               bi bila odveč. Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp11">

               <speaker>PREDSEDNIK RUDOLF PETAN:</speaker>

               <p>Hvala, gospod Sajovic. Naslednji ima besedo gospod Janc.</p>
            </sp>
            <sp xml:id="SDT4-OZOIP-Nujna-014-2007-10-16.sp12">

               <speaker>KRISTIJAN JANC:</speaker>

               <p>Hvala lepa. Lep pozdrav vsem skupaj! Mislim, da ta razprava danes res ni županska,
               ampak je tudi poslanska. Je pa res, da je kar nekaj županov tukaj, in mislim, da je
               to dobro. Dobro je za odbor, dobro za Državni zbor, to smo že povedali nekoč, kajti
               imamo res take sveže izkušnje iz vsakodnevnega življenja v prostoru, ki se dogaja. In
               okolje in prostor se zelo dobro dogaja. Tudi ta proračun, mislim, da tako ali drugače
               dotakne sleherno slovensko občino, in to je zelo pomembno. Nenazadnje tudi to, kar je
               bilo danes že večkrat povedano, da to vračanje nazaj pobranih taks v okolje, ki ga
               bomo zagotovo smotrno in dobro uporabili za določene namene, mislim, da je dobra
               poteza in bo dala zagotovo pozitivne učinke sleherni slovenski občini, ki bi
               pripravila ustrezen program za tovrstne naložbe.</p>
               <p>Moram pa reči, da v zadnjem času malce preveč polemiziramo, to pa mislim, da ni
               najbolj primerno, okoli vodnega sklada. Glejte, kolega Gantar je odšel, ga ni zdaj
               tukaj, moram povedati, da je ta Vlada oziroma to ministrstvo izvaja samo sklepe, ki
               jih je sprejela prejšnja Vlada, ki je zelo jasno zapisala, od kje se bo financirala
               izgradnja vodne infrastrukture ob izgradnji na spodnji Savi. In to so sklepi, ki so
               jih prejšnji sprejeli. In kaj je tu narobe? Jaz ne vem, nekoč je bil minister Gantar,
               ali tega ni videl ali tega ni sprejel, ali zdaj popravlja stvari. To je prva stvar.
               Drugič, ko se govori o virih financiranja. Ja, so, res, iz vodnega sklada se
               financira zaščita Save, spodnje Save, ki poplavlja že vsakih nekaj let. In vendar
               tudi mi, Posavci, si enkrat zaslužimo to zaščito. Je pa res, da je ta zaščita že
               nekoliko prej prišla na vrsto, kot bi morebiti v Sloveniji prišla, kajti gradimo tudi
               spodnjesavske elektrarne, ker smo bili skupaj enotni, da pač to podpremo, dajemo
               prostor, soglasje in da ta nov model, ki smo ga v prejšnji Vladi postavili skupaj,
               partnerstvo s Holdingom Slovenskih elektrarn za energetski del in za protipoplavno
               zaščito skupaj sodeluje istočasno na tem projektu. In to je po mojem <stage type="mag"/><stage>(Nadaljevanje)</stage> prepričanju ena logična poteza,
               da se tudi s tega vidika pač nekoliko več črpa iz tega vodnega sklada, saj gre vendar
               za zaščito celotnega Posavja, ki je, kot sem že rekel, poplavljalo vsakih nekaj let
               in to zelo močno. Tako da ti očitki, ki jih danes beremo po raznih člankih in tako
               naprej, se mi zdijo neutemeljeni. Se pa strinjam s tistimi očitki, da pa je res,
               skorajda lahko rečem, 15 let zagotovo bilo vedno premalo denarja v vodnem skladu, pa
               ne samo na oni strani, še kje drugje, tudi na plazovih, pa na cestah, pa blablabla.
               To so lokalni problemi iste narave, kot so državni problemi. Nimamo dovolj denarja,
               jaz sem bil tu vedno kritičen in tudi povedal večkrat te zadeve, tudi na vseh možnih
               nivojih, da je res ta sklad podhranjen. Je podhranjen, mi imamo premalo. In s temi
               milijoni bomo težko vse potoke in reke v Sloveniji zaščitili pred takimi in
               drugačnimi neurji, poplavami in tako naprej. Ampak enkrat tukaj, enkrat tam. Saj tudi
               spodnja Sava se bo končala, pa bo na vrsti mogoče srednja Sava, pa bo mogoče na vrsti
               Mura, pa še kdo drug potem kasneje. Kajti model, ki smo ga sestavili, po mojem je
               dober, je transparenten, je pregleden, država skupaj z energetskimi finančnimi viri
               zagotavlja prepotrebno električno energijo v Sloveniji za lastne potrebe, in je ta
               model po moji oceni dober in pozitiven. In ga tudi ta Vlada ni spreminjala, kar je
               bilo dobrega, kar je že prejšnja Vlada postavila ta koncept. Tako da ti očitki po
               mojem, veste, bolj pomembno bi bilo, kako prepričati, bom rekel, zdaj vse ostale, da
               še dodatne vire, čeprav čestitam ministru za teh 6 milijonov evrov, to ni tako malo
               dodatnega vira, ob malhi, ki je na voljo, ob tem za vse številne potrebe, ki jih
               imajo vsa ministrstva in tudi zagotovo Ministrstvo za okolje in prostor. Tako da
               mislim, da s tega vidika bo treba malce si naliti čistega vina pa povedati, kdo je
               kaj. Nenazadnje, ko bodo to počeli na srednji Savi, upam, da bo tudi takrat lokalno
               okolje zainteresirano za izgradnjo elektrarne na spodnji Savi, čeprav imam občutek,
               da niso hudo zagnani, še manj verjetno na Muri. In ko boste takrat zagotovo Posavci
               želeli polno podporo, da tudi vam takrat zagotavljajo protipoplavne zaščite pritokov
               Save in tako naprej. Nekje pač nekje mora financirati. Zagotovo pa verjetno to se ne
               more izključno iz energetskega tolarja.</p>
               <p>Kar se tiče naslednjega programa, je čistilna naprava. Mislim, da je ta velika
               zgodba v Sloveniji, ki se je dobro začela. Je pa res to, kar je že kolega Sajovic, pa
               tudi prej kolega Jerič govoril, so tudi številni problemi. Pa ne problemi z
               ministrstvom pa zagotavljanjem finančnih virov kot problemi izvajalcev. To je danes
               ključen problem, ki se ga v Sloveniji mogoče še dosti ne zavedamo. Tisti, ki pa smo
               neposredno vključeni v te zgodbe, da so gradbeni lobiji izjemno močni, da so ta - če
               govorijo nekateri o nekaterem dogovarjanju v trgovstvu, kakšna so šele potem v
               gradbeništvu. Kajti to so velike težave s cenami, s samimi roki izvajanj in tako
               naprej, kajti dela so polni vsi veliki resni gradbinci na tem prostoru in seveda imaš
               tukaj potem razne težave pri izbiri izvajalca. Kajti primer, da se s 5 let
               investicija za 13 milijonov evrov skrči na 3 leta, čutimo mi v Sevnici, kaj to
               pomeni, tudi z vidika tako državnega proračuna kot lokalnega proračuna. Temu slediti
               z velikanskimi viri je skorajda nemogoče, ob podpori Ispa sredstev, ki jih imamo iz
               evropskega sklada. So stvari, ki jih je pač zaplet, jaz upam, da nov zakon o javnem
               naročanju je nekaj tega popravil, izboljšal, da bo tega vendarle v prihodnosti manj.
               Bojim pa se še vedno, da še vedno smo v tistem času 70. let, ko so se veliki zmenili,
               kdo bo kaj počel, kaj delal, to še zmeraj velja, da trg tukaj pač žal ne deluje tako,
               kot bi si želeli naročniki. Naročnik je pa tako država kot občina in zagotovo nam
               tukaj nekateri drugi malce mešajo račune z gospodarjenjem, trošenjem državnega
               denarja. Ampak to je že druga zgodba, ki ne sodi v to razpravo.</p>
               <p>Jaz samo upam, da vsi ti projekti, ki so zdaj načrtovani, z željo, tudi jaz bom
               rekel, če je kje možno, minister, ministrstvo, še kaj dodatnega vira pripeljati v
               vodni sklad, bom prvi dvignil roko, ker vem, kako je ta problem. <stage type="mag"/><stage>(Nadaljevanje)</stage> Tudi mi smo 2005 občutili katastrofo v
               neurju v občini Sevnica in Posavju. Še danes sanacija ni končana, še kmalu ne bo
               končana. Zavedamo se, kake posledice imajo Železniki in druge slovenske občine po tem
               neurju. In verjemite, tudi plazovi, mi jih imamo 260, od tega jih je kar nekaj, 130
               zelo velikih in zelo nevarnih, ampak žal zavedam se, da tudi država za vse to ne bo
               mogla naenkrat poskrbeti, lokalni proračuni pa tudi ne. Ampak pokrpamo, vsako leto
               tri, štiri, pet plazov pokrpamo z lastnimi viri bolj ali manj, z malo bolj domačimi
               variantami, pa tudi držijo, a vse te sanacije pa zagotovo ne bodo šle skozi. Tako da
               zavedam se teh potreb, ki so realne, objektivne, ampak zavedam se tudi realnih
               možnosti, ki jih ima proračun, tako državni kot lokalni, da pač vseh stvari naenkrat
               ne moreš obdelati in jih je nemogoče zapolniti, kajti eni si bodo želeli ceste, eni
               plazove, eni vodne površine, tretji pa, ne vem, nekaj četrtega.</p>
               <p>Tako da jaz podpiram to in mislim, da je zadeva dobro pripravljena. In upam, da bo
               tudi Slovenija s tem proračunom in prihodnjim proračunom dobila ponoven zagon, pa
               tudi zagotovo več denarja za varovanje vodotokov v Sloveniji, ki so zagotovo potrebni
               sanacije in tekočega vzdrževanja. Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp13">

               <speaker>PREDSEDNIK RUDOLF PETAN:</speaker>

               <p>Hvala. Gospod Han.</p>
            </sp>
            <sp xml:id="SDT4-OZOIP-Nujna-014-2007-10-16.sp14">

               <speaker>MATJAŽ HAN:</speaker>

               <p>Hvala lepa za besedo. Spoštovani minister z ekipo, spoštovani predsednik! No, najprej
               naj rečem nekaj, kar se verjetno ne tiče samega proračuna, ampak predvsem to, da gre
               kritika na vodstvo Državnega zbora, da v eni uri skliče dva zelo pomembna odbora, to
               je Odbor za gospodarstvo in Odbor za okolje. In da se moramo v eni uri pogovarjati o
               tako pomembnih dokumentih, kot je predlog sprememb proračuna. Tako da še minister, ki
               je verjetno z ekipo se dosti trudil, da je spravil proračun, predlog proračuna pod
               streho, ne more dosti kvalitetno zadeve predstaviti. In potem lahko pride do takih
               ali drugačnih vprašanj. Zato vsaj z mojega mesta gre kritika na planiranje v Državnem
               zboru.</p>
               <p>Zdaj bom izredno kratek, ker vem, da ob dveh bi morali začeti, ob treh, pardon, ob
               treh novo sejo. Pa vendar, potrebovali bomo še nekatere odgovore od ministra.</p>
               <p>Težko je kaj dodati, kar so že župani pred mano dejali. Absolutno se tudi strinjam s
               tem, da je absolutno premalo denarja za vzdrževanje vodotokov bilo v preteklih letih.
               In se bojim, da tudi s temi sredstvi, ki jih je Ministrstvo za okolje pridobilo,
               verjetno Ministrstvo za finance ali pa prerazporeditev, da tudi ta sredstva ne bodo
               zadoščala za vse potrebne probleme, ki jih imajo lokalne skupnosti in nasploh cela
               Slovenija. Če vidimo, da je bilo ob zadnji nesreči, ujmi, čez 200 milijonov škode,
               vsi pa smo ugotovili ali pa so strokovnjaki ugotavljali, da je do te škode prišlo
               predvsem zaradi tega, ker so bili vodotoki slabo vzdrževani. Tako da ne vem, kakšne
               so velike možnosti, vendar bi tu apeliral na ministrstvo, da poskuša zavihati rokave
               in poskuša še dodatna sredstva zagotoviti na tem naslovu. Vem pa, da bo verjetno vse
               potrebe in želje ter nuje v Sloveniji težko pokriti.</p>
               <p>Druga zadeva, ki se mi zdi izredno pomembna in kjer se srečuje 200 lokalnih
               skupnosti s tem problemom ali pa vsaj 70% teh <stage type="mag"/> <stage>(Nadaljevanje)</stage> občin je izgradnja novih vodovodov. Vemo, da je voda ena
               najbolj pomembna stvar v življenju. Če pa pogledamo sam proračun, pa vemo, da je na
               postavki izredno malo denarja za to, kar na nek način Slovenija rabi. Včasih je treba
               samo okrog pogledati, okoli svoje najbližje lokalne skupnosti, pa vidi, da v
               nekaterih centrih še ni normalne pitne vode in je to v bistvu nemogoče za 21.
               stoletje. Občine na pri črpanju evropskih sredstev, pri investicijah enostavno niso
               več sposobne implementirati svoj denar notri in nam ga v bistvu zmanjkuje za
               najosnovnejše zadeve, če vemo kaj nam v bistvu država kot zakonodajalec tudi na nek
               način daje neke naloge, potem ti pa za investicije zmanjka. Tako, da mislim, da je
               tukaj velik problem. Jaz sem sicer ministra tudi vprašal preko poslanskega vprašanja,
               vendar to je področje na katerega bomo mogli biti v bodoče še pozornejši.</p>
               <p>Lahko bi še govoril. To je tema, ki bom rekel, je na vsaki proračunski postavki je
               premalo denarja, če se pa ustavim še čisto na mikrozadevi, kar se tiče v bistvu
               okolja od kjer prihajam, ko gledam proračun pa ko vidimo tele poplave, jaz bi prosil
               in apeliral na ministrstvo, da tam kjer lahko na hitro kaj rešujemo, da se čim prej
               rešuje, predvsem imam v mislih občino Laško, Marijagraški ovinek. Upam, da bo
               minister našel sredstva, da bomo to čim prej sanirali, s tem pa tudi rešili vsaj do
               neke mer občino Laško, ki vsake šest let, vsake sedem let poplavlja in ima kar
               konstantne težave. Namenoma pa se ne bom ustavil v občini Radeče iz kjer prihajam,
               kjer imamo tudi ogromne težave, bom pa verjetno tudi kot poslanec za kakšen amandma,
               da se nekatere stvari tudi v občini Radeče rešijo.</p>
               <p>Jaz želim Ministrstvu za okolje, da vendarle poskuša, verjetno s financami ali pa še
               s čim drugim, uskladiti nekatere zadeve in poslušati, posluša ljudi, ki se srečujemo
               vsak dan s problemi, verjetno pa se tudi minister srečuje vsak dan s problemi, vendar
               na nekih postavkah je absolutno še zmeraj premalo denarja, kljub temu, da ste ga za
               100% povečali, pa ugotavljamo, da je denarja premalo. Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp15">

               <speaker>PREDSEDNIK FRANC (FERI) HORVAT:</speaker>

               <p>Hvala. Še gospod Rugelj, potem pa bomo dali besedo ministru in članom ekipe.</p>
            </sp>
            <sp xml:id="SDT4-OZOIP-Nujna-014-2007-10-16.sp16">

               <speaker>GOSPOD _______:</speaker>

               <p>Lep pozdrav gospodu Podobniku ministru in njegovi ekipi! Jaz sicer nisem član tega
               odbora, ampak pogledam sem pa vseeno tele predloge. Mislim, da so pripravili dober
               osnutek. Seveda je res to kar pravijo nekateri poslanci, da je mogoče denarja
               premalo, ampak denarja je vedno bilo in vedno ga bo premalo. Mi moramo vedeti, da so
               tudi druga ministrstva, kjer je tudi denarja premalo, pod narekovaji. In ravno v tem
               sklopu, če pomislimo, da imamo še ministrstvo za šolstvo, za promet, za zdravstvo, ne
               vem kaj vse še, teženj je ogromno, vemo da vse na enkrat se ne da narediti, ampak
               mislim, da na ministrstvu so s tem denarjem kolikor ga jim je namenilo, da so
               naredili en optimum, optimum tudi v kompromisu. Tako, da mislim, da so ti očitki
               kakršnikoli so bili s strani opozicije izrečeni, dejansko malo neopravičeni. Bi pa se
               dotaknil tudi takšnih predlogov, kot jih ima opozicija, pa podražimo elektriko, pa
               bomo dali <stage type="mag"/><stage>(nadaljevanje)</stage> tja in tja več
               denarja. Veste, spoštovana opozicija, potem seveda boste pa na drugi strani spet
               izkoristili priložnost, pa boste rekli, poglejte, kakšno inflacijo imamo. Tako ne gre
               skupaj in mislim, da takšni predlogi niso najbolj vmesni, seveda so všečni mogoče za
               nekatere, ampak za nekatere druge, pa ne. Meni je žal, da moram opozoriti na takšne
               stvari, ampak mislim, da ni prav. In lahko samo izrečem pohvalo, resnično še enkrat
               ministru in ekipi, jaz mislim, da so pripravili dober predlog, tudi časa za razpravo
               je danes bilo dovolj, konkretnih predlogov, pa mogoče ni slišati bilo, pa bi jih
               mogoče bilo lahko več s strani opozicije, v kolikor je pač tako navdušena nad
               kritiko. Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp17">

               <speaker>PREDSEDNIK RUDOLF PETAN:</speaker>

               <p>Hvala. Dva kolega sta dvignila roko za replike, jaz vaju prosim, če lahko damo prej
               ministru besedo, pa mogoče še potem kakšno rečemo o tej... Zdaj bi ta prvi krog, ker
               sem že prej povedal, da bi prvi krog zaključili, pa bi dali ministru in članom ekipe
               besedo. Gospod minister, izvolite.</p>
            </sp>
            <sp xml:id="SDT4-OZOIP-Nujna-014-2007-10-16.sp18">

               <speaker>JANEZ PODOBNIK:</speaker>

               <p>Hvala lepa, spoštovani predsednik. Jaz bi se zahvalil za to prvo rundo razprav. Jaz
               kot minister razumem razprave poslancev, ki so tudi župani v tem smislu, da so na nek
               način, pa ne mislim slabo, lobisti za naš resor, ker ga tudi zelo dobro poznajo na
               terenu in ne glede na to ali prihaja iz strank, ki so v opoziciji parlamentarnih ali
               pa iz vladnih, jaz mislim, da lahko rečete, da imamo enake vatle za vse.</p>
               <p>Dovolite, da nekaj stvari pokomentiram. Najprej poročilo o popotresni sanaciji,
               seveda ga bomo takoj posredovali. Mi tudi vsako leto sprejemamo ta poročila in bomo
               najprej to, kar je bilo na vladni ravni, pa bomo še pripravili en kratek separat, da
               bo dobil odbor, tako da, jaz sem bil prepričan, da smo to že naredili in se
               opravičujem, če tega nismo.</p>
            </sp>
            <sp xml:id="SDT4-OZOIP-Nujna-014-2007-10-16.sp19">

               <speaker>PREDSEDNIK RUDOLF PETAN:</speaker>

               <p>Tukaj imam dokument, če dovolite, samo ../Nerazumljivo./... 26.9.2006 sem poslal vsem
               dopis, da ponovno urgiramo za poročilo o popotresni obnovi objektov v Posočju. Zdaj
               je pa že eno leto mimo...</p>
            </sp>
            <sp xml:id="SDT4-OZOIP-Nujna-014-2007-10-16.sp20">

               <speaker>JANEZ PODOBNIK:</speaker>

               <p>Se opravičujem...</p>
            </sp>
            <sp xml:id="SDT4-OZOIP-Nujna-014-2007-10-16.sp21">

               <speaker>PREDSEDNIK RUDOLF PETAN:</speaker>

               <p>Verjetno se je kje spregledalo, tako da zdaj bi pa res prosil, da bi se to naredilo.
               Se opravičujem, minister...</p>
            </sp>
            <sp xml:id="SDT4-OZOIP-Nujna-014-2007-10-16.sp22">

               <speaker>JANEZ PODOBNIK:</speaker>

               <p>Hitro bomo to opravili. Cel kup stvari ste odprli poslanci v razpravah. Dotaknili ste
               se tem, ki so vezane na klasične teme našega resorja od vodarstva. Vesel sem bil tudi
               vaših razprava o vodovodnem sistemu oziroma o pomenu, sploh o pitni vodi. Jaz mislim,
               da je najprej naša dolžnost države in občin, da bi vsako slovensko gospodinjstvo
               imelo kvalitetno, tekočo pitno vodo in ko jo dobi, potem pa takoj gremo naprej v
               posledico le-tega, ponovno ste odprli teme, ki so vezane na izgradnjo okoljske
               oziroma komunalne infrastrukture. Tukaj mi dovolite eno mnenje, ki ga včasih v tej
               naši pozitivni vnemi za velike investicije, ki so tudi posledica evropskih zavez.
               Normalno je, da kadar občina gre v izgradnjo, tudi z državo ali večje šole ali
               telovadnice ali nekega sistema, se delno za tako investicijo vzame tudi kredit. Na
               nek način smo se razvadili, da sedaj veliki kohezijski projekti, praviloma je
               kreditnih virov zelo, zelo malo. To je, ne vem, če se sploh zavedamo, na kakšen način
               bomo zgradili te sistem, katere bodo tudi naši vnuki potem še preko njih imeli
               kvalitetno življenje in tukaj se moramo zavedati, da potem <stage type="mag"/> <stage>(nadaljevanje)</stage> resnično zmanjkuje, zmanjkuje, kajti imamo samo
               te vire, imamo okoljske dajatve, imamo občinski proračun, ki praviloma gre v druge
               smeri, kar je logično, kajti da okoljsko dajatev, imamo državni proračun, imamo
               kohezijska sredstva. Naš ekološki sklad daje zelo ugodne kredite v te namene, ampak,
               če se le da, kar je logično, jih investitorji, v tem primeru občine, ne vzamete, to
               ni očitek, to je samo, da se skupaj spomnimo na to in zaradi takšnega načina gradnje
               tudi pomeni, da bodo potem cene komunalni uslug nižje, kajti upravljavci teh sistemov
               bodo imeli nižje stroške, saj ne bodo pokrivali kreditnih aranžmajev. To moramo tudi
               imeti v naših mislih. Drugače pa, najprej bi rad nekaj rekel o vodnemu skladu, o
               redefiniciji le-tega. Potrebno je povedati, da ima podlago v Zakonu vodah in pa tudi
               v Zakonu o pogojih koncesije za izkoriščanje energetskega potenciala spodnje Save,
               sprejet je bil v letu 2000 oziroma spremenjen 2002 in 2003 in tukaj bi dr. Gantarja
               le spomnil, da je bil nosilec tega zakona, in to v pozitivnem smislu, njegov nekdanji
               kolega gospod Anderlič, ki je izrecno tudi se boril za to, da je v njem zapisano, da
               tista vodna infrastruktura, ki je potrebna za izgradnjo tega pomembnega sistema,
               torej na spodnji Savi in ki presega, kolega Tavzes, 100-letne vode, se gradi prav iz
               postavke vodni sklad. To je potrebno povedati. Drugače morda pa še nekaj, vodni sklad
               deluje bolj transparentno kot si morda predstavljate. Tista vodna povračila, ki jih
               plačujejo hidroelektrarne na letni ravni se izbere, poglejte, leto 2008, od vodnih
               povračil hidroelektrarn z močjo več kot 10 mega vatov je 6,1 milijon evrov in tiste,
               ki so do 10 mega vatov jih je pa 5,5 in skupaj je to 12,5 milijona evrov in to je
               tista višina, ki bo šla približno v prihodnjem letu za gradnjo vodne, državne in
               lokalne infrastrukture na območju gradnje hidroelektrarne na spodnji Savi. Na nek
               način je to vendarle korektna rešitev, če smem temu tako reči. Tista vodna povračila,
               ki prihajajo od tistih, ki imajo preko pitne vode gredo potem v varovanje vodnih
               virov. Ostale koncesije, ki so vezana na tiste, ki se ukvarjajo z ustekleničenjem
               pitnih vod in tako naprej gredo pa v ostale namene. Neka logika je v tem. Torej,
               prihodnje leto 24,1 milijona evrov, od tega 13,9 spodnja Sava, 10,2 ostalo, od tega
               ostalo na primer 2 milijona vzdrževanje vodne infrastrukture v javno korist
               koncesionarji, 2,4 milijone gradnja investicijsko vzdrževanje vodne infrastrukture,
               1,6 milijona prostorske dokumentacije strokovne podlage inženiring za vodno
               infrastrukturo in potrebno je povedati, pomembna postavka je in še tudi za vode, ki
               opravljajo strokovne in razvojne naloge v skladu z Zakonom o vodah prav tako na letni
               ravni 2,3 milijona evrov. Drugače pa imam pred seboj tudi rebalans vodnega sklada
               oziroma program za leto 2008, ki je napisan na podlagi sprejetih proračunov in če
               koga od poslanec zanima, mislim pa, da je to tudi v proračunu, je vsaka investicija
               tukaj prisotna. To je področje vodnega sklada. Moj predlog je tudi ta, da bi
               poskušali razumeti ta koncept in da ne bi šli v redefinicijo in tudi če pride
               naslednja vlada kakršnakoli že bo, bi ji predlagal, da vztraja do zaključka
               hidroelektrarn na spodnji Savi. Ta model ni slab, spoštovani kolegi, ta model ni
               slab. Na ta način bomo na območju občinah ob spodnji Savi dolgoročno rešili tudi
               poplavno varnost, tudi to je dolžnost <stage type="mag"/>
               <stage>(nadaljevanje)</stage> države, da opravi svoje delo. Jaz razmišljam, ko ste dali nekatere
               amandmaje, razmišljam o možnih virih, ki pa ne bi povečali proračunsko porabo. Jaz
               vidim tukaj svojo dolžnost, kajti Vlada se je odločila, da bo javno porabo uokvirila
               v neke razumne meje in to ji je uspelo. Imamo dve možni poti. Ena je prav na področju
               sofinanciranja komunalne infrastrukture, je dogovor, da bomo v sodelovanju z UMAR-jem
               in seveda tudi ob sodelovanju naših kolegov na financah, če se bo pokazalo, da gre za
               minimalni infrastrukturni učinek bi, prej ko sem šel na kratko skozi strukturo,
               tisti, ki vplačujejo vodni sklad, če bi nekoliko povečali na tem segmentu ta plačila
               bi se nam kar za nekaj pomembnih mio evrov vplačila v vodni sklad povečala in s ten
               ne bi povečala seveda samega proračuna na prihodkovni strani in bi imeli kar nekaj
               več finančnih virov za investicije o katerih ste danes v razpravi govorili. To je ena
               pot. In druga pot, če bo čas, bi prosil, da o njej spregovori mag. Šolinc, je pa
               tistih približno 27 mio evrov, o katerih je govoril dr. Gantar, kar nekaj več kot 27
               mio evrov se nam pa nabere na ravni preko CO2 takse, ki je sedaj sestavni del
               integralnega proračuna. In če bi prišlo do nekega dogovora, ki ne bo enostaven, da si
               večji del le-tega nameni za področje obnovljivih virov energije in učinkovite rabe
               energije, potem je tukaj zopet nek nov dodatni vir, ki je pač zelo realen na tem
               segmentu.</p>
               <p>Jaz bi rad na kratko še pokomentiral vaše vprašanje, ki je vezano na zakon o odpravi
               naravnih nesreč. Moje mnenje je, da se je Vlada ob zadnjem slučaju velike naravne
               nesreče, prej je dr. Gantar govoril o velikih naravnih nesrečah, pa nekako bolj
               manjših naravnih nesrečah, in če je ta bolj velika, da je Vlada odreagirala hitro,
               koordinirano, predvsem pa, jaz bi rekel, zelo dobro pripravljeno. Že v dosedanjem
               času, to se pravi skoraj mesec dni po tej naravni nesreči, je bilo že v vse tiste
               občine kjer so bile največje škode tako na področju vodarstva, plazov, pa tudi
               občinske infrastrukture, so različni vladni resorji namenili prek 5 mio evrov v
               slabem mesecu dni. Naštejte mi eno od naravnih nesreč v zadnjih štirih, petih letih
               kjer se je to zgodilo. Ne vem če se je. Prav tako pa nam veljavni zakon omogoča in
               tudi sklep Vlade, da gremo v pripravo tega predhodnega delnega sanacijskega programa,
               ki ga naš resor pripravlja, bomo v kratkem dobili oceno škode s strani kolegov iz
               obrambe in bomo pripravili prvi predhodni delni sanacijski program, ki bo proračunski
               vir, zanj pa je seveda proračunska rezerva v okviru resorja za finance v okviru
               letošnjega leta. Mi bomo storili tudi vse, da bi našli take finančne mehanizme, da bi
               potem bila ta proračunska postavka, da nam je prehod v novo proračunsko leto, da tega
               denarja ne bi izgubili na nek način. Tukaj bomo poiskali tak način, prepričan sem, da
               ga bomo ali s kolegi iz financ, ali pa s spremembo zakona o sanaciji odpravljanja
               naravnih nesreč tudi našli. Mimogrede ta sprememba se je zgodila šele po temeljitem
               premisleku, ko se je pokazalo, da ni možno preko uredb ali drugih zakonov omogočiti,
               da bi tokrat prvič lahko pokrili tudi škodo, ki je nastala na zalogi pri industrijski
               proizvodnji in tako naprej. Kajti do sedaj tega načina sanacije škode za podjetja, ki
               ne gredo v okviru "deminimisa" tega ni omogočala.</p>
               <p>Teme, ki so bile vezane na vse kar je vezano na okoljsko komunalno infrastrukturo,
               nekatere konkretne projekte, več o tem lahko pove mag. Bernarda Podlipnik. <stage type="mag"/> <stage>(Nadaljevanje)</stage> Vesel sem bil vprašanja, ki je
               bilo vezano tudi na stanovanjsko gradnjo. Jaz kot minister absolutno nisem na to
               pomembno področje pozabil. Dinamika tudi izgradnje neprofitnih najemnih stanovanj, se
               v zadnjih letih postopni dviguje, manj kot bi sam želel. Tukaj so pomembni naši
               partnerji, tudi občine. To ni kritika, ampak ugotovitev. Moram povedati, da tako
               imenovano finančno ali cenovno sidro, ki smo ga na skladu sprejeli, se je zaradi
               trenda rasti gradbeno-obrtniških del, preprosto se je pokazalo, da je to cenovno
               sidro tako, da absolutno demotivira investitorje na področju gradnje neprofitnih
               najemnih stanovanj tudi v občinah, recimo kjer so te cene običajno nekoliko nižje in
               zato bomo razmislili, da se tukaj zgodi neka sprememba, da bomo dobili več, tudi več
               investicij na tem področju. Še posebej bi rad omenil področje, ki je vezano na
               poplavno varnost Savinje, .... V letošnjem letu in tudi v prihodnjem letu bomo
               poskušali storiti vse, tudi skupaj s cestarji, da se Marijagraški ovinek strateško
               uredi in s tem bomo dali pomemben prispevek k poplavni varnosti občini Laško, ki je
               ena najbolj poplavno ogroženih občin v Sloveniji in potem bomo šli naprej proti
               naslednji občini, ki pa je občina Radeče in sem prepričan, da bomo tudi tam našli
               možne rešitve. Če ne bi imel dodatnih 6 milijonov evrov na področju vodne
               infrastrukture, ki ga pokrivajo kolegi iz agencije za okolje, potem bi danes zelo
               težko vam odgovarjal na vaša vprašanja. Ampak teh dodatnih 6 milijonov evrov bo tudi
               na nek način sprostil nekatere projekte v okviru vodnega sklada in omogočil, da se
               nekako vsaj prične neka normalna preventivna in siceršnja investicijska vnema na
               slovenskih vodotokih, ki jih je skupaj s hudourniškimi vodotoki, čeprav tega izraza
               nekako ni več, preko 26 tisoč kilometrov v Republiki Sloveniji.</p>
               <p>Zaključil bi pa s prepričanjem, da nam področje obnovljivih virov energije, če bomo
               uspeli v proračunska sredstva delno vgraditi CO2 takso in tudi dobro porabiti
               kohezijski projekt na tem področju, da se tukaj Sloveniji obetajo boljši časi. Hvala.
           </p>
            </sp>
            <sp xml:id="SDT4-OZOIP-Nujna-014-2007-10-16.sp23">

               <speaker>PREDSEDNIK RUDOLF PETAN:</speaker>

               <p>Hvala ministru. Še mogoče kdo iz ekipe? Gospa Podlipnik.</p>
            </sp>
            <sp xml:id="SDT4-OZOIP-Nujna-014-2007-10-16.sp24">

               <speaker>MAG. BERNARDA PODLUPNIK:</speaker>

               <p>Hvala lepa. Jaz sem povzela nekaj vprašanj spoštovanih poslancev in bi najprej
               odgovorila gospodu Vebru, kar zadeva projekt Krka. Torej ta projekt zaključuje s
               koncem tega leta. Pričakujemo, da bo vloga za vse kohezijske projekte na povodju Krke
               nekako zaključena v decembru. Bomo pa verjetno projekt izvajali v dveh fazah glede na
               stanje pripravljenosti dokumentov. Različne občine imajo različno stanje dokumentov,
               in ker gre tukaj za možnost gradnje po tako imenovani Rdeči knjigi, to je tam, kjer
               so gradbena dovoljenja že pridobljena in Rumeni knjigi, tam kjer še gradbenih
               dovoljenj ni, bomo skupaj s pripravljavci in z občinami dogovorili natančen termin
               črpanja kohezijskih sredstev. Ta projekt je s področja odvajanja in čiščenja največji
               v tem kohezijskem projektu. <stage type="mag"/><stage>(Nadaljevanje)</stage>
               Bi pa rada pravzaprav nekako nakazala vse te težave, ki se pojavljajo in o katerih
               ste vi govorili že danes. Nimamo problema samo pri izvajalcih, torej pri gradbeni
               operativi, veliki problemi se pojavljajo tudi pri projektiranju in inženirskih
               storitvah. Zato toliko bolj natančno bedimo nad vsakim kohezijskim projektom posebej,
               kajti če je projekt slab, je potem tudi sama izgradnja težavna, se zapletajo zadeve
               že pri razpisni dokumentaciji, kaj šele pri gradnji. Tako da tukaj seveda dajemo
               posebno pozornost že v startu na samem projektu.</p>
               <p>Druga stvar, ki je bila tu izpostavljena in je tudi pravilno ugotovljena, da imamo v
               indikativni listi v operativnem programu zelo širok nabor projektov. Seveda, stanje
               projektne dokumentacije je zelo različno. In tu bomo zdaj skupaj tako s Službo Vlade
               za lokalno samoupravo in regionalni razvoj naredili še en selekcijski nabor, da bomo
               v bistvu te projekte, ki so tako rekoč "ready to go", pospešili, tiste, ki pa nekako
               zaostajajo, pa tudi toliko aktivirali, da bodo zajeti še v to finančno perspektivo.
               Zna se pa zgoditi, da kakšen projekt ne bo doživel investicije v tej finančni
               perspektivi. Kot rečeno, bomo pa vendar verjetno morali se dogovoriti o tako
               imenovanem kreditnem aranžmaju, kajti nekako ocenjujemo, da 20% denarja nam nekje
               zmanjka za to, da ne bi vseh teh projektov lahko v celoti brez kreditov financirali.</p>
               <p>Druga pomembna zadeva je pa ta, da je tudi vir strukturni sklad, vendar, kot rečeno,
               je tudi tam število, količina denarja omejena in ne zadošča za celotno pokritost vseh
               naših zastavljenih investicij.</p>
               <p>Potem je bilo postavljeno vprašanje glede cenovne politike in pa investicij,
               povezanih s tem. Kar zadeva cenovno politiko, seveda lahko govorimo o dokaj enotni
               ceni odlaganja, ravnanja z odpadki v centrih, ki so že zgrajeni in imajo približno
               enak standard. In tu se bomo verjetno našli tam nekje v drugi polovici oziroma prvi
               polovici naslednjega leta, da bomo lahko že za celotno Slovenijo naredili tako
               imenovano priporočljivo ceno oziroma zgornji limit cene, seveda s trendom, da lahko
               vsak izvajalec pride tudi do bolj racionalnega organiziranja in s tem doseže tudi
               nižjo ceno. Zelo podobno smo naredili že na problemu odvajanja in čiščenja, kjer je
               jasno, da so stroški primerljivih čistilnih naprav in kanalskih sistemov enaki. In
               tam že imamo nekako dogovorjen zgornji limit, to je 1,6 evra po kubičnem metru za
               odvajanje in čiščenje odpadnih voda v celoti. Bolj problematično pa je pri pitni
               vodi, ker tam pa seveda je ta diskusija, ali bi Slovenija imela enotno ceno pitne
               vode ali pa različno glede na stanje sistemov, to pa zdaj ravno proučuje ta
               medresorska skupina, ki se intenzivno ukvarja z metodologijo o postavitvi teh
               izračunov za te tri obvezne javne službe, torej pitno vodo, odvajanje in čiščenje ter
               ravnanje z odpadki. Kot rečeno, pričakujemo, da bomo to metodologijo v začetku
               naslednjega leta dokončali in jo dali tudi v vladno proceduro. <stage type="mag"/><stage>(Nadaljevanje)</stage> Bilo je tudi postavljeno vprašanje glede
               zapolnitve manjkajočih deponijskih prostorov z odpadki in neposeganje na nova
               področja. Ravno v teh dveh dneh imamo pred seboj novelacijo tega operativnega
               programa, kjer smo posebno pozornost posvetili prav tej dilemi. Mi seveda smo
               izračunali, da na podlagi razpoložljivih podatkov in deponij, ki so v Sloveniji še
               delujoče in ki imajo možnost delovanja še po letu 2008, razpolagamo kar z nekaj
               milijoni kubičnih metrov prostega deponijskega prostora. Je pa to smola v tem, da ta
               ni enakomerno porazdeljen po Sloveniji in je nekako bolj koncentriran, recimo, v
               osrednji Sloveniji. In v teh dneh bomo na naši spletni strani obesili seznam teh
               potencialnih možnih lokacij, kjer je ta deponijski prostor še na voljo. Vendar v
               operativnem programu moramo natančno definirati pristojnosti občin, kjer taka
               lokacija je, in potem tudi vizavi možnosti koriščenja takega prostora, vključno s
               cenovno politiko, ki se bo izvajala na nekem zaokroženem regionalnem sistemu. Ne
               pričakujemo, da bi imeli v bodoče več kot 12 takih regijskih centrov, ker preprosto s
               finančnega in investicijskega vidika to ne bo oportuno za Slovenijo. Bomo pa seveda v
               tistih primerih, o katerih je mogoče povedal gospod Veber ali še na nekaterih
               območjih, seveda dopustili tako imenovano gradnjo podcentrov, kjer je to z
               logističnega in funkcionalnega vidika možno izvesti.</p>
               <p>Kot rečeno, se v teh dveh dneh pričakuje še nekaj diskusije v zvezi s tem programom
               ravnanja z odpadki. In pa, kot sem že povedala, cenovna politika bo v prvi polovici,
               prvih treh mesecih naslednjega leta v razpravi.</p>
            </sp>
            <sp xml:id="SDT4-OZOIP-Nujna-014-2007-10-16.sp25">

               <speaker>PREDSEDNIK RUDOLF PETAN:</speaker>

               <p>Hvala. Želi še kdo mogoče od članov ekipe besedo o Naturi 2000, o prevelikem obsegu
               je bilo vprašanje. Izvolite, gospod Tavzes.</p>
            </sp>
            <sp xml:id="SDT4-OZOIP-Nujna-014-2007-10-16.sp26">

               <speaker>MAG. RADOVAN TAVZES:</speaker>

               <p>Ja, saj bi bil kratek. Predvsem bi rad povedal, da Natura 2000 ni želja nekoga, ki je
               zarisal Naturo 2000, ampak je to posnetek stanja tistih vrst, ki so v Evropi
               zaščitene. Skratka, gre za to, da tam, kjer so vrste zaščitene, in tam, kjer se jih
               najde, tam seveda so ta področja Nature 2000. Žal je tako, da obseg teh vrst narašča
               od severa proti jugu. In če gremo proti jugu, in Slovenija je na takem kraju, kjer je
               teh vrst, ki so zaščitene po evropskih merilih, največ. Skratka, gre za izjemen pojav
               in izjemen geografski položaj Slovenije, ki je narekoval Naturo 2000, tako kakršna
               je. Če pogledamo malo podatke iz Hrvaške, ko bo Hrvaška pristopila k Evropski uniji,
               bo tam procent Nature 2000 še večji.</p>
               <p>Je res, da so v zvezi z Naturo 2000 tudi hudi spori posameznih držav, ki so
               omejevale te površine, za katere se šteje režim Nature 2000. In vse spore je vsaka
               država s komisijo izgubila na sodišču. Tako da se procenti večajo tudi po tistih
               državah, ki so bile znane z nizkimi procenti. <stage type="mag"/> <stage>(nadaljevanje)</stage> Tako, da je zdaj povprečje v Evropski uniji že blizu
               20% na povprečno državo.</p>
               <p>Povedati pa moram tudi, da smo tudi v Sloveniji v sporu z Evropsko komisijo.
               Komisija je ugotovila, da smo seveda premalo obsega ozemlja definirali, kot Natura
               2000. Kakšen splen tega spora bo, vam ne vem povedati, vendar se bojim, da bomo na
               posameznih področjih ta spor izgubili in bo obseg Nature 2000 še večji.</p>
               <p>Kar se pa tiče sredstev je zadeva takšna, da v Sloveniji je na razpolago približno
               letno 4 milijone evrov sredstev iz tako imenovanega "Life plus" programa za to, da se
               seveda upravlja z Naturo 2000. Ta sredstva bo Slovenija izrabila in jaz mislim, da je
               to en prispevek k temu, ni pa to povsem nadomestilo nadomestnih habitatov o katerih
               je bilo prej govora, ker so ti stroški nadomestnih habitatov v kolikor se seveda
               premika ali se umešča nek projekt v območje Natura 2000 bistveno večji. Jaz mislim,
               da Natura 2000 je tudi, kar se tiče, omenjena je bila Škofljica, resen problem.
               Dvomim pa, da je to razvojni problem. Jaz mislim, da smo tudi pri Škofljici našli
               prometno rešitev, ki zdrži vse razvojne kritike in bomo seveda našli možnost, da ti
               stroški za nadomestne habitate ne bodo tolikšni, kolikor so bili na samem začetku
               ocenjeni.</p>
               <p>Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp27">

               <speaker>PREDSEDNIK RUDOLF PETAN:</speaker>

               <p>Hvala gospodu Tavzesu. No, verjetno bomo o Naturi še kaj rekli, ko bodo imeli Nemci
               več kot 8%, potem se bomo lahko tudi še kaj pogovarjali, da bi še mi imeli kaj več.
               Tako, da druge države Sloveniji verjetno nimajo kaj očitati, ampak mogoče še kaj
               drugič o tem.</p>
               <p>Zdaj gospod Šolinc bi verjetno želel podati, odgovoriti? Izvolite.</p>
            </sp>
            <sp xml:id="SDT4-OZOIP-Nujna-014-2007-10-16.sp28">

               <speaker>GOSPOD ŠOLINC:</speaker>

               <p>Hvala za besedo.</p>
               <p>Čisto na kratko bi še na področje obnovljivih virov in učinkovite rabe energije v
               proračunih za leti 2008 in 2009 in naprej, smo glede na dosedanji obseg sredstev, ki
               se je gibal v velikostnem redu ene milijarde tolarjev, malo manj, v zadnjih letih smo
               zagotovili bistveno več sredstev, z malo sreče smo prišli do 188 milijonov evrov
               sredstev iz kohezijskega sklada. Ta sredstva so namenjena sicer za časovno obdobje
               2008 do 2013 za tri vsebinska področja. Prvo - energetska sanacija zlasti javnih
               stavb, drugo - učinkovita raba električne energije v vseh sektorjih, tretji - sistemi
               za lokalno energetsko oskrbo na osnovi obnovljivih virov. Kljub tem kohezijskim
               sredstvom smo že sami zaznali, zlasti s stališča prejemnikov, luknjo. Dejstvo je, da
               kohezijskih sredstev ne morejo prejemati gospodinjstva oziroma fizične osebe in da je
               zlasti na tem področju pomanjkanje, zato smo že na različnih nivojih sprožili
               vprašanje, da bi bilo potrebno tudi sredstva iz CO2 takse in morebitnih drugih
               prihodkov, ki bi izvirali iz trgovanja z emisijami s C02 usmeriti v področje
               učinkovite rabe in obnovljivih virov energije. Zdaj, v ta name, <stage type="mag"/> <stage>(nadaljevanje)</stage> po eni strani se borimo za ta sredstva, po drugi
               strani pa se bojim teh razmeroma velikih sredstev, ker jih na enake načine kot jih
               sedaj podeljujemo kot ministrstvo, jih dejansko ne moremo plasirati, zato smo tudi
               identificirali nove mehanizme in pa nove, da temu rečem, akterje, eden izmed teh
               akterjev so lokalne energetske agencije, ki so se ustanovile po skoraj celi
               Sloveniji, drugje pa se ustanavljajo tudi s pomočjo sredstev evropske komisije in pa
               sredstev našega ministrstva, drugi akter, ki bi pa to prevzel za celotno območje, pa
               je center za obnovljive vire energije in varstvo okolja .../nerazumljivo./..v Pivki,
               ki pa je prav tako vključen v predlogu proračuna za leto 2008 in 2009. za konec bi
               samo še to povedal mimo sredstev, da delež obnovljivih virov v Sloveniji, ki ga danes
               imamo je razmeroma velik 11%, s tem smo na nivoju EU 27 na odličnem sedmem mestu,
               vendar brez velikih vlaganj v učinkovito rabo energije se nam bo ta delež zmanjšal.
               Mi dejansko z gradnjo novih virov ne moremo doseči bistveno večjega deleža
               obnovljivih virov kot ga imamo, prva prioriteta mora biti učinkovita raba energije in
               to dejansko tudi je, iz aktivnosti to izhaja in tudi iz samega proračuna. Kot sem že
               prej rekel iz kohezijskih sredstev sta dve vsebinski postavki se nanašata na
               učinkovito rabo energije in ena na gradnjo novih sistemov za oskrbo, tako da
               učinkovita raba električne energije v vseh sektorjih in pa energetska sanacija javnih
               stavb, kjer bomo pa ob prvem koraku šli predvsem na bolnice. Zakaj na bolnice? Tudi
               seveda na šole in ostale javne objekte, ampak bolnice zato, ker so, prvič, veliki
               porabniki energije, drugič pa zato, ker bolnice porabljajo energijo 24 ur na dan, 365
               dni v letu, šole se pa ogrevajo le samo pol leta in to 8 do 10 ur, tako da je pri
               enakih vložkih dejansko prihranek energije pri stavbah, ki so več v uporabi večji. S
               tem bi...</p>
            </sp>
            <sp xml:id="SDT4-OZOIP-Nujna-014-2007-10-16.sp29">

               <speaker>PREDSEDNIK RUDOLF PETAN:</speaker>

               <p>Hvala. Pričenjam drugi krog. Dovolite pa mi, če vas lahko zaprosim mogoče za
               razumevanje, da bi ob 15. uri zaključili, ker je Odbor za gospodarstvo že končal
               sejo, z njimi pa skupaj določamo izhodišča za srečanje predsednikov delovnih teles
               članice Evropske unije v času predsedovanja 21. januar. Seveda odpiram krog, samo
               mogoče vas prosim, če lahko malo se skrajša. Gospod Gantar je bil prvi za drugi
               krog.</p>
            </sp>
            <sp xml:id="SDT4-OZOIP-Nujna-014-2007-10-16.sp30">

               <speaker>DR. PAVEL GANTAR:</speaker>

               <p>Jaz bom poskušal biti res koncizen upoštevajoč to navodilo, bi pa rekel, da smo
               včasih razpravljali o proračunu tudi pom 6 ali 8 ur in to ni bilo slabo, čeprav je
               mogoče kdo takrat trpel, recimo jaz na drugi poziciji. Ampak, dobro, nimamo časa. Jaz
               bi rekel samo to, proračun je zgodba o prioritetah, ne o denarju, če bi imeli dovolj
               denarja ne bi rabili proračuna. <stage type="mag"/>
               <stage>(Nadaljevanje)</stage> Moja opažanja so, da je Vlada razmeroma radodarna pri prioritetah in
               je lahko, ker računa na zunanja sredstva. Problem bo točno tak kot je bilo rečeno,
               zna se zgoditi, da kakšen projekt ne bo realiziran ali ne bo pripeljan do faze, da bi
               lahko koristili ta sredstva in potem bomo v škripcih. Toliko o tem.</p>
               <p>Sicer pa velja, da je po mojem mnenju v tej Vladi preveč zadovoljnih ministrov s
               proračunom no. V glavnem, včasih je bilo tako, da so bili vsi nezadovoljni. Proračun
               je bil dober takrat, kadar so vsi nezadovoljni, pa vendar nobeden ne odstopi. In
               tukaj vidim preveč zadovoljnih ministrov. Ne mislim damo na gospoda Podobnika.</p>
               <p>Druga zadeva okrog vodnega sklada, bi rekel zelo jasno. S tem, da se vodni sklad
               uporablja za sofinanciranje energetske infrastrukture, se nisem strinjal tedaj, ko
               sem bil v Vladi in se ne strinjam danes. In moram reči to, in sem tudi jasno in javno
               povedal tedaj prav istim partnerjem, ki so bili tedaj v Vladi in moram reči, da se
               čudim, da ima gospod Anderlič danes še tako pomemben vpliv kot ga je imel nekoč. Sem
               mislil, da se je veliko spremenilo, vendar to pa očitno se ni spremenilo. To, da se
               financira institut za vode, je prav in to podpiram in mislim, da je rešitev iz ... za
               vode, tako kot jo poznam, razmeroma v redu. Vedno in povsod bom trdil, da iz vodnega
               sklada, ki je namenjen prvenstveno investicijam v vodno infrastrukturo v splošni
               rabi, ne bi smeli financirati posebej vodne infrastrukture o posebni rabi, razen
               tedaj, kadar bi se s tem, s to infrastrukturo o posebni rabi odrekli, ne bi bilo
               potrebno graditi nekaj kar se nanaša na splošno rabo. Tedaj pa je treba transparentno
               definirati kaj to je. In to sedaj ni. Sedaj je ta sklad investitor vodnega dela,
               vodnega segmenta elektrarne in to je preveč. In to ni dobro. Podobno je pri
               avtocestah. Mi smo vedno trdno vztrajali, ne vem kako je danes, da stroške, ki
               nastajajo s posegom avtoceste na vodo, morajo nositi vodarji, mora nositi investitor,
               to je Dars. In so nas obtoževali, da dražimo gradnjo avtocest. Ja, priznam, in
               namenoma. Ker ni mogoče nekomu drugemu prepustiti posledic, ki jih povsem v prostor
               prinese recimo novo vzdrževanje in urejanje voda.</p>
               <p>In še zadnja zadeva. To kar je okoli amandmaja za obnovljive vire. Prav tukaj je
               sedaj, to kar je rekel minister, je prav tukaj mogoče možnost za razpravo, da se ob
               tem amandmaju dogovorimo, da se ali taksa ali kakorkoli nameni za namenoma
               pospeševanje teh zadev, ki so v tem amandmaju opisani. Začuda gre za amandma s
               približno enako vsoto. Samo toliko. Hvala.</p>
            </sp>
            <sp xml:id="SDT4-OZOIP-Nujna-014-2007-10-16.sp31">

               <speaker>PREDSEDNIK RUDOLF PETAN:</speaker>

               <p>hvala. K besedi sta se javila še gospod Sajovic, potem pa še gospod Veber. Gospod
               Sajovic, imate besedo. Izvolite.</p>
            </sp>
            <sp xml:id="SDT4-OZOIP-Nujna-014-2007-10-16.sp32">

               <speaker>MAG. BORUT SAJOVIC:</speaker>

               <p>Hvala lepa. Bom maksimalno kratek. Zato sem se prej repliki, gospodu Ruglju odrekel,
               vendar gre pa za to, da zaradi dražje elektrike v Sloveniji še ni nihče umrl. Mogoče
               celo takrat, ko je bolj tema, kakšnega več naredimo. V zadnjem neurju je pa umrlo 6
               ljudi in primerjati te dve zadevi, enostavno ne gre. Tudi primerjati alpski,
               karavanški <stage type="mag"/> <stage>(nadaljevanje)</stage> ali pa
               Savinjsko-karavanški svet in pa nižine ne gre. Pri nas prileti neurje v parih minutah
               ljudem na streho in na hrbet, bi rekel, nižje vodno pa vemo kdaj bo voda narasla in
               takrat je čas ukrepati. V Železnikih ni bilo nobenega časa. Tudi v Kropi ne. Edina
               možnost je preventiva, vlaganje v vodne objekte. Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp33">

               <speaker>PREDSEDNIK RUDOLF PETAN:</speaker>

               <p>Hvala, gospod Sajovic. Gospod Veber.</p>
            </sp>
            <sp xml:id="SDT4-OZOIP-Nujna-014-2007-10-16.sp34">

               <speaker>JANKO VEBER:</speaker>

               <p>Hvala. Pri obnovljivih virih energije oziroma tudi pri učinkoviti rabi energije bi
               želel izpostaviti samo dejstvo, da seveda bo zelo velik napredek, če bomo uspeli
               priti do kohezijskih sredstev, ampak je bilo tudi že jasno povedano, da pravzaprav
               samo veliki projekti pridejo potem v poštev. Iz razpisa, ki je bil opravljen leta
               2007 je razvidno,da je pravzaprav zelo veliko interesa tudi v gospodinjstvih, že pri,
               tako kot navajate, prvem odpiranju vlog oziroma razpisa je bilo 2.900 vlog in počrpan
               je bil fond za dve leti s tem razpisom, če je prav razumeti. Planira pa se v letu
               2009 sofinanciranje do 1.100 investicij občanov v rabo obnovljivih virov energije.
               Tukaj se mi zdi, da je zagotovo potrebno postoriti več, mogoče da se zagotovi več
               sredstev za to, da se ta interes gospodinjstev in posameznikov poservisira in mislim,
               da je to ena od tistih knjižb, ki bi je bilo potrebno zapolniti v teh predlogih
               proračuna in res omogočati tudi posameznikom, da svoje družinske proračune smotrno
               vlagajo v takšne varčne naprave in ne nazadnje je verjetno, da to tudi mogoče eden od
               prispevkov, da se zmanjša inflacija potem in da ta inflacije ne bo imela takšen vpliv
               na žepe gospodinjstev. Resno mislim, da je to ena od tistih področij, ki bi verjetno
               moralo imeti več sredstev za to, da interes prebivalcev v Sloveniji upoštevamo v
               večji meri kot je ta hip zapisano v teh proračunih.</p>
               <p>Želim pa opozoriti še na dejstvo, da ko se je začelo s projektom GEF je prvotni
               načrt vseboval tudi sofinanciranje in ukrepe za pospešitev priključevanja predvsem
               več stanovanjskih objektov na to omrežje. Kaže se, da je zelo velik strošek izgradnja
               toplotnih postaj in tudi omrežja potem po takih objektih. In mislim, da bi za tiste
               projekte, ki so bili začeti in se kažejo ali pa so nesporno uspešni pogledati ta
               projekt in ga nadaljevati in vključiti v te postopke tako, da dejansko omogočamo tudi
               tistim, ki so na začetku izvajanja projekta izrazili interes, da se v to vključijo,
               pa ta hip ne morejo, ker je potrebno zelo veliko lastnih sredstev vložiti v izgradnjo
               internega omrežja, da se to v sklopu nadaljevanje tega projekta sofinanciranje
               oziroma subvencioniranjem tudi omogoči v teh proračunih za leto 2008 in 2009. Hvala.
           </p>
            </sp>
            <sp xml:id="SDT4-OZOIP-Nujna-014-2007-10-16.sp35">

               <speaker>PREDSEDNIK RUDOLF PETAN:</speaker>

               <p>Hvala gospodu Vebru. Izčrpali smo spisek razpravljavcev, pustimo replike
               ..../Oglašanje iz klopi./... <stage type="mag"/> <stage>(nadaljevanje)</stage>
               Dobro. Gospod Rugelj, samo ne "afne guncati" prosim. Zunaj že čakajo.</p>
            </sp>
            <sp xml:id="SDT4-OZOIP-Nujna-014-2007-10-16.sp36">

               <speaker>BOJAN RUGELJ:</speaker>

               <p>Spoštovani predsednik ne ocenjuj vnaprej. Jaz bi samo mogoče malo razpravljal o
               podražitvah elektrike in umrlih v naravnih nesrečah. Jaz obžalujem vse mrtve, ampak
               povem vam pa, da podražitve elektrike nimajo ničesar skupnega tako, kot podražitev
               bencina ne more imeti nič skupnega z mrtvimi na naših cestah. Jaz bi v vsakem primeru
               želel, da bi bilo čim manj mrtvih in ni prav da se tukaj izvaja razne takšne
               interpretacije na račun mojega govora.</p>
               <p>Hvala lepa.</p>
            </sp>
            <sp xml:id="SDT4-OZOIP-Nujna-014-2007-10-16.sp37">

               <speaker>PREDSEDNIK RUDOLF PETAN:</speaker>

               <p>Hvala gospodu Ruglju.</p>
               <p>Jaz se vam zahvaljujem za razumevanje. Bomo lahko potem tudi nadaljevali sejo. S tem
               ugotavljam, da smo izčrpali razpravo o obeh točkah proračuna in s tem lahko
               zaključimo obe točki.</p>
               <p>Prehajamo na <title>3. TOČKO,</title> to je točka <title>RAZNO.</title>
               </p>
               <p>Želi mogoče kdo besedo? Ugotavljam, da nihče.</p>
               <p>Vseeno še enkrat hvala za razumevanje in s tem zaključujem tudi to točko in sejo v
               zvezi s proračunom.</p>
               <p>Vsem se zahvaljujem za udeležbo, za prispevek in razpravo in vas vabim, da mogoče,
               če je potrebna kratka pavza potem pa nadaljujemo skupno sejo z Odborom za
               gospodarstvo, da določimo izhodišča za to srečanje v okviru predsedovanja Evropske
               unije.</p>
               <p>Hvala lepa.</p>
               <p><stage>(Seja je bila končana 16. oktobra 2007 ob 15.01.)</stage></p>
            </sp>
         </div>
      </body>
   </text>
</TEI>
