<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="OZVSZITR-Nujna-004-2006-07-05">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za visoko šolstvo znanost in tehnološki razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">9B0BC8251E3CFBA6C1257195003DF3B7</idno>
               <idno type="custom" subtype="day">7A7572FED002A4AEC12571A30046AFC2</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=7A7572FED002A4AEC12571A30046AFC2</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#OZVSZITR-Nujna-004-2006-07-05.OZVSZITR" n="004">
               <name>Nujna</name>
               <date when="2006-07-05"/>
            </setting>
         </settingDesc>
         <particDesc>
            <listOrg>
               <org xml:id="OZVSZITR-Nujna-004-2006-07-05.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="OZVSZITR-Nujna-004-2006-07-05.OZVSZITR">
                        <orgName key="OZVSZITR">Odbor za visoko šolstvo znanost in tehnološki razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA VISOKO ŠOLSTVO, ZNANOST IN TEHNOLOŠKI RAZVOJ</stage>
            <stage type="session">4. nujna seja</stage>
            <stage type="date">(5. julij 2006)</stage>
            <stage type="chairman">Sejo je vodil Rudolf Moge, predsednik odbora.</stage>
            <stage type="time">Seja se je pričela ob 14.04 uri. </stage>


            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Začenjam 4. nujno sejo odbora za visoko šolstvo, znanost in tehnološki razvoj.</p>
               <p>Pooblastilo za nadomeščanje je prinesel poslanec, gospod Aleš Gulič, ki nadomešča
               poslanca, gospoda Ljuba Germiča. V naši sredini ga lepo pozdravljam in mu želim
               uspešno delo.</p>
               <p>Na sejo so bili vabljeni predstavniki vlade Republike Slovenije, državni svet,
               zakonodajno-pravna služba državnega zbora, predstavniki strokovne in zainteresirane
               javnosti ter novinarji. Vse prav lepo pozdravljam!</p>
               <p>Prehajamo na določitev dnevnega reda. S sklicem seje je bil predlagan naslednji
               dnevni red:</p>
               <p>1. predlog zakona o spremembah in dopolnitvah zakona o dodatni koncesijski dajatvi
               od prejemkov, izplačanih za občasna in začasna dela študentov in dijakov, nujni
               postopek <stage>(EPA 914-IV)</stage>.</p>
               <p>Naknadno nas je vodstvo državnega zbora zaprosilo, da oblikujemo mnenje o vsebini
               zahteve državnega sveta, to je, da ponovno obravnavamo zakon o spremembah in
               dopolnitvah zakona o visokem šolstvu. Zahtevo državnega sveta Republike Slovenije sem
               prejel 29.6.2006 in je priložena k predlogu za razširitev dnevnega reda. Želi podati
               mnenje k predlogu za razširitev dnevnega reda predstavnik vlade? Ne želi.
               Predstavniki poslanskih skupin? Ne želijo. Prehajamo na odločanje.</p>
               <p>Kdo je za to, da s to točko razširimo predlog dnevnega reda? <stage>(4 člani.)</stage> Kdo je
               proti? <stage>(4 člani.)</stage></p>
               <p>Predlog ni sprejet.</p>
               <p>Z dopisom dne 3.7.2006 sem vam poslal predlog za razširitev dnevnega reda s točko
               <q>"poročanje o razlogih ministra za visoko šolstvo, znanost in tehnologijo za spremembo
               uredbe o uvedbi in uporabi klasifikacijskega sistema izobraževanja in usposabljanja"</q>.
               Predlog za širitev dnevnega reda s to točko je predlagala poslanska skupina Slovenske
               nacionalne stranke. Želi podati mnenje k predlogu za razširitev dnevnega reda
               predstavnica poslanske skupine Slovenske nacionalne stranke? Gospa Žgajner Tavš,
               izvolite.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. Spoštovani minister, cenjene poslanke in poslanci ter ostali prisotni
               gostje! Podala sem predlog za razširitev in v njem navedla razloge, zakaj sem podala
               predlog za razširitev dnevnega reda 4. nujne seje odbora državnega zbora za visoko
               šolstvo, znanost in tehnološki razvoj.</p>
               <p>Dejstvo je namreč, da je z vladno uredbo, ki je bila sprejeta v mesecu maju,
               dobesedno degradiran status oziroma stopnja izobrazbe dosedanjih visokošolskih
               oziroma diplomantov visokih šol. To pomeni, da so po sedanji ureditvi po uredbi, ki
               je veljala do nove uredbe, kot sem dejala, sprejete na vladi maja letošnje leto, da
               so imeli tovrstni študentje priznano 7. stopnjo izobrazbe in so lahko kandidirali
               tudi na razpisih za delovna mesta, ki zahtevajo 7. stopnjo izobrazbe. Po tej novi
               uredbi pa dobesedno prihaja do anomalij in mislim, da bi bilo smiselno in v tem
               trenutku tudi apeliram na poslanke in poslance, da podprete predlog za razširitev
               dnevnega reda. Ena izmed takšnih anomalij nedvomno je, da se študentom odvzame
               stopnja izobrazbe. Še enkrat povem, tudi po bolonjskem sistemu izobraževanja oziroma
               Bologni, ki je bila vpeljana v slovenski visokošolski izobraževalni sistem, naj se
               stopnja izobrazbe oziroma nazivi ne bi odvzeli.  S to uredbo pa se dogaja to, da se stopnja odvzame. Iz
               7. stopnje padejo ti študenti nazaj v 6. stopnjo in tudi izpadejo iz kandidature za
               delovna mesta. Prosim, da podprete to širitev, sicer pa imamo ministra tukaj in lahko
               v okviru same seje tudi poda obrazložitev, zakaj.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Želi podati mnenje k predlogu za razširitev dnevnega reda predstavnik vlade? Ne želi.
               Želi podati mnenje k predlogu za razširitev predstavnik ali predstavnica poslanske
               skupine? Tudi ne želi. Potem odločamo.</p>
               <p>Kdo je za<gap n="..."/> <stage>/Oglašanje iz ozadja./</stage> Prosim? Ja, vprašal sem, ampak je telefoniral.
               Ne morem pomagati, res sem ga gledal. Izvolite, gospod minister. Ampak res sem vas
               vprašal, gledal sem vas<gap n="..."/> Zdaj smo pač na seji. Saj smo prej že sprejeli eno tako
               odločitev, da me glava boli zdaj. Želi podati mnenje predstavnik poslanske skupine,
               ne vsak poslanec, k razširitvi? Želi kdo od predstavnikov poslanskih skupin podati
               mnenje k razširitvi? Dr. Gaber, v imenu poslanske skupine LDS.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Mi bomo seveda podprli ta predlog, ki ga daje kolegica Tavš. Imamo pa dva razloga,
               prvi je vsebinske narave. Vprašanje, ki ga je odprla, je zelo resno in kaže na
               izjemno lahkotnost ravnanja z izobrazbo v tej državi zadnje čase. In drugi razlog, ki
               me dodatno pelje v to smer, da bomo to podprli, je arogantnost, s katero se vladajoča
               koalicija obnaša do teh vprašanj. Arogantnost v dveh pomenih. Tukaj o tem sploh ne
               želijo podati svojega mnenja, to naslavljam tudi na ministra, zelo me čudi, da se ni
               opredelil do tega njenega predloga. In dejstvo, da so pred tem zavrnili celo
               uvrstitev razprave o vetu - to pomeni izjemno bojazljivost teh ljudi - na dnevni red
               današnje seje.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Gospod Jožef Jerovšek, v imenu poslanske skupine SDS.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Moram se oglasiti iz dveh razlogov. Ko se govori o aroganci, moram reči,
               da ne gre za nobeno aroganco, in bom tudi pojasnil, da bom proceduralno predlagal
               ponovno glasovanje o prejšnjem sklepu, ker je prišlo do nesporazuma. Dejansko je bilo
               tako hitro. Jaz se zavedam, da poslovniško moramo razpravljati o zahtevi državnega
               sveta in bom potem predlagal proceduralno, da ponovno glasujemo o tistem sklepu.
               Prišlo je do nesporazuma. Dejansko smo bili v malem zagonu, tudi sam osebno sem se s
               kolegom Krambergerjem posvetoval o eni zadevi in smo preskočili. In sem videl
               dvignjeno roko in smo napačno odreagirali. V tej zadevi pa mislim, da gre tudi za
               določene nesporazume. In da bodo ti nesporazumi lahko zadovoljivo pojasnjeni tudi v
               okviru te razprave, ki jo bomo, mislim, da odprli v zvezi z zahtevo državnega sveta.
               V javnosti je dejansko prisotno nekaj, kar ne drži, kar  ni osnovano, in zaradi tega mi tudi te točke ne bomo
               podprli.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Želi še kdo? Glasujemo o tem, da se dnevni red razširi s točko poročanje
               o razlogih ministra za visoko šolstvo, znanost in tehnologijo za spremembo uredbe o
               uvedbi in uporabi klasifikacijskega sistema izobraževanja in usposabljanja.</p>
               <p>Kdo je za? <stage>(6 članov.)</stage> Kdo je proti? <stage>(5 članov.)</stage></p>
               <p>Sprejeto.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Ne, to ni bilo pravilno šteto!</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>6 članov. Ponovno, če pravite. Se pravi, gremo še enkrat, če kdo ugovarja. Ampak
               kolikor sem videl<gap n="..."/> Še enkrat.</p>
               <p>Kdo je za? <stage>(6 članov.)</stage> Kdo je proti? <stage>(6 članov.)</stage> Ja, kolega Kramberger je tako
               držal<gap n="..."/> Saj je v redu. Spregledal sem ga.</p>
            </sp>
            <sp who="SDT4:KrambergerJanez">

               <speaker>MAG. JANEZ KRAMBERGER:</speaker>

               <p>Spoštovani gospod predsednik, kolega Kramberger je prej glasoval, pa tudi zdaj je
               glasoval, tako da<gap n="..."/></p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Ja, saj ste glasovali, ampak spregledal sem vas, ker ste roko tako držali in sem
               mislil, da se za uho<gap n="..."/> Saj je v redu, prav.</p>
               <p>Se pravi, ta predlog ni sprejet.</p>
               <p>Ste imeli vi proceduralni predlog, gospod Jerovšek, kolikor sem razumel iz
               vaše<gap n="..."/></p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Ja. Gospod predsednik, v moji dosedanji parlamentarni praksi se je podoben primer že
               parkrat zgodil, da je šlo za nesporazum pa slabo poslušanje predsedujočega, za kar se
               tudi opravičujem. Ampak predlagam, da ponovno glasujemo o 2. točki, obravnavi zahteve
               državnega sveta Republike Slovenije, da državni zbor Republike Slovenije ponovno
               odloča o zakonu o spremembah in dopolnitvah zakona o visokem šolstvu. Kajti zavedamo
               se določil poslovnika in nikakor ni bila namera nasprotovati tej razpravi. Mislim, da
               je pomembno, da jo opravimo in da v okviru tega lahko tudi, kot sem prej omenil,
               dobimo določena pojasnila tudi o zadevi, ki je bila predlagana, ker spada v ta okvir
               tega zakona, ki je bila predlagana prej pod naslednjo točko. Tako da prosim, da daste
               ponovno na glasovanje.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Gospod Jerovšek, jaz se s tem strinjam, da niste mogli slišati, ker nekateri so
               telefonirali, drugi so se pogovarjali in je bila v tej dvorani atmosfera, v kateri se
               ni dalo zbrano slediti temu, kar sem govoril. Zaradi tega dajem ta proceduralni
               predlog kolega Jerovška, da ni bilo danih pogojev, da bi lahko odločali, torej,
               nekateri niso niti vedeli, za kaj se odločajo, da ponovno odločamo o obravnavi
               zahteve državnega sveta Republike Slovenije, da državni zbor Republike Slovenije
               ponovno odloča o zakonu o spremembah in dopolnitvah zakona o visokem šolstvu.</p>
               <p>Kdo je za to, da ponovno odločamo, zaradi okoliščin, za katere sem povedal? <stage>(11
               članov.)</stage> Je kdo proti? <stage>(Nihče.)</stage></p>
               <p>Torej je razširitev dnevnega reda sprejeta.</p>
               <p>Tako na podlagi razširitve, ki je bila sprejeta, predlagam naslednji dnevni red:</p>
               <p>1. predlog zakona o spremembah in dopolnitvah zakona o dodatni koncesijski dajatvi
               od prejemkov, izplačanih za občasna in začasna dela študentov in dijakov,</p>
               <p>2. obravnava zahteve državnega sveta Republike Slovenije, da državni zbor ponovno
               odloča o zakonu o spremembah in dopolnitvah zakona o visokem šolstvu.</p>
               <p>Najprej bi morali sprejeti, da se ta točka uvrsti,  in potem glasovati o tako dopolnjenem dnevnem redu. Se
               pravi, sedaj glasujemo o tem, da se točka, ki jo je predlagal državni svet, uvrsti na
               dnevni red.</p>
               <p>Kdo je za? <stage>(11 članov.)</stage> Kdo je proti? <stage>(Nihče.)</stage></p>
               <p>Se pravi, točka je uvrščena.</p>
               <p>Kdo je za to, da sprejmemo tak dnevni red, s to dodatno točko? <stage>(10 članov.)</stage> Je kdo
               proti? <stage>(Nihče.)</stage></p>
               <p>S tem je dnevni red<gap n="..."/> Prosim, izvolite. <stage>/Oglašanje iz ozadja./</stage> Prosim?
               <stage>(Obrazložitev glasu.)</stage> Sem gledal, če bi kdo rekel, pa smo že šli mimo. Saj bo
               kolegica Žgajnerjeva v 2. točki, ki smo jo sprejeli, dovolj razlogov za to, da tudi
               ministra povprašate za to, kar ste zahtevali, ker je ena izmed utemeljitev državnega
               sveta tudi ta, na katero vi uporabljate, torej, za katero ste vi zahtevali
               razširitev. Je pa to eden izmed razlogov, da je državni svet tudi dal veto na ta
               zakon.</p>
               <p>Prehajamo na <title>1. TOČKO DNEVNEGA REDA - PREDLOG ZAKONA O SPREMEMBAH IN
                  DOPOLNITVAH ZAKONA O DODATNI KONCESIJSKI DAJATVI OD PREJEMKOV, IZPLAČANIH ZA
                  OBČASNA IN ZAČASNA DELA ŠTUDENTOV IN DIJAKOV, NUJNI POSTOPEK.</title>
               </p>
               <p>Zakon je v zakonodajni postopek vložila vlada Republike Slovenije dne 8.2.2006 in
               predlagala, da se obravnava po nujnem postopku. Kolegij predsednika državnega zbora
               je na 65. seji, dne 9.6.2006, sklenil, da se predlog zakona obravnava po rednem
               postopku. Na predlog skupine poslancev je državni zbor na 18. seji, dne 19.6.2006,
               sprejel sklep, da se predlog zakona o spremembah in dopolnitvah zakona o dodatni
               koncesijski dajatvi od prejemkov, izplačanih za občasna in začasna dela študentov in
               dijakov, obravnava po nujnem postopku.</p>
               <p>Predlog zakona je objavljen v Poročevalcu št. 62/02 z dne 9.6.2006. Dodatno ste
               prejeli naslednja gradiva: mnenje zakonodajno-pravne službe z dne 5.7.2006 ste
               prejeli na klop, mnenje komisije za družbene dejavnosti državnega sveta z dne
               4.7.2006 ter amandmaje poslanskega kluba LDS, ki ste jih prejeli danes na klop, in
               tudi predlog amandmajev za amandmaje odbora ste prejeli danes na klop.</p>
               <p>K obravnavi te točke so bili vabljeni ministrstvo za visoko šolstvo, znanost in
               tehnologijo, državni svet, zakonodajno-pravna služba, univerza v Ljubljani, univerza
               v Mariboru, univerza na Primorskem, študentska organizacija Slovenije in študentski
               svet univerze v Ljubljani, študentski svet univerze v Mariboru, študentski svet
               univerze na Primorskem, mladinski svet Slovenije, sindikat vzgoje, izobraževanja,
               znanosti in kulture, SVIZ, neodvisni sindikat delavcev univerze v Ljubljani ter
               sindikat delavcev vzgojne, izobraževalne in raziskovalne dejavnosti, VIR.</p>
               <p>V nujnem postopku se ne opravi splošna razprava, zato pričenjam drugo obravnavo
               predloga zakona, v kateri bomo opravili razpravo in glasovanje o posameznih členih
               predloga zakona. Želi predstavnik predlagatelja zakona podati dopolnilno obrazložitev
               k členom predloženega zakona? Izvolite, gospod minister dr. Zupan. 
               </p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p>Hvala lepa. Jaz bi poudaril predvsem to, da gre pri tej spremembi za poenostavitev
               in za uvedbo boljše kontrole nad izplačevanjem denarja, kar je v skladu z zahtevami
               študentske organizacije. Poenostavitev je v tem, da je bilo prej treba sklepati za te
               prenose štiri partitne pogodbe med ministrstvom za delo in socialne zadeve, med našim
               ministrstvom, med šolstvom in med študentskimi servisi, torej pogodba štirih
               partnerjev, od katerih praktično ni imela nobena možnosti ali vsaka posamezno omejene
               možnosti kontrole izplačevanja in pa trasferiranja denarja. V tem primeru pa gre samo
               za enostavne pogodbe, da se ta denar neposredno nakazuje, da tisti, ki je delodajalec
               izplačuje na ministrstvo za visoko šolstvo, znanost in tehnologijo in ni
               posredovanja, se pravi, iz študentskega servisa neposredno na ministrstvo za visoko
               šolstvo, znanost in tehnologijo in ni posrednika Študentske organizacije Slovenije,
               skratka se izognemu enemu posredniku. Kontrolo pa vrši davčna uprava. S tem smo prvič
               pospešili pretok denarja, ker smo imeli velike zaostanke v denarnem toku in tudi
               kontrola je povečana. S tem ne izgubijo popolnoma nič študentje, ker je denar tak v
               isti količini namensko in količinsko nakazan tako, kot zadeve potekajo. Torej, kot
               vemo gre za tista 2% denarja, ki je v 12% koncesiji in ki je po teh ocenah, kot smo
               rekli, približno milijarda 600 tolarjev. To so glavni razlogi. Se pravi,
               poenostavitev postopka, hitrejši časovni transfer denarja in boljša kontrola, ki je
               nad samim izplačevanjem in tudi nad številom opravljenih storitev, kar po našem
               mnenju govori v prid zakona. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa, gospod minister. Želi predstavnik državnega sveta besedo? Izvolite.</p>
            </sp>
            <sp who="SDT4:unknown-M">

               <speaker>GOSPOD ____:</speaker>

               <p>Hvala lepa. Pristojna komisija državnega sveta kot matično telo je zakon obravnavala
               in ga podprla. Pri tem smo preverili razloge ministrstva za šolstvo in skušali
               ugotoviti odzive študentske organizacije Slovenije, vendar se zainteresirana javnost
               seje ni udeležila. Komisijo je prepričalo predvsem dejstvo, da se tukaj poenostavlja
               zbiranje sredstev, da se ne spreminja namen teh sredstev in predvsem ta opcija, da
               omogoča ta novela zakona tudi boljši nadzor nad zbiranjem sredstev in ugotavljanje
               koliko sredstev pripada. Prav posebej nas je prepričalo dejstvo, da se je prek tega,
               ko se prenaša nadzor na davčno upravo vendarle do neke mere zmanjšujejo možnosti za
               špekulacije in nekje omejuje črn trg delovne sile, kar prek študentskih servisov
               gotovo je aktualno vprašanje. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Želi besedo predstavnik zakonodajno-pravne službe? Izvolite.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa, gospod predsednik. Po proučitvi predloženega predloga zakona
               ugotavljamo, da bi bilo potrebno v predlaganem besedilu slediti uporabljenim pojmom,
               ki jih vsebuje veljavni zakon. In to glede uporabe pojma študentje v zvezi z
               občasnim, začasnim delom, brez dodajanja in dijaki. Potem glede proračunskega sklada,
               za katerega je v predlogu zakona navedeno, da je v pristojnosti pristojnega
               ministrstva, je potrebno upoštevati določbe zakona o javnih financah, ki glede
               proračunskega sklada določa, da je v upravljanju pristojnega ministrstva. Da seveda
               določi akt o ustanovitvi, kar je v tem primeru seveda zakon. Glede proračunskega
               sklada pa ugotavljamo tudi določeno spremembo v odnosu na veljavni zakon, ki je pa
               predlagatelj niti ne omenja in ne pojasnjuje. Namreč, v veljavnem zakonu je predviden
               kot vir financiranja tega sklada, torej tako dodatna koncesijska dajatev, kot tudi
               druga proračunska sredstva, ki se vsako leto namenjajo v ta proračunski sklad. V
               predlaganem zakonu imamo glede tega v novem 3.a členu predvideno, da bo vir sredstev
               za ta sklad le še ta dodatna koncesijska dajatev. Predlagani zakon naj bi neposredno
               določil osnovo za obračun dodatne koncesijske dajatve in v tej zvezi ugotavljamo, da
               uvaja pojem koncesijske dejavnosti od katere prihodek naj bi služil kot osnova za
               obračun te dodatne koncesijske dajatve. Tega pojma veljavni zakon ne uporablja, ne
               glede na to pa tudi ne vemo kaj je razumeti pod pojmom <q>"koncesijska dejavnost"</q>. V
               kolikor gre za dejavnost organizaciji, ki posredujejo delo, začasno in občasno delo
               študentov in dijakov, bo seveda to natančno  zapisati in menimo, da bi to mogoče s sklicevanjem na dejavnost iz 2.
               člena.</p>
               <p>V zvezi s samim načinom obračuna dodatne koncesijske dajatve pa menimo tudi da bi
               kazalo ta prvi del prvega odstavka, se pravi prvi stavek prvega odstavka 3.a člena
               vendarle ponovno pretehtati v odnosu na prvi odstavke 2. člena veljavnega zakona, ki
               govori o tem kako se določa način obračunavanja koncesijske dajatve. Menimo, da
               ohranitev v nespremenjenem besedilu tega prvega odstavka 2. člena ob predlagani
               rešitvi 3.a člena, da je vprašanje konsistentnosti teh rešitev.</p>
               <p>Glede ostalih vprašanj menimo, da se v preostalih členih ponovijo naše ugotovitve
               glede usklajenosti terminološke usklajenosti z veljavnim zakonom. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Obveščam vas, da gospa mag. Majda Potrata nadomešča poslanko Bredo
               Pečan. Lepo jo pozdravljam v naši sredini in želim uspešno delo. Želi besedo
               predstavnik Univerze v Ljubljani? Izvolite. Univerza v Mariboru.</p>
            </sp>
            <sp who="SDT4:unknown-M">

               <speaker>GOSPOD _____:</speaker>

               <p><gap n="..."/><stage>/Ni vključen./</stage></p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Lepo prosim, gospod rektor, če priključite mikrofon.</p>
            </sp>
            <sp who="SDT4:unknown-M">

               <speaker>GOSPOD ____:</speaker>

               <p>Hvala lepa. Na univerzi se s samo tehniko pridobivanja sredstev ravno nismo
               ukvarjali, ker mislimo, da je to v pristojnosti ministrstva oziroma vlade.
               Zainteresirani pa smo vsekakor za to, da univerza dobi čim večjo višino teh sredstev,
               ki jih lahko nadalje tudi investira v izboljšanje bivalnih zmogljivosti študentov,
               kakor tudi v posodobitev infrastrukture, ki je za kakovostno delovanje univerze nujno
               potrebna.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Želi besedo predstavnik Univerze na Primorskem? <stage>(Ne.)</stage> Študentska
               organizacija Slovenije? Izvolite.</p>
            </sp>
            <sp who="SDT4:RakelaDamir">

               <speaker>DAMIR AKELA:</speaker>

               <p>Lep pozdrav vsem skupaj! Damir Akela, predsednik odbora za socialo in zdravstvo.
               Povedati moram , da Študentska organizacija Slovenije žal ne more podpreti oziroma
               sprejeti sprememb tega oziroma teh dveh zakonov. To pomeni zakona o dodatni
               koncesijski dajatvi ter zakona o poroštvu. Nasprotujemo zaradi tega, ker sam predlog
               sprememb ni bil usklajen s študenti oziroma s Študentsko organizacijo Slovenije. Tako
               na samem resornem telesu, kot je svet vlade za študentska vprašanja, kakor tudi med
               predstavniki ministrstva in študenti. Na ta način nismo spoznali tehtnih argumentov,
               ki bi bili v prid spremembam, pa tudi predstavniki ministrstva niso spoznali naših
               argumentov oziroma naše videnje boljšega zakona. Zato predlagamo kolikor je to
               mogoče, da se sam zakon vrne nazaj na sam svet vlade ali na ministrstvo in da se
               uskladi s študenti.</p>
               <p>Moram pa izraziti tudi bojazen, da gre za institucionalno brisanje Študentske
               organizacije Slovenije iz teh dveh aktov.  Na vsak način pozdravljamo, da se zgradijo nove postelje, da se
               zagotovijo nove bivalne zmogljivosti, kar je dejstvo. Vsekakor pa te argument, ki ste
               navedli v samem uvodnem delu zakona, so nevzdržni oziroma ne stojijo oziroma razlogi
               niso taki, da bi bilo potrebno zakon na ta način, kot predvidevate, spremeniti.</p>
               <p>Poudariti moram pa še to, da je nadzor, nad katerim ste postavili vprašaj,
               vzpostavljen že sedaj, zagotavlja ga pa računsko sodišče. Pa bi še prosil
               predsedujočega, da dovoli mojemu kolegu, ki se ukvarja s temi študentskimi
               organizacijami, da še on spregovori par besed. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Predstavite se pa povejte.</p>
            </sp>
            <sp who="SDT4:RantAndrej">

               <speaker>ANDREJ RANT:</speaker>

               <p>Lep pozdrav! Andrej Rant. Poglejte, to je sam sistem dodatne koncesijske dajatve, je
               sistem, ki dobro deluje. V nasprotnem primeru bi rad videl s strani ministra, da pove
               na katerem delu ne deluje dobro, in če je to na nek način nezaupnica sami študentski
               organizaciji Slovenije, da ne zna dobro zbirati sredstev. Poglejte, bojim se, da v
               primeru prenosa, da bo nekdo drug zbiral ta sredstva, pomeni podvojevanje sistema.
               Študentska organizacija Slovenije že sedaj zbira sredstva za koncesijsko dajatev, ki
               jih razdeljujemo potem naprej na študentske organizacijske oblike, hkrati pa ob tem
               sistemu vodimo tudi sistem dodatne koncesijske dajatve. Skupaj z ministrstvom imamo
               podpisano pogodbo, po kateri ločimo ta sredstva na poseben račun pri A Banki in
               enkrat mesečno prenakazujemo sredstva na ministrstvo. Sam nadzor je vzpostavljen že
               sedaj. Ravno v letošnjem letu smo skupaj sedeli tudi s pomočnico vrhovnega državnega
               revizorja, gospo Jelko Zimšek in pa gospo Heleno Jenko, v prostorih ministrstva, kjer
               smo se pogovarjali o samem sistemu dodatne koncesijske dajatve. Tako da, samih
               argumentov, češ da ne bi bil boljši nadzor oziroma argumenta, da naj bi bilo samo
               delovanje ali pa zbiranje same dodatne koncesijske dajatve bolj transparentno, nekako
               v mojih očeh ne zdrži. Vsak mesec pošiljamo poročilo, ki obsega 30, 40 strani s
               samimi prilogami, izpisi iz A Banke vseh prilivov in odlivov, skupaj delamo letna
               poročila in vemo, da smo podvrženi samemu nadzoru računskega sodišča. Tako da, sam se
               mi zdi, da te argumenti za samo spremembo niso pravilni in bi prosil ministra, če bi
               lahko mogoče te stvari bolj natančno pojasnil. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Želi besedo predstavnik študentskega sveta Univerze v Ljubljani? Ne
               želi. Vi ste iz Maribora, kolikor vem. V Ljubljani. Ta ne želi. Predstavnik
               študentskega sveta Univerze v Mariboru. Izvolite.</p>
               <p>Gospod <gap n="...."/></p>
            </sp>
            <sp who="SDT4:unknown-M">

               <speaker>GOSPOD _______:</speaker>

               <p>Hvala za besedo. Prorektor za članska vprašanja. Vse prav lepo pozdravljam!
               Študentje Univerze v Mariboru podpiramo spremembe zakona o koncesijski dajatvi in če
               smem obrazložiti zakaj. Želimo, da se pospeši tako gradnja, novogradnja študentskih
               domov v Ljubljani tako gradnja študentskih domov oziroma študentskih postelj na
               Primorskem in obnova študentskih domov v Mariboru. Imamo v Mariboru tretji in četrti
               dom, kateri so nezmožni za bivanje, še manj pa za študiranje. In če smem podati še
               tehtnejši argument, zakaj se te stvari oziroma zakaj smo za spremembo zakonodaje, in
               da s tem, ko se pospeši 29.11. leta 2005, je bila izdana odločba elektroinšpektorja
               iz Maribora za zaprtje študentskih domov, tako da bomo 1. septembra 2006. leta zaprli
               dva študentska doma na Univerzi v Mariboru in tega si ne želimo študentje univerze v
               Mariboru. In zato si želimo, da bi prišlo čim prej do priliva sredstev in nakazitev
               sredstev tako na Univerzo v Mariboru in s tem rešitev tega problema. Vemo, da se je
               gradnja študentskih domov Univerze v Ljubljani upočasnila zaradi nepravočasnega
               oziroma zaradi nesprejetja študentske organizacije, ki ni sprejela kredita v višini
               kot je bilo predvideno. In izključno zaradi teh argumentov podpiramo spremembe,
               seveda lahko bi sprememba tega zakona prišla oziroma vlada pripravila dosti prej in
               bi se s tem rešili nekaterih zapletov, ampak bolje sedaj kot pa nikoli. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Želi predstavnik študentskega sveta Univerze na Primorskem besedo? <stage>(Ne.)</stage>
               Predstavnik mladinskega sveta Slovenije? Tudi ne. Predstavniki sindikatov? Tudi ne.
               Potem pa, spoštovane kolegica, kolegi, sem videl, da so nekateri, sedaj ne vem ali
               ste bili vabljeni  ker vas ne
               poznam. Če ste bili vabljeni, povejte, imate še besedo, preden dam besedo poslankam
               in poslancem.</p>
            </sp>
            <sp who="SDT4:TonkilJanez">

               <speaker>JANEZ TONKL:</speaker>

               <p>Hvala lepa, predsedujoči. Janez Tonkl, študentska organizacija Slovenije.
               Pogovarjamo se o dodatni koncesijski dajatvi. Kolega Pukšič je razložil kako je z
               gradnjo študentskih domov, seveda študentska organizacija Slovenije tako, kot je že
               kolega prej povedal, se zavezama in vedno se je zavzemala, da je čim več študentskih
               postelj zgrajenih. Tukaj pa govorimo oziroma ta nov predlog zakona o dodatni
               koncesijski dajatvi govori samo tehnično. Zato spremembo, v kolikor bo izglasovana
               ali pa ne bo, nič več ali nič manj denarja prišlo po nekoliko drugačni poti na
               ministrstvo. Enako bo kot je sedaj, je pa tisto ključno vprašanje, tako kot je kolega
               povedal, da študentje v študentski organizaciji Slovenije se zopet sprašujemo pri
               enostranskih potezah vlade oziroma pristojnih ministrstev, pač želimo si partnerstva,
               tako kot se v tem času tako poudarja beseda partnerstvo. Mi si ga želimo, mi želimo
               skupaj narediti ali pa spremeniti nove zakone s pristojnimi ministrstvi, nikakor pa
               ne moremo pristati na to, da se enostransko odloči tako bo in tako je. Drugače sta pa
               kolega pred menoj že dovolj jasno povedala, da argumenti zakaj se ta zakon mora tako
               hitro in tako nujno in zakaj spremeniti, pač ne vzdržijo. Praksa je pokazala, da ta
               sistem trenutno dobro deluje. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Želi še kdo izmed vabljenih besedo? <stage>(Ne želi.)</stage> Hvala. Besedo dajem
               članicam in članom odbora. Želi kdo spregovoriti? Dr. Gaber, mag. Potrata.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Najlepša hvala, gospod predsednik. Spoštovane kolegice in kolegi, gospe in gospodje!
               Mi s presenečenjem ugotavljamo, da se nadaljuje praksa po kateri zakoni, ki prihajajo
               v ta parlament, nimajo za seboj predvidene procedure. Tukaj smo danes slišali, gospod
               minister, da svet vlade za študentska vprašanja o tem zakonu in tudi tistem drugem
               dvojčku tega istega zakona, sploh ni razpravljal. Kar mene zadeva, mislim da ni zrel
               za obravnavo na tem odboru in od ministra bi pričakoval, če spoštuje proceduro,
                   če mu je kaj mar do neke
               demokratične kulture, ki se jo vzpostavlja, posebej v odnosu do mlade populacije v
               tej državi, da umakne zakon iz procedure, da sejo zaustavimo in opravite najprej to,
               kar bi bili morali opraviti, preden ste zakon prinesli v ta parlament. Temu jaz še
               toliko bolj, tako zaradi preprostega razloga, ker ni enega samega argumenta, ki bi
               govoril v prid temu, da ta zakon zares potrebujete. Pretok denarja v tej konkretni
               točki je tekoč. Vi dobivate, čeprav razumem, to so tukaj sedaj trdili iz ŠOS-a
               mesečno nakazila. Ta nakazila so bila svoj čas okoli 100 milijonov tolarjev.
               Predpostavljam, da so sedaj tukaj nekje, podobno okoli, in študent, ta denar, tudi
               predpostavljam, da gre naprej v izgradnjo študentskih domov in s tem zakonom ne bomo
               torej ničesar popravili v tej točki. Če pa slučajno nam tukaj razlagate eno, delate
               pa to, kar imamo pred seboj iz nekih drugih razlogov, potem me pa zelo čudi
               sprenevedanje vlade. Ne spodobi se, da se vlada spreneveda, ko prinaša zakone v
               parlament. Če je vaša težava ta, da študenti za tisti drugi del, kjer gre za
               garancije za kredit in kjer gre za najetje kredita za izgradnjo študentskih domov, ne
               želijo najeti tega kredita, v primeru, da se ne morejo vpisati v tistem sorazmernem
               deležu tudi kot solastniki na te objekte. Potem je to druga zgodba, ampak potem nam
               jo povejte, povejte nam naravnost, da bomo vedeli, za kaj gre, če je tukaj spor med
               vami. Javno ste sami sicer že govorili o tem, da gre za ta spor, nato ste
               odgovarjali, na ta način tudi na poslanska vprašanja v parlamentu. In, če je to
               težava, potem bi vam mi želeli pomagati z dopolnilom, ki smo ga vložili k 4. členu.
               Mi predlagamo, da se zaplet o tem zakonu v celoti reši tako, da v 4. člen zapišemo,
               da je študentska organizacija v deležu sredstev, ki se iz koncesijskih dajatev
               natečejo v ta sklad, solastnica študentskih domov, predlagamo pa hkrati, da ne bi
               bilo kakršnihkoli dilem okoli tega, kako se bo upravljalo s tem, da je treba te
               študentske domove uporabljati za namen, za katerega so bili izgrajeni. In predlagamo
               tudi to, da jih ni mogoče odtujiti ali pa obremeniti, drugače kot v soglasju z vlado
               Republike Slovenije. To je formulacije, ki je zelo podobna tisti iz zakon o visokem
               šolstvu, kjer je prav tako lastnina prenesena na univerze in je bila to odločitev
               tega državnega zbora. Nekateri namreč trdijo, da ni podlage za to, da bi se vpisali
               študenti kot solastniki na te objekte. Jaz želim opozoriti na to, da imamo mi iz
               javni financ sofinanciranih ogromno število projektov, tudi tam, kjer gradimo po
               državi, kjer se država ne vpisuje na objekte, kot lastnik, pa gredo tja javna
               sredstva. Takšni objekti so mladinski centri, takšni objekti so objekti s področja
               športa, takšni objekti so objekti, kjer gredo sredstva za obnovo na področju
               varovanja kulturne dediščine, takšne so knjižnice po Sloveniji in tako naprej. To je
               sofinanciranje iz javnih sredstev in tudi tukaj se da zadevo na ta način izpeljati.
               Če pa že kdo verjame, da mu manjka člen v zakonu, ki bi mu to omogočil, pa bi bilo
               dobro, da skupaj razmislimo o tem 4. členu in ga dopolnimo na ta način kot mi
               predlagamo, sicer pa ne vidimo prave potrebe po tem, da se zakon spreminja in
               predlagamo, da druge člene ohranimo takšne kot  so, še posebej sedaj, ko poslušam tukaj predstavnico
               zakonodajne službe, se mi zdi, da skoraj v vsakem členu bi bilo treba kaj spremeniti,
               glede na to, kako je bil na novo vložen in je sedaj več težav v členih, kot jih je
               bilo v prvotnem zakonu.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala, dr. Gaber. Besedo ima mag. Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala za besedo. Najprej bi se vprašala in seveda svoje vprašanje namenjam ministru
               dr. Zupanu, gre pa za utemeljitev nujnega postopka. Jaz vem, da na tem odboru ni
               mogoče spreminjati načina postopka, ampak moje vprašanje je zvezano z ugotovitvijo
               predlagatelja zakona, da bi zaradi neplačila sprejetih pogodbenih obveznosti, ter
               upočasnitve, oziroma zaustavitve gradnje študentskih domov, lahko nastanejo težko
               popravljive posledice za delovanje države, zato je predlagan sprejem zakona o
               spremembah in dopolnitvah zakona o poroštvu in tako naprej, po nujnem postopku. Iz
               tega se mi zastavlja logično vprašanje ali je iz te dodatne koncesijske dajatve in
               odvajanja sredstev po podpisanih pogodbah, v resnici povzročilo take nepopravljive
               posledice in ali je Študentska organizacija Slovenije neizpolnjevalka pogodbenih
               obveznosti. To je vprašanje, ki je vprašanje, ki je povezano z nujnim postopkom, kot
               vidite. Zdaj pa dovolite, da nekatere stvari še v nadaljevanju pojasnim.</p>
               <p>Mene veseli, da je zaskrbljenost vsaj ene izmed slovenskih univerz dobila zdaj na
               tem odboru potrditev, ubesedeno potrditev, da je treba zagotoviti sredstva za gradnjo
               študentskih domov in v enem delu tudi obnavljanje študentskih domov, vendar to mi ne
               odgovarja na vprašanje, ali so predlagane spremembe zakona v resnici potrebne. Ker mi
               govorimo o novih kapacitetah študentskih domov ali o novih posteljah kot se reče. To
               pa iz predloga zakona, ni nikjer utemeljeno, da bi spremembe zakona kakorkoli
               vplivale na dodatna sredstva ali na ugodnejše finančne učinke. Še več. Tu v oceni
               finančnih posledic za državni proračun in druga javna finančna sredstva berem, da si
               ministrstvo za visoko šolstvo, znanost in tehnologijo, obeta prihraniti 3 milijone
               sredstev, za neizplačilo teh manipulativnih stroškov, ki jih zdaj nakazuje študentski
                  organizaciji. Torej,
               govorimo o prihranku treh milijonov in govorimo o veliki zaskrbljenosti za ne moten
               potek gradnje študentskih domov. No, tudi tisto kar naj bi prinesle druge posledice
               predlaganega zakona ni takšno, da bi utemeljevalo niti nujni postopek niti potrebnost
               tega zakona, ker DURS ima tako ali tako že opraviti z izvajalci oziroma posredovalci
               študentskega dela, ker to se nanaša na 76 koncesionarjev, ki posredujejo začasno in
               občasno delo dijakom in študentom. Torej, iz vse teh utemeljitev ne vidim nobenih
               oziroma zapisanega ne vidim utemeljenega razloga za sprejem tega zakona, imam pa s
               svoje strani zelo utemeljen pomislek, ki ga bom zdaj tudi izrekla. Glede na to, da
               gre za dodatno koncesijsko dajatev iz študentskega dela, se mi zdi, da je nedopustno,
               da pri tem ni mogoče govoriti o soglasju Študentske organizacije Slovenije k temu
               zakonu in to je temeljni razlog, ki me utrjuje v prepričanju, da zakon ne izpolnjuje
               pogojev za obravnavo na tem odboru in mu ne morem izreči podpore. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Kolegica Potrata, ni razumljeno to kot proceduralni predlog, da se odbor
               izjasni o tem ali je zakon primeren za nadaljnjo obravnavo ali ne, ampak je ta
               ugotovitev, ki ste jo na zadnje izrekli vaša lastna ugotovitev.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Natanko povzet sklep mojega govorjenja. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p> Hvala lepa. Besedo ima mag. Štebe.</p>
            </sp>
            <sp who="SDT4:ŠtebeTomaž">

               <speaker>MAG. TOMAŽ ŠTEBE:</speaker>

               <p>Hvala lepa gospod predsednik. Spoštovane kolegice in kolegi, spoštovani gospod
               minister! Jaz se čudim nad velikimi besedami za tako preprost tehnični zakon. Res se
               čudim nad temi veliki besedami. Ne razumem niti logike sedanje ureditve. Ko se denar
               steka na transakcijski račun sedaj banke, s tem denarjem določen čas upravlja
               Študentska organizacija Slovenije, s tem denarjem na ta način upravlja, ima celo
               delo, ker mora mesečno poročati na 40-ih straneh, smo slišali, od tega pa verjetno ni
               velike koristi, razen, ker drugače verjetno z neko zavzetostjo tega ni bi bilo in
               tudi ne bi bilo tako velikega interesa, da se obdrži tak birokratski sistem. Mi se
               borimo oziroma se zavzemamo za poenostavitev postopkov zakaj denar ne gre takoj na
               sklad direktno od študentskega servisa, zakaj se mora zadrževati, vmes pa se pišejo
               poročila, vsi imate pa delo, celo banke, ampak obresti na vezana sredstva ali v ista
               sredstva ne vem kam se iztekajood tega ima koristi tudi banka, hvala bogu, če ga
               plasira v gospodarstvo, ampak zakaj ta denar ne bi bil namenjen tistemu katerega je
               končni namen, sklad in res ne vidim nobenega razloga zakaj se tak preprost tehnični
               zakon, ki samo poenostavlja zmanjšuje stroške, ne sprejeme brez nekih velikih  besed. Jaz bom nasprotoval vsem
               amandmajem poslanskega kluba Liberalne demokracije, ker oni enostavno ukinjajo zakon
               s temi amandmaji, iz razlogov, ki sem jih povedal. Tudi če je denar pridobljen iz
               neke pravice po zakonu, ki jo že star zakon imenuje koncesijo, saj ta sprememba
               zakona pa povzema vso terminologijo in je potem mnenje zakonodajno-pravne službe
               nekoliko čudno, ker bi že leta 2003, ko je bil sprejet osnovni zakon morda to
               terminologijo lahko popravili, razen, če se motim, pa je bila vmes sprejeta neka
               druga zakonodaja, ki zahteva tudi tovrstno usklajevanje. Se pravi, če je ta denar
               namenjen univerzam hkrati se pa sprejema zakon o poroštvu, je tudi nesmiselno
               kakorkoli prenašati del lastnine študentskih domov na študentsko organizacijo, na
               neko organizacijo za katero jaz niti ne vem ali je ustanovljena kot društvo ali je
               ustanovljena po zakonu, na neko nevladno organizacijo. Tako, da jaz menim, da zakon
               preprosto sprejmimo, je tehnični akt, poenostavlja papirologijo in na ta način bomo
               tudi ta sredstva lahko takoj usmerjali tam za katera so namenjena. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Dr. Slavinec.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa. Najprej moja ugotovitev, da se težko znebim občutka, da na ministrstvu
               vlada vojno stanje, saj dobivamo same nujne zakone oziroma zakone po nujnem postopku
               kot da bi res bili tik pred vojno, še toliko bolj, kajti težko sprejmemo argumente za
               to, da bi res bilo tako nujno sprejemati zakone, ki, prej smo že imeli primer,
               korenito posegajo v samo organizacijo visokega šolstva, tukaj pa samo tehnično
               izvedbo določenih postopkov. Torej, res bi želel slišati zakaj tako hitimo in zakaj
               nujni postopki in če je res tako nevzdržno stanje, če se res študentska organizacija
               tako neprimerno obnaša in ima tako neprimerne postopke pri vodenju in upravljanju s
               temi sredstvi o katerih je sedaj govora. Sam težko vidim zakaj bi in na kakšen način
               ta zakon zagotovil uresničevanje cilja, torej več postelj v študentskih domovih in če
               ta sprememba zakona zagotavlja, potem bi bil zelo hvaležen, če mi lahko minister ali
               kdo to podrobneje razloži na kakšen način in koliko v kakšnem roku bo gradnja
               študentskih domov pospešena in razširjena. Sam vidim tisto kar je bilo že večkrat
               povedano razlog za ta zakon popolnoma drugje in gre se za po eni strani manipulacijo
               s študenti in potem njihovo izločitev iz postopkov, vendar opozarjam, da je to zelo,
               zelo nevarno početje, kajti študenti vsekakor so tisti, ki jih je treba upoštevati in
               njihovim argumentom prisluhniti  in v skladu z zakonodajo, v skladu z vsemi dosedanjimi
               praksami uskladiti, ne jih pa enostavno izločiti in jim na ta način z nekim navidez
               tehničnim zakonom potem tudi zmanjšati subjektiviteto, kar je končni cilj tega
               zakona, saj drugih ciljev ne moremo videti.</p>
               <p>Na koncu samo še to. Tudi ni realne osnove, zakaj se študente izloča iz teh
               postopkov. Saj, poglejmo, od kod ta denar prihaja - prihaja točno iz njihovega dela,
               prihaja točno iz njihovih aktivnosti. V kolikor vlada ocenjuje, da ima pravico
               razpolagati s tem denarjem na račun tega, ker je študentsko delo drugače obdavčeno
               kot druga dela, potem naj predlaga radikalno spremembo na širokem nivoju. In naj
               potem, če je takšno mnenje, tudi razmisli o obdavčitvi študentskega dela in potem
               tiste davke usmeri v gradnjo študentskih domov. V kolikor je to razmišljanje in se tu
               išče legitimiteto, zakaj lahko neposredno odloča o denarju, ki je pridobljen iz
               naslova študentskega dela in teh dajatev. Sam ne menim tako in sem prepričan, da
               vlada teh postopkov ne bo pričela. Zaradi tega pa dodatno argumentiram, da tudi ta
               zakon v takšni obliki ni potreben, še najmanj pa, da ga obravnavamo po nujnem
               postopku. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. V nadaljnji razmislek naslednje, ker se vas je že dosti več javilo, ko se
               ponavljate že s svojimi obrazložitvami. To je zdaj nujni postopek, smo v drugi
               obravnavi, vsak pa na splošno pove o zakonu. Lahko odprem splošno razpravo, če bo kdo
               dal proceduralni predlog, da ta zakon ni primeren za nadaljnjo obravnavo, in bi
               najprej o tem predlogu glasovali. Drugače teh ponavljanj in te splošne razprave pač
               ne bom dovolil. Če bo pa kdo dal tak proceduralni predlog, potem se pa lahko o njem
               dogovorimo in potem na koncu odločamo. Dr. Gaber, proceduralno, izvolite.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Gospod predsednik, jaz bom dal ta predlog. Mislim, da zakon ne izpolnjuje pogojev za
               to, da bi ga obravnavali. Razlog je pa zelo preprost: ponovno namenoma čelno krši
               načelo socialnega partnerstva v tej državi. V zakonu obstajajo podlage za to, da se
               je treba dogovarjati s študentsko organizacijo, in to ni smešno - to je smešno samo
               tistim, ki verjamejo, da so država oni, in se jim reče SDS, tem je lahko to smešno,
               drugi pa se držijo tistega, kar so podpisali, se držijo tistega, kar je v zakonih, in
               imajo svet zaradi tega, da se o njem<gap n="..."/> <stage>/Oglašanje iz ozadja./</stage> Verjetno imate
               <q>"logorejo"</q> in se ne morete vzdržati, dokler nimate besede.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Dr. Štebe, ostanite v mejah!</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>To pomeni, niso izpolnjeni pogoji. Jaz bi pričakoval, gospod predsednik, da bo
               minister povedal, kdaj se je o tem pogovoril s študentsko organizacijo, kdaj so to
               obravnavali na svetu, ker verjamem, da je to naredil, ker je k temu zavezan. Bojim
               se, da celo vodi svet za študentska vprašanja.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Torej imamo zdaj ta proceduralni predlog in bomo po koncu razprave
               najprej o njem odločali. Na vrsti je kolegica Žgajner Tavš.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. <stage>/Oglašanje iz ozadja./</stage></p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Kolega Jerovšek ima tudi<gap n="..."/> V redu. Gospa Žgajner Tavš, nadaljujte.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. Torej, še enkrat. Kljub vašemu opozorilu, spoštovani gospod predsednik,
               moram tudi jaz ugotoviti in dati pripombo, da pravzaprav  ne najdem razlogov, zakaj ponovno sprejemamo zakon, ki
               je prišel z ministrstva za visoko šolstvo, znanost in tehnologijo, po nujnem
               postopku. Dovolite, da se osredotočim na opazko, ki jo je dal govornik pred menoj,
               gospod Štebe, ki pravi, da gre pravzaprav za preprost tehničen zakon. V kolikor bi
               šlo za preprost tehničen zakon, potem po poslovniku državnega zbora najdemo morda le
               razloge za skrajšani postopek, nedvomno pa ne razlogov za nujni postopek. Vsekakor
               pa, če boste pogledali 4. člen predlaganega zakona oziroma besedilo zakona, boste
               videli, da ne gre za preprosto tehnično zadevo, ampak gre za pomembno vsebinsko
               spremembo. In tudi ta sprememba, ki je v taki obliki zapisana v okviru 4. člena,
               terja širšo razpravo. Ne zgolj sprejetje takšnega besedila na današnji seji v petih
               minutah, pač pa zahteva širšo razpravo in razpravo oziroma sprejem odločitve s širšim
               konsenzom, torej tudi s tistimi, ki jih ne nazadnje ta zakon zadeva. Jaz verjamem, da
               ne smemo priti do tiste faze, kolega Štebe, ko nepoznavanje neke zadeve, kar ste,
               mimogrede, javno priznali, pač vodi v sesutje nekega sistema.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa, kolegica Žgajner Tavš. Več se vas je že od mag. Potrate naprej obregnilo
               ob ta postopek. Treba je povedati, da je to nekako postala stalnica že pri zakonu v
               2. točki in pri tem zakonu. Kolegij pravi, da je treba za to si vzeti čas za
               razmislek in iti po normalnem postopku, potem pa državni zbor s svojim glasovalnim
               strojem to odločitev spremeni in smo potem v nujnih postopkih. Sam osebno menim, da
               bi res bilo bolje na tem področju z zakoni, ki tako posegajo v določena področja, ki
               so še kako občutljiva, iti po normalnem postopku, ne po nujnem. Ampak na to ta odbor
               nima nobenega vpliva, o tem je odločal državni zbor. Lahko pa v poročilu, ki ga bom
               podal ali pa kdor bo pač določen kot poročevalec tega odbora, na te stvari opozorim v
               državnem zboru. In se mi zdi, da res, kolegice in kolegi, odkrito govorim, ne delamo
               v redu, če je služba za zakonodajo zasuta s temi nujnimi postopki in če danes, ko
               vodim to sejo, dobim mnenje te službe eno uro pred zasedanjem tega odbora, z nami
               vred boste odločali o tem zakonu. Tako da bomo morali malo umiriti žogo v tem
               segmentu. Povem vam, da bom pač na to opozoril v razpravi v državnem zboru, mi pa na
               ta postopek ne moremo nikakor z nobeno proceduro več vplivati in je takšen kot je.
               Predstavnik študentske organizacije Slovenije.</p>
            </sp>
            <sp who="SDT4:KozanBorut">

               <speaker>BORUT KOZEN:</speaker>

               <p>Lep pozdrav! <stage>(Borut Kozen.)</stage> Rad bi povedal, da mi je žal, da so že daljši čas
               sistemsko neupoštevani organi, ki jih je sama vlada določila za komuniciranje s
               študenti in ki jih vodi minister Zupan. Rad bi povedal, da oba predloga, ki sta danes
               v proceduri, tako dodatna koncesijska dajatev in poroštvo, sta soodvisna, saj sta
               bila tudi skupaj sprejeta.</p>
               <p>Rad bi povedal, da študentska organizacija, ko je bilo prej vprašanje, zakaj zbira
               ta sredstva, zbira jih zaradi enega preprostega razloga, ki se mu reče ekonomija
               obsega. Študentska organizacija  to že dela in še en klik zraven ni ogromen strošek. Zelo
               zanimivo bo, ker bosta zdaj dve različni osebi delali eno in isto delo oziroma zelo
               podobno. Rad bi tu povedal, da je velikokrat bilo že zdaj povedano in kar je
               smiselno, glede poroštva oziroma glede lastništva. Rad bi povedal, da lastništvo je
               bilo s prejšnjim, pa tudi s tem ministrstvom že dogovorjeno oziroma že predlagano, in
               sicer 6.6.2005 je ministrstvo poslalo predlog študentski organizaciji Slovenije, v
               katerem v 4. točki ugotavlja, da se bosta študentska organizacija in ministrstvo o
               lastništvu dogovorila na podlagi vložkov. Tako da tu gre za sistem, tu gre kot prvo
               za kršenje dogovorov, ki so bili že sprejeti za lastništvo, na eni strani, na drugi
               strani pa je to ukrep, ki je sledil zaradi neposlušnosti študentov oziroma zaradi
               našega preglasnega nestrinjanja glede nekaterih zadev. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Besedo ima mag. Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala lepa. Rada bi izrekla podporo predlogu dr. Gabra in povedala, da sama nisem
               prej predlagala tistega proceduralnega sklepa, ker sem navajena, da predlogi
               opozicije ne dobijo podpore in je vse skupaj pravzaprav že farsično.</p>
               <p>Ampak tisto, kar pa ostaja tu kot vredno razmisleka, pa je to, da ne dobimo
               odgovorov ravno na temeljna vprašanja. Mene v resnici zelo zanima, kaj je vodilo
               ministrstvo k takemu predlogu. Kajti če ne dobim odgovora, da se sredstva niso dobro
               stekala, da niso bila ustrezno nakazovana, da je nadzor pokazal očitne
               pomanjkljivosti, potem ne morem pristati na to obrazložitev, češ da bo s tem ta
               rešitev pomenila relativno enostavno stekanje finančnih sredstev. Oprostite, kaj pa
               je to relativno enostavno stekanje finančnih sredstev, strogo namenske narave? Saj za
               to ravno gre, da so ta sredstva, ki se zbirajo, strogo namenske narave, in da
               potemtakem tako ali tako so predvidljiva, so obvladljiva in drugače, kot je
               namenjeno, niti porabljena biti ne morejo. Vprašanje, ki se tu zastavlja, je samo,
               ali priznamo študentski organizaciji lastništvo v tistem delu ali tega ne, in to je
               zame relevantno vprašanje, o katerem je dobro razpravljati. Vse drugo pa, oprostite,
               poenostavitve so lahko nagib, ni pa nujno, da so tudi opravičilo za izpust pomembnega
               instrumenta demokratičnega ravnanja in upoštevanja sogovornikov. Študentska
               organizacija tu je partner in brez njenega soglasja ne more biti izločena. Zato bom
               podprla predlog, ki ga je dal dr. Gaber, da se ugotovi, da ta zakon ni primeren za
               nadaljnjo obravnavo. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Mag. Capuder, beseda je vaša.</p>
            </sp>
            <sp who="SDT4:CapuderFranc">

               <speaker>MAG. FRANC CAPUDER:</speaker>

               <p>Hvala lepa, gospod predsednik. Občutek imam, da v naši državi Sloveniji, da vse, kar
               naredi vlada v okviru neke študentske tematike, je to napad na študente, je napad na
               študentsko organizacijo, na njihovo delo. Jaz se s tem ne morem strinjati. Pa neke
               besede, da gre za discipliniranje študentske organizacije.  Čakajte, pogovarjamo se, tako kot je že mag.
               Štebe pred mano omenil, pogovarjamo se o tehničnem zakonu. In jaz tega zakona ne
               gledam čisto nič drugače, kot da je to tehnični zakon. Zakon, ki bo pač omogočil, da
               bodo sredstva, strogo namenska sredstva, poenostavljeno in bolj pregledno nakazana
               tja, kamor pač morajo iti. In ne vem, zakaj bi naredili pot okrog prek študentske
               organizacije, od koncesionarja, če gre pa lahko direktno od koncesionarja na
               ministrstvo. Jaz tu ne vidim nobenega razloga, da se ta pot podaljša.</p>
               <p>Poleg tega pa, glejte, koncesnina je pač neka dajatev, ki se ji država odpove, v
               enem delu, v okviru 10%, odpove za financiranje študentske organizacije in v enem
               delu za delovanje študentskih servisov. In ŠOS v tem primeru je pač samo nek
               posrednik, da ta 2% prenakaže. In jaz ne vidim nobenega pametnega razloga, zakaj bi
               šla ta sredstva preko ŠOS-a. Mislim, da gredo lahko povsem direktno, in kot sem že
               omenil, bom ta zakon podprl, ne morem pa podpreti predloga, ki ga je dal dr. Gaber,
               da zakon ni primeren za nadaljnjo obravnavo.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala, gospod Capuder. Gospod Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Najprej bi začel s tem, da se tudi meni zdi, da gre za zelo enostavne
               rešitve, ki dejansko bodo omogočale preglednost tega, kako se stekajo finančna
               sredstva, preglednost njihovega načrtovanja, stalnost, racionalna poraba, stalen
               nadzor nad obračunavanjem in plačevanjem dodatne koncesijske dajatve, kot piše tudi v
               obrazložitvi. In te stvari so po mojem popolnoma jasne. Seveda pa se zaradi tega
               čudim takšnim težkim besedam, kot jih je kolega Gaber tu uporabljal, in se tudi ne
               morem strinjati z njegovim predlogom. Namreč, je to, kar je on podal, v popolnem
               skladju s politiko LDS, da je čim manj preglednosti nad finančnimi sredstvi, čim manj
               transparentnosti. To je bila vedno pač politika LDS. In mislim, da so ti časi, da se
               to mora nekako spremeniti in da mora biti preglednost. In stvari, ki so lahko
               enostavne, da so enostavne, da je to popolnoma normalno in da takšne rešitve
               ministrstva moramo podpreti. Jaz pa tu seveda popolnoma razumem študentsko
               organizacijo, ki se iz posebnih razlogov pomembnosti in širine svojega delovanja ali
               pa, kot je bilo celo omenjeno, ekonomije obsega, seveda bori proti temu. Njih jaz
               razumem in, mimogrede, če sem prav prepoznal, tudi čestitam novoizvoljeni
               predsednici, ki je tu prisotna. In pravzaprav si želim, da bodo sicer študentje pač
               težak partner za vlado, naj kar bodo težak partner, ker to je v študentski naravi, vendar pa bodo po mojem mnenju
               v končni fazi le spoznali in predvsem tukaj se bodo na koncu strinjali, da je to tudi
               za študentsko populacijo boljše, ker bo bolj dolgoročno zagotovljeno, da bodo ta
               sredstva otekala na pravi račun.</p>
               <p>Mi smo v preteklosti ne pod sedanjim vodstvom študentske organizacije slišali tudi
               za različne stran poti in za tudi nekatere nepravilnosti in jaz mislim, da bi si novo
               vodstvo kar pravzaprav moralo želeti tega, da bi se pojavile kakršnekoli osebe, ki bi
               včasih imele željo izkoriščati nepreglednost, nejasnost, zakompliciranost, da je tega
               tudi v njihovem interesu tako, da je tega čim manj. Tu se jim nič ne jemlje seveda pa
               kakor sami pravijo dodatni klik jim ni potreben in zaradi tega dodatnega klika ne
               bodo manj pomembni.</p>
               <p>Še enkrat pravim, ko je kolegica Potrata povedala, da se ne podprejo opozicijski
               predlogi, češ ker se generalno. Podprejo se večino, zaradi tega ne, ker ta opozicija
               ni konstruktivna in so slabi predlogi. Ko pravim, da razumem študente ne razumem pa
               opozicijskih kolegov, ki bi o tako enostavni in jasni zadevi, kjer bi se tudi morali
               oni boriti v korist države, da so stvari jasne na finančnem področju, da zagotavljajo
               dolgoročno več študentskih domov, več tega tega in tu se borijo proti. Je to
               nadaljevanje njihove politike, ampak ta politika je bila kaznovana na volitvah in pač
               niso spoznali in potegnili konsikvencij iz tega. Jaz se na konec koncem moram s tem
               strinjati, nasprotujem pa temu predlogu. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Dr. Gaber.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Sedaj jaz razumem kolega Jerovška, on pri drugih vedno vidi realizacijo lastne želje
               tako, da bo že držalo, kar je povedal okoli netransparentnosti kaj drugega biti ne
               more. On si seveda transparentnost razlaga na zelo določen način, hoče vedeti ne
               študentsko organizacijo, ki bi bila subjekt tega postopka, mi smo pri obstoječem
               zakonu prišli do te rešitve na osnovi zahteve študentske organizacije ne na osnovi ne
               vem katerega iks razmisleka. Takrat je študentski svet opravljal svojo funkcijo,
               takrat se je v študentskem svetu dogovarjalo in tudi pogajalo, seveda je tudi v
               takratni vladi bila kakšna druga rešitev kje drugje bolj všeč pa vendar, gospe in
               gospodje, resnica tega zakona je zakon o poroštvu. Ta eksplicitno jemlje študentski
               organizaciji iz rok pač določeno subjektiviteto, zaradi tega, ker se jih hoče
               dopovedati, da če se ne boste strinjali s tem, da ne morete biti solastnik na tistih
               objektih, ki so narejeni iz dela študentki in študentov, potem vas bomo pač povozili
               v parlamentu in to počnemo, to je vse. Edino kar je posebej ne lepo, je sprenevedanje
               na to temo, to delate, ne govoriti o tehničnih zakonih. Uporabljate tehniko za to, da
               bi to pač dosegli. Na koncu boste uporabili glasovanje, ampak vsaj sprenevedati se ni
               treba.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Želi še kdo besedo? Predstavnik študentske organizacije, potem pa gospod Jerovšek.
           </p>
            </sp>
            <sp who="SDT4:RantAndrej">

               <speaker>ANDREJ RANT:</speaker>

               <p>Hvala. Jaz predstavljam študentsko organizacijo Slovenije v pravnem prometu. Jaz sem
               vprašal ministra in bi res želel od njega odgovor ali meni, da je ŠOS kjerkoli kršil
               pogodbo, medsebojno pogodbo, ki je bila podpisana dne 18.6.2004 in ima veljavno do
               31.12.2009, to je pogodbo o načinu prenakazovanja sredstev v proračunskih sklad RS za
               razširitev študentskih 
               bivalnih zmogljivosti ter razširitev in posodobitev prostorskih pogojev in tehnološke
               opremljenosti univerz. Sam menim, da ŠOS nikjer ni kršil te pogodbe.</p>
               <p>Rad bi povedal tudi še ene par odgovorov, podal bistveno določene stvari, ki so bile
               tukaj povedane. Namreč, kako sploh ta sistem deluje. Do sedmega v mesecu študentska
               organizacija Slovenije pošlje zahtevke na podlagi, vsak mesec so, do vsakega servisa,
               študentskega servisa so te zahtevki v različni višini, zavisi, koliko je študentov
               pač delalo v tistem mesecu preko tega študentskega servisa. V višini 2% same dodatne
               koncesijske dajatve sedmega v mesecu. Z valuto petnajsti v mesecu, se pravi, nekje
               15-ega lahko pričakujemo, da se od 15-ega do 18-ega zberejo vsa sredstva na kar pa v
               pogodbi ponavadi sicer to nakažemo 20-ega v mesecu, ampak po pogodbi najkasneje do
               22-ega v mesecu nakažemo sredstva. Sredstva se mesečno gibljejo v višini od 90 pa tam
               do 135 milijonov slovenskih tolarjev.</p>
               <p>Kar se tiče same Študentske organizacije Slovenije. V sami pogodbi notri je navedeno
               tudi vse zamudne obresti oziroma obresti pozitivnega stanja, to kar je prej gospod
               Štebe narobe verjetno pač si predstavljal, tudi vse zamudne obresti oziroma zakonske
               obresti, ki se naberejo na samem računu prej nakažemo na samo ministrstvo.</p>
               <p>Znotraj tega je navedeno tudi to, da izdajamo mesečna, polletna, letna poročila. V
               bistvu dejansko sam nadzor pa poleg ministrstva lahko izvaja tudi samo računsko
               sodišče. Zakaj sedaj, če se ne dotikamo zakona o poroštvu, ampak gledamo samo pač
               zakon o dodatni koncesijskih dajatvi je bilo večkrat povedano, da se bo s tem sistem
               poenostavil. Jaz trdim nasprotno. Če bi bila recimo vaša žena v trgovini, potem ni
               neke obveze, da greste še vi v trgovino, ampak lahko ona vam tudi prinese določene
               stvari in obratno. Če je vaš avto čist ga ne boste šli še enkrat čistiti. Hočem
               povedati to, da če že ŠOS izvaja to delo tudi za samega sebe se pravi za koncesijsko
               dajatev in zbira s strani študentskih servisov mesečna poročila, ima najet
               računovodski organ za to in je zadeva v teku, res ne zastopim kako bi potem, ko je
               celotna zadeva popolnoma pod nadzorom in transparentna, zakaj bi v takem primeru take
               spremembe zakona bilo karkoli bolje. Nasprotno trdim, mislim da bo slabše. Zakaj? Res
               je, ŠOS v skladu s to pogodbo lahko izračuna maksimalno 252 tisoč tolarjev mesečno za
               to storitev, ki jo opravlja za samo ministrstvo. Znotraj te pogodbe so tudi
               opredeljeni stroški pošte, ki jo je treba pošiljati, računovodske, bančne storitve,
               telefona v končni fazi in vsega ostalega. Sem prepričan, da bo ministrstvo to mogoče
               tudi moralo plačati tako, da dvomim, da bo teh 3 milijone prišparalo na letni ravni,
               zato mi tudi ni bilo všeč to kar je notri pisalo, da boste pač 3 milijone prišparali.
               Jaz sem prepričan, da bo to obremenilo celodnevno obremenitev ene osebe na
               ministrstvu hkrati pa tudi pač povišali določene materialne stroške.</p>
               <p>Bi še enkrat izpostavil željo, da minister pove, ali ŠOS ni izpolnjevala svojih
               pogodbenih obveznosti za kar trdim, da jih je in če jih ni, kje jih ni? V nasprotnem
               primeru pa tega zakona oziroma te spremembe zakona res ne morem drugače jemati kot
               mogoče bom rekel izločevanje ŠOS ven iz tega samega postopka. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Gospod Jožef Jerovšek, potem pa gospod minister.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa.  Najprej kolegu
               Gabru, naj zagotovim, da politika LDS res ni realizacija mojih lastnih želja, da sem
               se prej zavzemal za transparentnost posebno na finančnem področju in se enako
               zavzemam tudi sedaj, ko sem v opozicijski stranki in za to sem bom tudi v naprej
               zavzemal. Na tem področju jaz nimam nobenih skritih želja in se bom vedno zavzemal za
               čim več preglednosti, kajti nepreglednost na tem področju, ki ste ga ustvarili v
               prejšnjem času prejšnje vlade je grozljiva.</p>
               <p>Moram povedati tudi na izvajanje študentov kot tudi zadnjega izvajalca. Saj pravim,
               jaz razumem njihova prizadevanja, je legitimno in logično, vprašam pa jih, ali je
               zbiranje teh sredstev preko njih se jim zdi izvirna dejavnost študentske
               organizacije, je to na svetu kjerkoli tako? Jaz mislim, da študentske organizacije po
               svetu večinoma delujejo prostovoljno, ljubiteljsko ne pa kot plačani funkcionarji.
               Morajo se vprašati, ali so ta njihova naprezanja v pravo smer, dejansko. Meni se zdi,
               da to ne more nikakor ne more biti neka izvirna dejavnost študentske organizacije, za
               te stvari imamo v tej državi druge finančne institucije, ki morajo biti pod strogim
               finančnim nadzorom in s tem se študentske organizaciji ne bo nič vzelo bo pa bistveno
               bolj legitimno delovala pred študenti in večjo zaupanje študentov bo uživala in se bo
               v večjem obsegu posvečala tistim dejavnostim, ki pa so izvirne dejavnosti študentske
               organizacije. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala, gospod Jerovšek. Gospod minister, izvolite.</p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p>Hvala lepa. Tudi jaz bi rad najprej pozdravil novo predsednico študentov nisem vedel,
               da je tukaj, midva sva za jutri zmenjena za prvi sestanek, ampak kljub vsemu, da je
               tukaj, jo lepo pozdravljam in me veseli, da je prišla, da vidi koliko se <q>"tepejo"</q>
               različna mnenja in menim, da bo seveda znala tudi zadevo preceniti. Jaz bom govoril
               najprej splošno na tista najbolj pereča vprašanja, potem bi pa prosil kolega tukaj,
               da v detajlnih pojasni, ker je bilo sorazmerno veliko vprašanj na katere pač
               potrebujejo tisti, ki so vprašali odgovore.</p>
               <p>Čisto načelno. 20. maja, ko je bil sestanek sveta za študentska vprašanja smo imeli
               na dnevnem redu natančno ta vprašanja, o katerih sedaj govorimo in sicer o teh
               koncesijskih dajatvah in smo imeli o tem napisano, smo se želeli o tem pogovarjati,
               vendar so študentje v prvi točki zapustili sestanek in se niso hoteli več
               pogovarjati, natanko veste, kaj je sledilo potem, so bile demonstracije, študentje so
               postavili svoje zahteve in se o teh preprosto niso pogovarjali. Dejstvo je, sedaj bom
               pa povedal razloge, zakaj smo to vpeljali.</p>
               <p>Dejstvo je, da smo imeli to na dnevnem redu in smo se o tem želeli pogovarjati.
               Torej tu, da se nismo pogovarjali ne more biti govora. Potem, sedaj pa pride do
               vprašanja o celotni zadevi, ki je bila sprožena kar se tiče pogodbe in ostalega.
               Pogodba, ki je bila sklenjena v letu 2004 je veljavna, vendar mi menimo, da je
               izredno neprimerna, je bila sklenjena, se strinjamo, vendar mi ocenjujemo, da je
               neprimerna za to izvajanje. Potem pride naslednje razmišljanje, ki je bilo popolnoma
               legitimno in kar osebno poudarjam je, da je kontrola in zato so tudi študentje ves
               čas, ko smo imeli ustne pogovore, ko smo imeli soočenja na televiziji, kjerkoli so
               vedno poudarjali, da jim je izredno neprimerno, da se toliko govori okoli študentskih
               servisov, okoli ŠOS-a, kaj se vse zapravlja in kaj se ne in so trdili, da delajo vse
               pošteno, pravilno  in da si
               želijo jasen in glasen nadzor in jasno in transparentno nakazovanje denarja. To je
               bila njihova eksplicitna želja in tukaj se mi zdi sedaj popolnoma za lase privlečeno,
               če se nenadoma pogovarjamo o tem, ko želimo od študentskega servisa, s tem, da lepo
               izklopijo študentsko organizacijo, ki ni ne kriva ne nedolžna pri tem, pri
               nakazovanju denarja, da jo operemo vseh sumov in se ta denar nakazuje na ministrstvo
               za visoko šolstvo brez posrednikov. Torej popolnoma jasno in transparentno in tukaj
               ne vidim nobenih težav. Bom pa povedal še razloge zakaj je to nujno. Ko gre in to je
               sedaj pomembno, vsi so se tukaj strinjali, tudi z gospodom Gabrom, da so bili, v
               povprečju govorim, nakazila v višini okrog 100 milijonov tolarjev. To je bilo, seveda
               <gap n="..."/> so ta nakazila manjša, vendar to je bilo v letih, ko je bil gospod Gaber še
               minister. Če pogledamo sedaj to, vemo tudi mi. Je pa problem tale, ki se ga postavlja
               pred dobrega gospodarja. Ko nima zanesljive kontrole, ko nima zanesljivih evidenc, je
               odvisno od tistega kar mu nakazujejo drugi in v našem primeru smo dobili nakazanih
               milijardo in 100 tisoč po računih in po zelo preprostem preudarku, da je pri 80
               milijardah, ki vemo, da je bilo študentsko delo ocenjeno preko davčne uprave, je 2%
               od, kar znaša koncesijska dajatev, od 80 milijard, je približno milijarda šeststo in
               bili bi nespretni in ne bi bili dobri gospodarji, če se ne bi vsaj vprašali kakšna je
               razlika med, recimo milijardo, milijardo dvesto, ker če sedaj vzamemo tisto številko,
               ki jo je vzel gospod Gaber, je rekel okrog 100 milijonov pomnožimo z 12, je to
               milijarda 200. Mi smo pa vprašali, če menimo, da je verjetno nekje, okrog milijarda
               600, dobimo pa milijardo 100, seveda nastopi vprašanje na katerega ne moremo
               odgovoriti, tudi ne znamo odgovoriti tudi nočemo insinuirati, vendar želimo stvari
               razčistiti in to je naša intencija, želimo vedeti in dober gospodar seveda, mu ne bo
               vseeno ali dobili 400 milijonov ali ne. In to je bilo naše vprašanje. Tukaj se nam po
               eni strani podirajo študentski domovi v Mariboru, potrebujemo 200, 300, 400 milijonov
               tolarjev in menim, da smo povsem opravičeni, da nujno zahtevamo določene spremembe,
               da morda dobimo ta denar, ki ga bomo porabili, kot smo rekli, za izgradnjo tistega,
               za popravilo tistega, kar seveda nameravamo s študentskimi domovi narediti, za vse
               tehnične<gap n="..."/> To je <gap n="..."/> narekoval, da sem zaokrožil te odgovore.</p>
               <p>Sedaj bi pa prosil gospoda Pluta, ki je na našem ministrstvu, ki je spremljal vsa ta
               vaša vprašanja, da natančno tehnično odgovori na posamezna vprašanja, če mi to
               dovolite.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Seveda, saj sta navedena po poslovniku oba, da razlagata ta zakon.</p>
               <p>Gospod državni sekretar Plut, izvolite, beseda je vaša.</p>
            </sp>
            <sp who="SDT4:unknown-M">

               <speaker>GOSPOD PLUT:</speaker>

               <p>Lep pozdrav! Jaz sem na funkciji generalnega sekretarja, samo toliko v popravek.</p>
               <p>Začel bi pri šolstvu. Tako kot je že minister pojasnil, s šolstvom smo se pogajali o
               tem zakonu že več kakor eno leto pa pol, preden smo prišli v to zadevo za nujni
               postopek. Ravno tako smo ga na svet za študentska vprašanja pri vladi uvrstili na
               točko dnevnega reda, vendar je demonstrativno zapustil sejo in smo predstavili
               spremembe tega zakona samo takrat prisotnim predstavnikom vlade.</p>
               <p>Druga zelo pomembna točka, ki se tukaj izpostavlja, je tako imenovani nadzor nad
               porabo teh sredstev. Povedati vam moram, da trenutno je v Sloveniji na podlagi
               koncesij, ki jih je podelilo ministrstvo za delo, družino in socialne zadeve, 76
               koncesionarjev, ki posredujejo pri študentskemu delu. Nadzor, ki je trenutno
               vzpostavljen, je v bistvu samo deklaratoren, kajti vsi se morate zavedati, da
               ministrstvo za visoko šolstvo nima inšpekcijskih služb, ki bi lahko izvajali
               neposredni nadzor pri študentskih servisih, da nima  ministrstvo za delo inšpekcijskih služb, ki bi
               neposredno izvajali nadzor neposredno pri servisih. Država ima za to samo davčno
               upravo Republike Slovenije, katera pa dokler ta novela ne bo uveljavljena, tega
               zakona nima v okviru svojega rednega delovnega področja in ga kot takšnega pri rednem
               davčnem <gap n="..."/> posameznih davčnih zavezancih, kar je vseh 76 koncesionarjev nedvoumno,
               na primer ko inšplicirajo davke in prispevke od plač ali karkoli drugega, ne
               pregleduje in kot takšno je to, je izmaknjeno vsakemu nadzoru. To nam je očitalo, ker
               za razliko od šolstva smo na ministrstvu za visoko šolstvo, znanost in tehnologijo
               vsako leto revidirani s strani računskega sodišča Republike Slovenije, nam je bilo
               prav nadzor nad pobiranjem teh sredstev izočitan, saj ministrstvo za visoko šolstvo
               ni po mnenju računskega sodišča zagotavljalo zadostne kontrole nad prilivom teh
               sredstev. Pri tem je zelo zelo pomembno dejstvo to, ki se zanemarja in se ga ne pove
               do sedaj, je, da študentski servisi, to ne leti na ŠOS, ampak postavlja se črna
               luknja na področju 76. študentskih servisov, ker oni, vseh teh 76. študentskih
               servisov imajo poleg dejavnosti posredovanja študentskega dela, tudi so avtošole,
               ukvarjajo se s turizmom, s posredovanjem gaziranih pijač, s hotelirstvom in vsemi
               temi zgodbami in ko oni dajo poročilo na davčno upravo v obliki DDV obrazca na
               podlagi katerega se obračunavajo DDV, ni razvidno koliko prometa oziroma prihodkov je
               nastalo iz turizma, oddajanja hotelskih sob, koliko pa iz posredovanja študentskega
               dela. Žal je takšen DDV obrazec in tako mi ne moremo sedaj z velikimi mukami z davčno
               upravo sploh ugotoviti koliko bi bilo dejansko prometa ustvarjenega s temi. Edini
               podatek je to, kolikor nam na podlagi samoobdavčitve študentski servisi povedo sami
               in to potem sporočijo ŠOS-u in ŠOS na podlagi tega izstavi zahtevek in se obračuna.
               In tukaj se resno postavlja vprašanje verodostojnosti teh podatkov. In edini način,
               da lahko preverimo verodostojnost teh podatkov je, ali prvič, da zaposlimo nove
               inšpektorje v okviru ministrstva za visoko šolstvo, znanost in tehnologijo in jim
               damo pooblastilo, da gredo v firmo, dejansko preverijo listine na podlagi katerih, se
               pravi poslovne dogodke vseh študentskih servisov in si sami izračunajo podatke. To
               edino v Republiki Sloveniji počne davčna uprava Republike Slovenije, se pravi, da bi,
               če bi mi hoteli na ta način to zagotoviti, bi morali zaposliti dodatne ljudi. Tega
               pooblastila nima niti ŠOS. Tudi mi kot ministrstvo, mu s pogodbo tega pooblastila ne
               moremo dati, razen če bi napisali tukaj sedaj v zakon, da bi ŠOS imel še svoji
               inšpekcijsko službo, ki bi to delo, kar bi pa pomenilo en velik paradoks in nonses v
               celi zgodbi.</p>
               <p>Druga zgodba, kar se tiče nadzora računskega sodišča. Računsko sodišče, ko je nas
               nadziralo, nam je povedalo, da oni ne morejo revidirati študentskih servisov, ker so
               gospodarske družbe in se ne financirajo iz proračunskih dajatev.</p>
               <p>Druga zadeva je nujnost postopka. Tukaj se velikokrat poudarja zakaj nujnost
               postopka. S prejšnjo vlado, v prejšnjem mandatu je bil sprejet že zakon o dodatni
               koncesijski dajatvi in poroštvo, predvidevam da z namenom pospešitve gradnje. Vsi
               vemo, da je proračun Republike Slovenije omejen, potrebe po študentskih posteljah so
               ogromne, velik manjko imamo. Zato se je iskala rešitev s poroštvom in z najetjem
               kredita, se pravi z dodatnimi finančnimi prilivi, da bi pospešili gradnjo, da ne bi
               čakali na tekoče davčne prihodke. Iz tega naslova se je tudi začelo z investicijo.
               Ker je bil pa zakon že sprejet in so obstajale vse pravne osnove, da študentje z
               lahkoto najamejo kredit, je bilo smatrano, da ga bodo tudi najeli. Začele so se tri
               gradnje, študentskih domov na Potočnikovi, pri FDV-ju in na Litostrojski, vseh,
               katerih vrednost je skupaj 5,6 milijarde, v tem delu bi nujno potrebovali 1,4
               milijarde dodatnih sredstev iz naslova najetega poroštva, ostali denar bi pa porabili
               za obnovo študentskih domov, kakor smo že danes slišali, so določeni pod, je odločba
               inšpektorja, da se bodo zaprli. In je spet nevarnost, da bo šlo 400 postelj po zlu.
                   V Ljubljani, bi pa rad
               poudaril, da trenutno gradimo 876 postelj. S tem, da država kot dober gospodar kljub
               temu, da imamo sedaj velike očitke je prerazporedila sredstva iz drugih projektov, iz
               drugih tekočih investicij in določene ljudje, ki bi tudi nujno potrebovali vlaganje v
               svojo infrastrukturo so sedaj oškodovani in smo prerazporedili sredstva na študentske
               domove zato, da zapiramo, ker bliža se 1. oktober, bliža se novo vpisno leto in mi bi
               radi ponudili študentom nove postelje, nove zmogljivosti, sicer pa, to gre vse na
               račun drugih davčnih upravičencev. Zaradi tega nismo začenjali novih investicij, ker
               smo morali stare najprej končati.</p>
               <p>Kar se tiče tega, da vlada oziroma ministrstvo za visoko šolstvo ni hotelo
               sodelovati s študenti vam moramo pojasniti dejstvo, da pri tako pomembnih zadevah, ko
               govorimo o tekočih gradnjah, o katerih se pogovarjamo o več milijardah, mi
               potrebujemo na drugi strani resnega partnerja. Partnerja, ki ne išče samo pravice in
               ki ne špekulira s svojimi ne vem kakšnimi interesi, ampak ima na drugi strani tudi
               obveznost. Ministrstvo ima obveznost v tem, da zgradi študentske postelje. Obveznost
               imamo v sprejetem proračunu. Obveznost imamo v spoštovanju vseh zakonov in moramo
               delovati v skladu z vsemi proračunskimi standardi. To bi bilo kar se tiče sodelovanja
               ministrstva s študenti. S študenti smo se pogovarjali, mislim da 7 mesecev. Tudi sam
               sem sodeloval v pogajanjih s študenti, kar se tiče najetja kredita in dodatne
               koncesijske dajatve in moram povedati, da tukaj je bilo strogo stališče študentov na
               solastništvo, kar je seveda popolnoma nesprejemljivo, kakor bom obrazložil tudi v
               nadaljevanju.</p>
               <p>Potem je bilo vprašanje gospoda Gabra, da to ni bilo na svetu za študentska
               vprašanja. To smo že odgovorili.</p>
               <p>Kar se tiče teh treh milijonov. Za nas, za državne uslužbence, ki smo pripravljali
               spremembo zakona je tri milijone denarja ogromen denar. Sedaj, če študente, ki so
               nezaposleni zato za njih zanemarljiv znesek, to vrednostno oceno prepuščamo vam.
               Moram poudariti nekaj. Da študentje kljub temu, da razpolagajo v več milijardami
               denarja namenijo za štipendiranje samo 5 milijonov, kar pomeni, da če bi dodali še te
               tri milijone zraven bi že skoraj za 70% povečali vložek, kot ga dajo sami za
               štipendiranje. Kar samo pove, da ta znesek je mogoče komu smešen, ampak ni
               zanemarljiv.</p>
               <p>Kar se tiče, da bo to povečalo skupaj še državno birokracijo, bi pa moral povedati,
               da Davčna služba Republike Slovenije bi to obravnaval samo zraven še enega lista in
               bi isti referent pogledal še dve številke. Tukaj, če pogledamo še dve številki, gre
               tukaj če na hitro izračunamo samo 76 vlog kar 12 zahtevkov, pa si sami izračunajte,
               da to ne vem, če bi ena delavka delala en dan in pol in to za državo. Mislimo, da
               imamo še toliko rezerv, da bi to optimalno izkoristili, ne da bi potrebovali dodatno
               zaposlovati kogarkoli.</p>
               <p>Istočasno bi poudaril še eno zgodbo. Tukaj se govori zakaj študentom ne samo
               solastništvo na teh študentskih domovih. Solastništvo se tukaj povezuje s tem, da je
               pač to plod študentskega dela. Pri tem je pomembno poudariti več vidikov. En vidik
               je, da, če sedaj izhajamo, sicer se vam bom zdelo mogoče komu smešno, ampak če
               izhajamo, da so vsi davčni prihodki s katerimi gradimo upravne enote, bolnice,
               letališča, avtobusne postaje in vse živo, vir dela delavcev in tudi delavci niso
               solastniki na teh nepremičninah, tako ne vidim razloga zakaj bi delali izjemo pri
               študentih in jim dajali to v solastništvo. Mislim, da to smo imeli včasih v drugačnem
               družbeno političnem sistemu takšne ureditve.</p>
               <p>Potem je, poudaril bi še to, da tukaj nismo, kljub temu, da je tudi zakonodajna
               služba v nekem delu povedala svoje mnenje, mi nismo ničesar spreminjali vsebinskega v
               zakonu, ampak smo samo spreminjali tehniko. Tehnika je namenjena zaradi tega, da se
               poenostavi način zbiranja sredstev  in da se zmanjšajo stroški. Vse to skupaj je povezano tudi z nujnim
               postopkom. Kajti, vse gradnje, še enkrat bi poudaril, da so vse gradnje tik pred
               zaključkom in da mi nujno krvavo rabimo ta sredstva, če hočemo študentom odpreti te
               postelje.</p>
               <p>Edini organ, ki smo ga do sedaj našli za to je Durs. Soglasje od študentov ni bilo
               danega zardi tega, ker se niso bili pripravljeni pogovarjati.</p>
               <p>Tukaj imam še konkreten odgovor gospodu Slavincu, ki me sprašuje ali bo ta novela
               zakona o dodatni koncesijski dajatvi povečala število postelj. Že sama preprosta
               matematična logika, vsak, ki se ukvarja z investicijam ve, da dlje časa ko traja
               investicija dražja je investicija. Vi veste, da so to ogromna gradišča, ki jih je
               treba vzdrževati in vsa ta gradbišča so tudi varovana. In dlje časa ko to bo in če bo
               nastala, trenutno še ni, ker je bil takšen splet okoliščin, v trenutku ko bo nastala
               odgovornost države pri prevzemu vseh teh objektov zaradi plačilne nesposobnosti bodo
               vsi izvajalci imeli pravico do zakonitih zamudnih obresti. In to bo zadevo lahko samo
               še podražilo. In res je. Še manj denarja bo za izgradnjo novih študentskih postelj.</p>
               <p>Kar se tiče ŠOS-a, ki trdi, da oni že tako ali tako odvajajo ta sredstva, vsi moramo
               vedeti, da imamo 10% dodatne koncesijske dajatve za delovanje ŠOS-a in za provizije
               študentskim servisom in dejansko Študentska organizacija Slovenije pobira denar samo
               zase, ne za nas. Tistih 10% si določen del zadržijo študentski servisi zase, določen
               del pa ŠOS pobere zase in ga ne nakazuje nam naprej. Ta denar, ki bi se nakazoval
               naprej, ta denar smo pa mi takoj skanalizirali v proračunski sklad. In se nam zdi to
               logično, ker to bi bil edini denar, ki bi bil dejansko na ŠOS-u in potem še v
               proračunskih sklad.</p>
               <p>Mislim, da sem odgovoril na vsa glavna vprašanja. Sicer sem malenkost preskakoval,
               ker so se vprašanja tudi ponavljala, ampak to so bile bistvene ugotovitve, ki se mi
               zdijo smiselne, da vam jih objasnim. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala, gospod generalni sekretar. Predstavnik študentske organizacije Slovenije ima
               besedo.</p>
            </sp>
            <sp who="SDT4:unknown-M">

               <speaker>GOSPOD ____:</speaker>

               <p>Najlepša hvala. Poglejte, jaz sem vesel, da smo prišli končno najprej z malo mešanja
               hrušk in jabolk do tistega kar je srčika problema. Za začetek bi se rad dotaknil
               izvajanja gospoda ministra, ki je govoril o 80 milijardah, 2%, da to znese milijardo
               600. Podatek 800 milijard je za leto 2004, dodatna koncesijska dajatev se je pobirala
               samo zadnje tri mesece in ne celotno leto. Iz tega lahko sledimo, da dejansko v letu
               2004 ni bilo pobrane 1,6 milijarde dodatne koncesijske dajatve, ampak zgolj
               koncesijska dajatev za zadnje tri mesece, ko je bila le-ta vzpostavljena. Za leto
               2005 je zaradi same spremembe bila narejena tak stvar, da zaradi same dohodnine je
               sama panoga padla za 25,5%, kar pomeni, da študentsko delo ni več obsegalo v bistvu
               80 milijard, ampak nekaj čez 60 milijard. In od 60 milijard zopet, če gremo gledati,
               oziroma malo manj, če gremo gledati 2% dajatev lahko ugotovimo, da to veliko bliže
               tisti milijardi in 100 milijonov, kot pa tisti milijardi in 600 milijonom, kot ste vi
               govorili, gospod minister.</p>
               <p>Hkrati bi se pa rad dotaknil tudi izvajanja gospoda Pluta. Poglejte, srčika
               celotnega problema so očitno gradnja študentskih domov. Tukaj imam tudi zapisnik z
               dne 2.3.2006, ko ste bili tudi vi prisotni na tem sestanku, kjer smo s strani šolstva
               bili Miha Ulčar, takratni predsednik, Robi Peteržnik, Borut Kozan in jaz, s strani
               ministrstva pa Martin Plut, gospod Simon Ošo, Dejan Flakovec in pa Tomaž Babič.
               Poglejte, tukaj smo se dogovorili, da ministrstvo za visoko šolstvo, znanost in
               tehnologijo do 3.3. pošlje ŠOS še odpravno mnenje v zvezi neveljavnostjo odgovora.
               ŠOS do 10.3.2006 odgovori na pravno mnenje in poda stališče ali bo najel kredit. In
               potem ministrstvo za finance do 10.3.2006 pripravi osnutke pogodb in tehniko
               izpeljave najema kredita s terminskim planom.  Mi smo svoj del dogovora izpolnili in smo vam
               odgovorili na vaše pravno mnenje z dvemi pravnimi mnenji, ki sta govorili v prid, da
               je dogovor podpisan med Republiko Slovenijo in Študentsko organizacijo Slovenije,
               glede samega lastništva za tisti vložek sredstev treh milijard najetja kredita, da je
               veljaven. Od vsakega dogovora je možno tudi odstopiti, ampak dokler je pa to dogovor
               veljaven oziroma dogovor je možno tudi spremeniti. Dokler je ta dogovor bil veljaven,
               smo pač mi to tudi nekako, bom rekel, to lastništvo, se mu je bilo težko odpovedati,
               če je bilo pač nekaj veljavno. S strani ministrstva za visoko šolstvo, znanost in
               tehnologijo, potem ni bilo več v bistvu praktično nobenega takega, neke inercije, ki
               bi vodilo v reševanje pač tega problema. Študentska organizacija Slovenije se je na
               koncu bila pripravljena tudi samemu lastništvu na nek način tudi odpovedati, vendar
               očitno to ni bilo dovolj. Hkrati pa, če pogledamo ta zapisnik. Ne vem, jaz res vidim,
               da tukaj ni problematika v teh treh milijonih tolarjev, ki naj bi se prišparali s
               samo gradnjo študentskih domov in tako naprej in glede same transparentnosti
               nakazovanja oziroma prenakazovanja sredstev, in jaz še vedno trdim, da ta sistem, ki
               je trenutno v veljavi je dober. Ampak, če se nehamo sprenevedati, očitno je problem
               drugje, pri zakonu o poroštvu. Tukaj bi pa rad izpostavil to, Študentsko organizacije
               Slovenije je pridobila mnenje ali v zakonu piše, ali je poroštvo subsidiarne ali
               solidarne narave. V primeru, da je subsidiarne narave, to pomeni, da če bi se s
               strani vlade Republike Slovenije oziroma pač državnega zbora, recimo karkoli
               spremenilo na področju študentskega dela in sredstva ne bi več dotekala na študentsko
               organizacijo Slovenije, le ta ne bi bila možna plačevati kredita, ki naj bi ga
               najela, potem bi Študentska organizacije Slovenije sama odgovarjala. V primeru
               solidarnega poroštva, pa pomeni, da tudi država odgovarja zraven. In mi smo si
               želeli, da se uredi tudi to poroštvo. In s strani ministrstva so bile obljube, da se
               bo to poroštvo tudi uredilo. Ampak na tem področju, poleg samih obljub nismo prav
               zelo veliko drugega prejeli. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Dr. Gaber, dr. Slavinec, potem je samo Študentska organizacija, pa vi gospod
               generalni sekretar.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Spoštovani gospod predsednik. Mislim, da je to, kar zdaj poslušamo, je seveda živi
               dokaz tega, da bi bilo zelo dobro, če bi se fantje in sedaj imajo tudi nekaj dam,
               tukaj s seboj, mislim pa tako, te iz ministrstva kot tudi te iz ŠOS-a vrnili nazaj in
               se pomenili o tem, o čemer bomo mi danes tukaj odločali. To, kar sem do sedaj slišal
               mi pa kvečjemu potrjuje tezo, da bi bilo bistveno bolje, da pustimo, da tam kjer
               študentska organizacija sredstva urejeno že pobira in jih pobira zase in jih pobere
               tudi za ta sklad, da to opravi do konca. Ker, če se minister mimogrede zmoti za 400
               milijonov in ga to nič ne moti, da mu ni jasno, kaj se je v katerem letu pobiralo. Če
               tega ne ve tudi njegov spoštovanja vreden generalni sekretar, potem je težko zaupati
               tem ljudem, da to jemljejo k sebi, zato da bo tam pa pregledno teklo in se bo hitro
               gradilo. To res vse skupaj meji na farso. Tisto, kar je očitno zadaj in je treba pač
               jasno povedati je to, da ko se je študentska organizacija odločila, da ne podpira
               slavnih reformnih rešitev in ko ni bilo mogoče najti dogovora z njimi, takrat so se
               pač odločili v vladi, da jim je potrebno življenje otežiti do takšne mere, da ta
               študentska organizacija ne bo več kredibilna. Zato smo obravnavali nedavno tega,
               tukaj zakon, ki govori o tem, kakšen delež sredstev bo ŠOS dobil od koncesije za
               lastno delovanje, zato seveda jih nismo poslušali takrat, ko je šlo za zakon o
               visokem šolstvu in bomo sedaj preko veta imeli ponovno priložnost o tem govoriti. In
               danes jim je pač treba odvzeti možnost, da oni najamejo kredit, odvzeti to poroštvo
               ŠOS-u za ta kredit in jih desubjektivirati. V tem je vsa zgodba. Mislim, da so naredili v očeh koalicije, pač
               veliko napako, ker so se povezali s sindikati in oboje skupaj je bilo premočno. Ni
               bilo jim mogoče prodajati več kar tako praznih podatkov, če imaš pet minut časa, si
               pač izmisliš najprej, da je to zelo zapleteno in bi skorajda, ko sem poslušal
               generalnega sekretarja, verjel, da bo moral še 10 ljudi najmanj zaposliti, da bodo
               servise kontrolirali, potem je pa v nadaljevanju, seveda, v isti sapi povedal, da je
               to pravzaprav neka zelo enostavna operacija, vmes je pa 400 milijonov tolarjev
               izgubil. Zakaj niste prijavili, če ste verjeli, da je 400 milijonov tolarjev tukaj
               bilo poneverjenih in niso bili nakazani, ta denar ni bil nakazan tja, kamor bi moral
               biti. Kaj ste čakali? Najverjetneje je tudi za to kriva prejšnja vlada. To ni zrelo
               za obravnavo. To je neresen način dela.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Dr. Slavinec.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa, spoštovani predsednik. Torej, spet se je izkazalo, da neopravljanje dela
               enih organov, vlada poskuša reševati s kaznovanjem tistih, ki s tem nič nimajo<gap n="..."/></p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Samo eden ima besedo, lepo prosim, da prenehate s temi dvoboji.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>To pa potem na koncu koncev je tako ali tako samo izgovor za doseganje povsem drugega
               cilja discipliniranje Študentske organizacije Slovenije. Ampak, konkretno me zanima,
               se opravičujem svoje nevednosti, odgovor na vprašanje, koliko več postelj bo, zaradi
               tega zakona sem dobil, da bo to zaradi hitrejše investicije. Pa me zanima, kateri
               člen tega zakona nam to zagotavlja, v kolikor seveda imate v mislih še katere druge
               zakone, potem je to to, ampak jaz sem se pogovarjal o tem konkretnem zakonu, zakaj ga
               je treba na takšen postopek sprejemati in kje nam ta zakon, kot je bilo uvodoma v
               obrazložitvi povedano, zagotavlja več postelj in kot so tudi seveda predstavniki
               oziroma predstavnik mariborskih študentov, izrazil pričakovanje.</p>
               <p>Glede tega, koliko bo prihranjeno. Tudi tukaj ne bi rad in se ne morem zadovoljiti z
               zgolj špekulacijami, ampak vsekakor pričakujem ene konkretne ocene in sedaj imamo dve
               možnosti. Ali bodo zaradi prevzema tega dela, ki ga opravljajo na ŠOS-u zaposleni
               novi ljudje ali pa so sedaj zaposleni ljudje, v kolikor bodo to lahko iz naslova
               notranjih rezerv premalo zaposleni in jih je mogoče celo preveč. Torej, samo ti dve
               možnosti sta. Kajti, če neko delo na novo nastane, potem ga mora nekdo opraviti. Ali
               ga opravi nekdo, ki sedaj dela premalo in je izkoriščen ali pa mora nekdo drugi
               priti, v kolikor se vsi do te mere izkoriščeni, kot bi bilo za pričakovati. To po eni
               strani, po drugi strani so pa seveda tudi materialni stroški in slišali smo tudi o
               informacijskem sistemu, ki je vzpostavljen in ki bo sedaj, seveda funkcioniral
               naprej, vendar za bistveno manjši obseg, samo za tisto, kar študentska organizacija
               tako ali tako za sebe potrebuje. Torej, teh vprašanj je še več, to konkretno me pa
               res zanima, kajti tukaj se
               lahko zagotovimo z dejstvi in s konkretnimi številkami in ocenami in ne bi želel, da
               kot sem uvodoma rekel, da zaradi kaznovanja nekaterih in zaradi tega, da se jim omeji
               vpliv, da potem s tako imenovanimi tehničnimi zakoni posegamo po nujnem postopku, v
               neke ustaljene poti, ki smo kot videli, po eni strani ocenjujete, da je celo premalo
               denarja zbranega, da je prišlo do poneverb, po drugi strani pa seveda tudi to temelji
               zgolj na nekih ocenah, ki so se zelo hitro izkazale, da niso dovolj natančne in niso
               argumentirane. V kolikor še vedno vztrajate, da je študentska organizacija in da je
               bilo denarja nakazanega premalo, potem seveda to vztrajanje bi bilo lepo podkrepiti s
               konkretnimi številkami z argumenti. Koliko je konkretno bilo zbranega denarja oziroma
               koliko je bilo opravljenega dela preko študentskih servisov, in koliko je potem
               denarja bilo odvedenega in zbranega na ustreznem skladu. Seveda,
               <gap n="..."/><stage>/Nerazumljivo./</stage><gap n="..."/> da bi bila ta stvar čim bolj transparentna, da bi seveda se ves
               denar, ki je v to namenjen zbral, da ne bi odtekal kamorkoli drugam, ampak glede na
               to, da študentska organizacija že iz svojega naslova poslovanja ima interes, ves
               denar, ki ji pripada, pobrati, torej v tisti drugi postavki, ki ji pripadajo. Ne
               vidim razloga, zakaj ne bi, seveda, tudi poskrbela, da bo res od študentskih servisov
               prišel denar v celoti. Sam se seveda bojim, še toliko bolj, če pogledamo, koliko je
               bilo, kakšna je bila pogosto realizacija davčnih služb in inšpektoratov, da bo na
               ministrstvu res dosežen 100% izplen oziroma višji kot naj bi bil sedaj. Hvala lepa.
           </p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Predstavnik Študentske organizacije Slovenije.</p>
            </sp>
            <sp who="SDT4:KozanBorut">

               <speaker>BORUT KOZEN:</speaker>

               <p>Lep pozdrav, Borut Kozen, še enkrat. Rad bi popravil nekaj netočnih navedb in jih
               povedal, kakšne so točke. Zadnja seja vlade Republike Slovenije študentska vprašanja,
               ni bila maja, ampak je bila marca. Res je, da v poslovniku tega sveta vlade piše, da
               se svet skliče vsake dva meseca, vendar takrat še ni bil sklican. Na teh sejah smo se
               pogovarjali od prvega dneva, pa do zadnjega dneva, ko smo bili tam, o enih in istih
               zadevah, nismo naredili bistvenega napredka na nobeni točki, o kateri smo se
               pogovarjali. O tisti, ki smo pa naredili, je bila pa nedavno prekršena, to je pa
               zakon o zavarovanju zaposlovanja za primer brezposelnosti.</p>
               <p>Rad bi pa povedal, da nikoli in res nikoli se nismo pogovarjali o dodatni
               koncesijski dajatvi, o zakonu o dodatni koncesijski dajatvi in zakon o poroštvu.
               Veliko smo se pa pogovarjali o nadzoru servisov in nadzorov ŠOS-a. Tukaj smo vedno
               zahtevali, da se ta nadzor uredi in da se že nehajo enkrat obtožbe študentske
               organizacije, da je kriva za nepravilnosti, ker mi s tem nimamo nič. O nadzoru
               dodatne koncesijske dajatve, pa ni bilo nikoli govora. Zelo hudo obtožbo smo slišali,
               da je študentska organizacija zadržala oziroma pobasala v svoj žep, pokradla, ne vem,
               kako bi temu rekel 400 milijonov tolarjev, to je bilo rečeno, da milijardo 600 bi
               moralo biti na računu, prišlo pa je milijardo 100 in še nekaj. Razliko je vse kaže,
               nekdo obdržal oziroma, če sem narobe razumel, bi prosil, da se to popravi, ampak tako
               kot sem tudi prej razumel govornike, so razumeli enako. In če je to res, če je res to
               mišljeno bilo, bi prosil za pojasnilo, ker je to zelo huda obtožba.</p>
               <p>Zelo žal mi je, da se tako pomembna vprašanja študentska, ki se urejajo v teh
               zadnjih dneh, vedno končajo pri eni zadevi, levo ali desno. Nikoli niso bili tukaj
               prisotni argumenti, nikoli se nismo pogovarjali o moči argumentov, ampak samo o
               argumentu moči. Mi vemo, kdo je vlada, mi vemo, da ima vse pristojnosti, da odloča in
               tudi vse odgovornosti, zato bi želeli, da enkrat že nehamo, kdo je levi in kdo je
               desni, in na podlagi tega sprejemati zakone, ampak na podlagi argumentov. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod generalni sekretar, beseda je vaša.</p>
            </sp>
            <sp who="SDT4:unknown-M">

               <speaker>GOSPOD ____________:</speaker>

               <p>Jaz se na ta zadnja vprašanja ne bi, bi se pa na gospoda Slavinca obrnil, da mu
               pojasnim, da točnega izračuna, mu ne moremo zdaj dati, ker trenutno na današnji dan
               še niso nastale posledice, jaz upam, da tudi ne bodo, ker pač verjamem v državni zbor
               in v poslance, da bodo sprevideli pomembnost tega zakona in da bodo sprejeli novelo,
               ki bo omogočila, da ne bo prišlo do nobenih posledic in da ne bo izgubili nobene
               postelje, niti ne bodo nastali dodatni stroški. V primeru pa, da se slučajno to ne bi
               zgodilo in da novela ne bi bila sprejeta, bo oziroma v kakšnem delu bo prišlo, vam
               bomo pa lahko sporočili, ko bomo to lahko izračunali. Sedaj so pa to zgolj
               špekulacije, ker pri tako velikih investicijah, tudi sami za zdaj ne moremo vedeti,
               kdaj bo prišlo dejansko do poplačila in kakšni bi bili eventualni zahtevki izvajalcev
               del. To je prva zadeva.</p>
               <p>Druga zadeva je, zagotavljam vam, da s spremembo novele ne bo prišlo do nobene
               dodatne zaposlitve v državni upravi, to so nam tudi zagotovili na davčni upravi, da
               bodo pač, to je na ministrstvu za financ v okviru svojih delovnih obveznosti
               zagotovili izvrševanje tega dela. V druge komentarje se ne bi spuščal, ker je to pač
               pristojnost ministrstva za javno upravo. Kar se tiče enostavne operacije in 10.
               zaposleni, gospodu Gabru, bi odgovoril, da je zadeva enostavna, če imaš za to
               pooblastilo. Če pa pooblastila zakonskega nimaš, tega ne moreš početi in je ta zadeva
               zelo zakomplicirana. Trenutno nihče od štirih partnerjev v pogodbi nima zakonskega
               pooblastila, da bi se šel v študentski servis, ki je gospodarska družba in sam
               pregledal poslovanje in poslovne listine, da bi lahko  ugotovil ali so te številke, s katerimi se tukaj
               pogovarjamo, točne ali so napačne, računsko sodišče zahteva od revidiranca
               ministrstva za visoko šolstvo, znanost in tehnologijo, da zagotovi visok standard
               resnosti podatkov. Ker nihče ni šel še pregledati študentskih servisov, kjer ni zato
               imel nobenega zakonskega pooblastila, mi lahko samo upamo ali špekuliramo, da so
               posredovani podatki se iz gospodarskih družb, ki se ukvarjajo s posredovanjem
               študentskega dela, točni. S tem ŠOS nima nič, to je res, ker pač on tudi sam ne more
               tega kontrolirati. Država pa ima obvezo, da za to poskrbi. In to smo mi predlagali z
               novelo tega zakona. Kar se tiče pravnega mnenja za solastništvo, bi povedal, da je
               ŠOS res v roku podal odgovor na pravno mnenje, vendar bi poudaril, da so to pač
               pravna mnenja odvetnikov. To ni pravno mnenje nobenega javnega instituta, ki bi se
               ukvarjal na pravni fakulteti s pogodbenim pravom. Mi smo pričakovali, da nam bodo
               dali glede na to, da so študenti, da nam bodo prinesli od instituta za civilno pravo,
               pri pravni fakulteti ali podobne nevtralne institucije drugo mnenje, ki bi se lahko z
               njim pogovarjali, ne pa pravno mnenje odvetnikov, katere je ŠOS plačal in najel, da
               so spisali pravno mnenje, za katerega pa trdimo, kot strokovnjaki na ministrstvu za
               visoko šolstvo, znanost in tehnologija in naša pravna služba, da smo mi v skladu z
               uredbo o razpolaganju in z državnim premoženjem in tudi ni v skladu z ostalimi
               sprejetimi zakoni. Zato nismo mogli študentom ugoditi v tej zahtevi. Smo pa študentom
               ponudili možnost, to, kar je v naši pristojnosti, da bi vladi predlagali, da bi v
               javnem zavodu študentski domovi Ljubljana, ki upravlja z večino študentskih postelj v
               Republiki Sloveniji omogočili večjo zastopanost Študentske organizacije Slovenije, in
               s tem omogočili neposredno opravljanje s temi študentskimi domovi, vendar še vedno
               pod okriljem države. In to pač, študentje, so gladko zavrnili. Kar se tiče
               solidarnega poroštva, pa neposrednega poroštva in špekuliranja s temi besedami, bi
               rad poudaril, da je tudi tukaj ministrstvo za visoko šolstvo, znanost in tehnologijo,
               skupaj z ministrstvom za finance šlo študentom naproti in ji pripravilo predlog
               zakonskega besedila, v kateri se bi v primeru, da bi bilo ukinjeno študentsko delo
               oziroma, da bi prilivi iz študentskega dela usahnili, država v celoti prevzela breme
               odplačila, se pravi, da študentska organizacija v primeru usahnitve, vire ne bi niti
               v enem centu plačala nič, za kar ne bi nekaj dobila. In tudi ta del nam je ŠOS
               zavrnil. Ravno tako smo jim ponudili pomoč pri najetju kredita, ker vemo, da oni niso
               strokovnjaki na področju financ, smo jim ponudili finančne strokovnjake iz
               ministrstva za finance, kateri so jim tudi ponudili osnutek pogodbe za najetje
               kredita in so jim ponudili tudi pomoč pri sami tehnični izvedbi najetja kredita in
               tudi to zadevo nam je ŠOS gladko zavrnil. In kot takšno, da bi lahko zagotovili
               zaključek gradnje, smo pač bili primorani sprejeti novelo zakona o dodatni
               koncesijski dajatvi. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Mag. Majda Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala. Jaz se v to zadnje pojasnjevanje glede najetja kredita ne bi rada spuščala,
               pač pa bi rada pojasnilo, če ga je mogoče dati, kako je predlagatelj zakona načrtoval
               vpliv spremenjene zakonodaje v drugih zakonih na prilive iz dodatne koncesijske
               dajatve za študentsko delo.  O
               čem namreč razmišljam? Zdaj je ves čas govora samo o 76. koncesionarjih, to so
               študentski servisi, mi pa imamo v proceduri zakona o zaposlovanju in zavarovanju za
               primer brezposelnosti, kjer kot posredovalca študentskega dela omenjamo tudi zavode
               za zaposlovanje. Tam ni bilo prvotno v predlogu mišljeno, da bo študentska
               organizacija dobivala kakšno posebno nadomestilo oziroma dajatev iz pobranih
               sredstev. Tudi je zame čista špekulacija koliko sredstev bo sploh še mogoče
               pridobivati na ta način glede na to, da je zadnje čase zelo opazno prizadevanje po
               zmanjšanju obsega študentskega dela, na različne načine bodo sprejeti zakoni vendarle
               vplivali na obseg študentskega dela in če nismo ravno premalo rahločutni le opažamo,
               da se je že zdaj obseg koncesijske dajatve iz študentskega dela v letu 2004 na leto
               2005 bistveno zmanjšal, kakšen bo pa obseg študentskega dela v prihodnje je sploh
               vprašanje in o tem lahko samo špekuliramo. Zakaj o tem govorim? Zato, ker nisem
               preslišala opozorila zakonodajno-pravne službe, da ta sklad iz katerega se naj
               financira gradnja študentskih domov in tudi obnavljanje ni samo oblikovan iz
               sredstev, ki so iz dodatne koncesijske dajatve, ampak tudi iz proračunskih sredstev
               in o tem tako ali tako ni nobenega govora. No, zato to zagotavljanje, da če
               študentska organizacija ne bo dobivala koncesijske dajatve, ker študentskega dela ne
               bo, se mi zdi samo po sebi logično, saj bo morala država tudi kaj reči o tistem kar
               bo dobivala iz zavodov za zaposlovanje, če bo dobivala od koncesijske dajatve. To je
               pa zame vendarle vprašanje in tudi dejstvo, da vidim, da so nekateri predlogi, ki jih
               dobivamo tako včasih narejeni, da desnica ne ve kaj dela levica. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Saj, kolegica Potrata, tu ste pravilno zdaj ugotavljali, zato smo
               predlagali kot predlog amandmaja odbora v 2. členu drug amandma, v pregledu boste
               videli. Gospod Grill.</p>
            </sp>
            <sp who="SDT4:GrillIvan">

               <speaker>IVAN GRILL:</speaker>

               <p>Hvala za besedo. Jaz bi začel dejansko tukaj z izjavo kolega iz ŠOS-a, ki je obtožil
               ministra, da je on obtoževal ŠOS za izginotje, vsaj tako je bilo razumeti, 400
               milijonov. Če gremo brati magnetogram bomo lahko povsem jasno videli, da je minister
               samo izrazil pomislek nad razliko v sredstvih, ki ni v ničemer povezoval ne s
               študentskim servisom niti s samim ŠOS-m. Je pa gospod Plut zelo jasno razložil, da
               delovanje študentskih servisov, ki imajo tudi druge dejavnosti lahko omogočajo
               številne netransparentnosti in ne na zadnje tudi zlorabe.</p>
               <p>Drugo, kar želim tukaj apelirati predvsem na gospoda Gabra, da nas prihrani s teni
               svojimi demagoškimi izjavami in govori, ki dejansko niso predmet obravnave današnjega
               zakona in so tudi deležni številnih zavajanj, in sicer predvsem na pojmu študentskega
               dela in izkoriščanja študentskega dela oziroma njihovega zaslužka. Tukaj bi želel
               ponovno opozoriti naslednje. Vsak študent, ki opravi neko delo dobi v celoti  ves denar tudi izplačan ne da za
               to plač tolar davka, razen tisto kar vemo, omejitev milijon dvesto. Vse drugo kar
               mora pa delodajalec prispevati pa je predmet današnje razprave in to je tisti denar
               katerega je zakonodajalec, to pomeni naša država pripisala delodajalcem, da morajo
               prispevati ta sredstva, ki so povsem namenska. In tukaj tak zakon, ki ga danes
               obravnavamo stvari samo poenostavlja, da se na enostaven način vsa zbrana sredstva,
               ki so namenjen za gradnjo študentskih domov in študentske infrastrukture, da se
               zbirajo na enem mestu in to na način, ki je jasen, najcenejši, predvsem pa se bo na
               ta način tudi stvar veliko bolj učinkovito izrabila oziroma uporabila. In tukaj me
               sedaj močno preseneča prizadevanje predstavnikov ŠOS-a oziroma imam pomisleke ali so
               oni predstavniki študentov ali so predstavniki nekaterih posameznikov in želijo
               uveljavljati oziroma tukaj predstavljati interese posameznikov ali samega ŠOS-a kot
               institucijo. Jaz razumem ŠOS predvsem, da je to organizacija, ki naj bi skrbela za
               vse študente v Sloveniji in ne samo za nekatere posameznike. Do sedaj me ni še
               nobeden prepričal ali kakorkoli argumentiral, da je ta zakon kakorkoli sedaj na škodo
               študentskemu delu oziroma v škodo tistih sredstev, ki se bodo tukaj na ta način
               pridobivala.</p>
               <p>In na koncu še pojasnilo poslanski kolegici Potrati. Zakon, ki ga imamo tudi v
               obravnavi, ki obravnava koncesijske dajatve dejansko določa koncesnine, ki so
               predmete delitve med študentskim servisom in štipendijskim skladom in ŠOS-om in nima
               nobene povezave s tema 2%k, ki jih tukaj zakonodajalec pripisuje izključno v namen
               gradnje študentskih domov in infrastruktura. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Repliko ima dr. Gaber, potem predstavnik Študentske organizacije
               Slovenije in pa mag. Majda Potrata.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Jaz ne vem ali naj kolegu Grillu odgovarjam na enak način kot si on dovoli tukaj
               kvalificirati. Opozoril pa bi ga na zelo preprosto dejstvo, če je poslušal kaj so
               govorili predstavniki vlade in jaz razumem, da jih mora zagovarjati, vendar ni treba
               predaleč. To so se spoštovani predstavniki vlade močno zmotili. Če so se res zmotili,
               potem je to zelo slaba legitimacija za to, da bi naj njim zaupali skrb za denar, če
               so pa zavajali, potem je to še toliko slabša legitimacija. Za kaj gre? Govorilo se je
               o tem, da zelo na preprosto način lahko izračunamo koliko denarja bi moralo priteči
               od 80-ih milijard bi moralo priteči 1,6 milijarde. Drži? Potem, ko je bilo povedano,
               da tistega leta, ko je bilo 80 milijard tolarjev koncesnine za ta del mi smo pobirali
               več kot tri mesece, bi morali slišati globoko opravičilo tistega, ki se je zmotil in
               pojasnilo, da so na napačni osnovi predlagali zakon s spremembo zakona, ker če je
               bilo namreč 60 milijard obtoka, potem dobimo milijardo 200 milijonov tolarjev, ista
               oseba pa je rekla, da je dobila milijardo 100 milijonov tolarjev na ministrstvu,
               morda jih ni dobila milijardo 100, ampak jih je dobila milijardo 180 se bi pokazalo,
               če bi šli pogledati. Ampak, tako bi ravnali, če bi se pogovarjali o argumentih, če bi
               vedeli in če bi si upali povedati zakaj spreminjamo zakon, ker če ga spreminjamo,
               gospe in gospodje zaradi tega, ker je nekdo sumil, da mu je 400 milijonov tolarjev
               nekje poniknilo, potem tega
               argumenta ni več. Potem bi, če bi ga za to spreminjali, bi ta argument moral biti
               dokumentiran v zakonu, v prilogah k tem členom. Sedaj mi je jasno zakaj tega
               argumenta tukaj ni bilo in smo sedaj porabili uro in pol, da so ga najprej razvili,
               potem pa se je pokazalo, da je napačen. Ker je to zakon čez palec in ker je čez
               palec. Ni ta odbor tisti, ki naj bi ga danes sprejemal. Sedaj namreč nimamo več
               argumenta, da potrebujemo ta zakon. Danes namreč govorijo, da študentska organizacija
               ta denar že pobira, ima utečen sistem zato, da ga pobere, porabi okrog 3 milijone
               tolarjev. Če se bo ministrstvo lotilo celotne operacije, ki jo je tukaj generalni
               sekretar razlagal, bo porabilo, verjemite mi, z gotovostjo več kot 3 milijone
               tolarjev, ker tega kar je razložil, ne more opraviti pol človeka. Toliko je namreč 3
               milijone tolarjev plače. Okrog 6 milijonov tolarjev porabite minimalno za to, da
               nekoga visoko kvalificiranega plačate. Slabše bodo pobirali to, manj bodo imeli
               vpogleda. Vam povem tudi zakaj. Študentska organizacija namreč ako ne goljufa, potem
               ji moramo to očitati, in če to dela, potem je treba vzeti vse to skupaj in ne samo
               to, še kaj drugega. Ampak jaz ne verjamem, da gre za to. Študentska organizacija ima
               živ interes za to, da ve koliko mora pobrati, ker ko pobira ta 2%, ona pobira zase
               tudi 5% tistega denarja, ki njej pripada in ta organizacija je sama zainteresirana za
               to, da je študentski servisi ne goljufajo. In mi zopet odpravljamo mehanizem, ki
               deluje in bojda bomo izpostavili nekega za katerega ljudje, ki prav ne navdušujejo
               glede kompetentnosti svojih razlag, tukaj pravijo da bo boljše. Jaz jim žal ne morem
               verjeti, po tem ko sem jih danes slišal pa res ne.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Predstavnik Študentske organizacije Slovenije, to je 31 govornik danes.
               Izvolite.</p>
            </sp>
            <sp who="SDT4:unknown-M">

               <speaker>GOSPOD _______:</speaker>

               <p>Hvala. Spoštovani! Se pravi, tako kot sem povedal, bi rad še enkrat izpostavil.
               Panoga je padla za 25,5% in zato se je tudi zmanjšal v bistvu ta znesek za samo
               dodatno koncesijsko dajatev. Poleg tega je treba povedati še eno stvar. Dejansko,
               kolikor sem sedaj pogledal, je ministrstvo opravičeno do milijarde 220 milijonov za
               leto 2005, vendar moramo vedeti, da se opravi v letu 2006 poračun in poračun se
               opravi na podlagi podatkov, ki jih dobimo s strani ministrstva. Študentski servisi so
               pa dolžni poročati, zato se ta poračun naredi v letu 2006 za leto 2005. V letu 2005
               pa je bilo odvedenih za leto 2005 - milijardo 80 milijonov mislim da. Razlika je pa
               tista, ki se jo naredi s samim poračunom zaradi sistema samega. Drugače bi pa rad
               samo to še izpostavil, da tako kakor je bilo rečeno, da se upa, da študentska
               organizacija Slovenije ne dela za sebe, tudi jaz upam, da državni zbor ne dela za
               sebe. Zakaj? Zaradi tega ker, je res, tukaj je bilo rečeno, da smo pridobili neka
               pravna mnenja, ki naj bi jih naredili odvetniki, da smo za ta pravna mnenja plačali
               itn., da nam je bil podan osnutek zakona o poroštvu s solidarnim poroštvom, in da so
               nam nudili pomoč pri najetju kredita. Jaz bi rad samo izpostavil to, v enem letu
               kolikor sem jaz sodeloval zraven, pri najetju samega kredita za izgradnjo študentskih
               domov, sem govoril z vsaj petimi, če ne šestimi sogovorniki, ki so se menjavali. Vsak
               izmed njih je mislil, da je dovolj kompetenten na samem štartu, na kar je ugotovil,
               da ni,  da potrebuje neko
               pomoč, da morda ni dovolj seznanjen s samo zadevo in dostikrat smo bili soočeni s
               študenti tudi za neko silo in nujo in kako se študentski domovi pač ne morejo
               graditi, vendarle vseeno vidimo, da se še vedno gradijo. Poglejte, pravno mnenje smo
               pridobili zato, ker smo se dogovorili na samem ministrstvu dne 2.3.2006, da bo
               ministrstvo do 3.3., se pravi v enem samem dnevu izdelalo pravno mnenje. To pravni
               mnenje je bilo narejeno, celo s strani osebe, ki je včasih delala na študentski
               organizaciji Univerze v Ljubljani kot pravna svetovalka. Na to pravno mnenje smo
               pridobili dve pravni mnenji in jih podali ministrstvu nazaj in smo želeli, če je ta
               dogovor iz vidika ministrstva ničen, potem naj nam to tudi dokažejo. V primeru, da pa
               je to, kar so tudi naša pravna mnenja dokazala, da je sam dogovor veljaven, potem ga
               lahko pa skupaj bodisi spremenimo bodisi ga pa lahko vsaka izmed obeh strani tudi
               krši, samo potem to ni več dogovor. Žal se je v zadnjem času večkrat pokazalo, da je
               težko včasih tudi zaupati kar na slepo, ampak vseeno, če nek dogovor obstaja in če je
               podpisan, lahko, vsaj študentje upamo, da tudi s strani države Republike Slovenije
               nekaj podpisanega, nek dogovor, neka roka velja, čeprav se v zadnjem času dostikrat
               pokazalo, da tudi temu lahko ni tako.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Mag. Majda Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala. Jaz se poslancu Grillu iskreno zahvaljujem za njegovo stalno željo mene
               poučevati. Jaz natanko vem, da je v zakonu za zaposlovanje in zavarovanje za primer
               brezposelnosti govora o polnjenju štipendijskega sklada, v katerega bo moral zavod za
               zaposlovanje, če bo postal in kaže, da bo postal posredovalec študentskega dela,
               usmerjati sredstva. Ampak ravno zaradi tega, ker je tako in ker je videti, da je
               težnja te vlade vsaj dela njenega, da preide študentskih servisov posredovanje na
               zavode za zaposlovanje, se mi zdi, da zavodi za zaposlovanje pa vendarle ne sodijo v
               pristojnost ministrstva za visoko šolstvo, tehnologijo in se ministrstvo nikakor ne
               bo moglo izogniti tudi sodelovanju še s kakšnim drugim ministrstvom ali kako drugače
               in zato jaz pravim, da rešitve, ki so v tem zakonu, vsaj če izhajam iz utemeljitev in
               iz obrazložitev v tekstovnem delu ne v delu členov zakona, niso prepričljive in niso
               do konca premišljene in ne upoštevajo tudi vseh tistih učinkov, ki jih bodo prinesli
               nekateri drugi zakoni. Pa še enkrat prav lepa hvala za pojasnilo, ampak gospod Grill,
               midva sva ob neki priložnosti že ugotovila, da ne poslušate ali pa nimate enakih
               podatkov kot jaz, pa se zaradi tega v mnenjih zelo razhajava. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Gospod Grill, replika.</p>
            </sp>
            <sp who="SDT4:GrillIvan">

               <speaker>IVAN GRILL:</speaker>

               <p>Jaz bi prosil, če gospa Potrata prebere 2. člen tega zakona, pa bo lahko prebrala,
               da organizacije, ki opravljajo dejavnost posredovanje začasnih in občasnih del za
               študente in dijake, nakazujejo v ta proračunski sklad, pomeni da je to potem tudi
               zavod za zaposlovanje, če ga bomo, zakon tudi sprejeli, pa je, mislim da vsaka dilema
               odveč. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Dr. Slavinec.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa. Saj vemo kako se bo na koncu stvar izglasovala, ampak veseli me, da pa
               je razprava jasno in nedvoumno dokazala, da v ozadju tega zakona nikakor niso
               študentske postelje, preglednost in druge stvari, kot so bile uvodoma navedene, ampak
               obračun s Študentsko organizacijo Slovenije, ki je kakorkoli jo vzamete, še zmeraj
               legitimna predstavnica študentov.  Strinjam se, da mogoče vsi študentje v njej tega ne vidijo, enako kot
               vsi državljani Republike Slovenije v naši vladi tega ne vidijo, ampak če analogijo
               vlečemo naprej so še zmeraj predstavniki ŠOS tisti katerimi se je vlada na koncu
               koncev dolžna pogovarjati in jih priporočam, da tudi čim bolj uskladiti, saj na ta
               način zmanjša občutek vojnega stanja v katerem sem na začetku govoril in ne bo se
               treba izogibati raznim razpravam, ki bodo potem prikazane na površini tista ozadja za
               katera z nujnimi postopki želite da jih ne bi ljudje videli. Zaradi obračuna z enimi
               smo že dostikrat videli ni težava obračunati s komerkoli in sedaj je bilo tudi že
               slišano o študentskem delu in tudi ni bilo nikoli problematično očrtniti vseh
               študentov, vsega študentskega dela na račun nekaterih zlorab študentske dela, ki so
               mimogrede v zelo majhnem obsegu bili tudi dokazani. In ni prav, da se vse meče v isti
               koš in ni prav, da se kar počez odriha čez študente, čez študentsko delo, čez
               rezultate in potem te koncesije, ki se na različna način uporabljajo. Prav gotovo se
               zadeve lahko še izboljšajo, kot vsaka, ampak prav gotovo se lahko izboljša tudi delo
               vlade in tega ministra, kot vsakega drugega. In naj bo na koncu moj apel predvsem
               temu, da priporočam vladi in študentski organizaciji, da usklajujete stvari, da vlada
               ponudi roko sodelovanja na ta način da ne bodo eni prisiljeni zapustiti sejo, saj jim
               drugega ne ostane, in uskladite te zakone, ki so ključnega pomena, nekateri še bolj
               kot tale konkreten, do te mere, da jih bomo lahko sprejemali po normalnem postopku z
               normalno razpravo, ki bo konstruktivna, ne pa s katero mi drugo ne moremo, kot da
               opozorimo in v bistvu pokažemo prava ozadja sprejemanja nekaterih zakonov in ozadij.
               Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Mag. Štebe.</p>
            </sp>
            <sp who="SDT4:ŠtebeTomaž">

               <speaker>MAG. TOMAŽ ŠTEBE:</speaker>

               <p>Hvala lepa, gospod predsednik. Jaz sem razumel tisto številko 31, ampak kljub temu
               mi oprostite, sem se javil in da zavlačujemo s to razpravo že več kot dve uri, o neki
               preprosti zadevi. Res da kolegi poslanci in poslanke želijo na visoko terminološkem
               nivoju razpravljati, kako je možno nek namenski prispevek usmeriti na neko mesto, za
               katero je točno določen namen, vse pa v skladu z zakonom. To se pravi, iz teh 2%
               oziroma 1% se sredstva usmerijo na nek sklad, ki ima po tej noveli zakona tudi točno
               opredeljeno namenskost. O tem se sedaj visoko tehnološko razpravlja. Naša vlada,
               sedanja vlada skuša z informatizacijo, vse na enem mestu, vse postopke poenostaviti.
               Jaz bi pričakoval od predstavnikov študentske organizacije, da bi k temu težili,
               kajti vse skupaj poceni in poenostavi, bistveno poceni, ker človeško delo je
               najdražje, papir in vsi postopki so najdražji, in se to poenostavi z uporabo
               informatike. Davčna služba bo lahko od sedaj naprej z navzkrižnim preverjanjem točno
               ugotovila ali je prišlo do kakšne nepravilnosti. Pravzaprav če študentski servisi ne
               bodo odvajali glede na promet te procente bo to avtomatsko ugotovljeno. Sedaj pa se
                  ministrstvo na osnovi
               priporočil računskega sodišča sprašuje kaj se je pravzaprav dogajalo, kajti nihče ni
               imel transparentnega pregleda. O tako enostavni stvari, ne vem, zaradi televizije in
               še to stane, tudi to stane, že tako dolgo razpravljamo. Ta zakon v neki normalni
               državi, če bi bilo to v normalni državi in če bi ta vlada prevzela normalno državo se
               o tem ne bi razpravljalo, ker to je tehnični problem. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod generalni sekretar.</p>
            </sp>
            <sp who="SDT4:unknown-M">

               <speaker>GOSPOD _____:</speaker>

               <p>Hvala. Jaz bi imel samo še dve kratki pojasnitvi. Ena se navezuje na to, pač, o
               zadrževanju sredstev, ker je pač gospod iz študentske organizacije pojasnil, da je
               jasno sklenjena pogodba in da oni tako prenakazujejo nazaj. Bistvo tega našega
               ugovora je v tem, da se je na primer v letu 2005 so se plačevali pavšali. Študentski
               servisi so plačevali pavšali ministrstvu glede na povprečje zneskov, ki so jih imeli
               prilivov v lanskem letu, ker je praktično pomenilo, da je imela določena gospodarska
               družba tudi par milijonov sredstev na svojem računu celo leto in potem smo mi morali
               narediti na koncu leta poračun, šele na koncu leta poudarjam, in jih prositi, da nam
               višek prenakažejo v naš proračunski sklad. Kar je pomenilo, točnega podatka nimam, je
               šlo pa za več deset sredstev, ki so ležala na posameznih od teh 76 gospodarskih
               družbah. In za to novelo zakona več teh poračunov ne bo. In tudi to je bil očitek
               računskega sodišča, tudi v tem delu, se pravi, da se bo vsak mesec točno na ta datum
               se bodo nakazala sredstva glede na promet preteklega meseca, ne pa glede na pavšal
               enega leta pred tem.</p>
               <p>Druga zadeva, kar se tiče sporazuma oziroma dogovora, ki ga je takrat sklenil
               takratni državni sekretar gospod Herman Tomažič s študenti bi pa rad poudaril to, da
               mi ga smatramo kot ničnega, seveda, da mi tega kot ministrstvo ne moremo ugotoviti.
               Smo pa slednji dogovor poslali v obliki kazenske ovadbe zoper neznanega storilca na
               okrožno državno tožilstvo že v mesecu aprilu, ki je edino tisto, ki lahko presodi ali
               je mogoče, če je podpis res od določene osebe, to bodo ugotovili, dejansko določena
               oseba, ki je podpisala ta sporazum pot imenom Herman Tomažič, lahko ga je, lahko ga
               ni, to bo pokazal kazenski postopek, če bo do tega prišlo, dejansko prekoračila
               pooblastila. Če jih je res prekoračila je potem vsakršno koli razpravljanje o tem
               dogovoru irelevantno. O tem pa ne moremo odločiti mi. Mi smo poslali samo kazensko
               ovadbo zoper neznanega storilca na okrožno državno tožilstvo v Ljubljani. Odgovor pa
               še čakamo.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Gospod generalni sekretar to je javna scena, vi nimate poslanske imunitete in morate
               paziti kaj govorite o določenih osebah z določenim priimkom in imenom, ki niso stvar
               tega zakona. Jaz vas samo opozarjam.</p>
            </sp>
            <sp who="SDT4:unknown-M">

               <speaker>GOSPOD ____:</speaker>

               <p>Jaz bi pa samo poudaril, da sem izjavil, kar je vidno tudi iz magnetograma, glede na
               to, da sem tudi sam pravnik, da se je neznana oseba podpisala pod imenom Herman
               Tomažič dogovor. Ali je to res podpisala ali ne bo pokazala preiskava. In kot tega se
               tudi sam globoko zavedam in kot takšnega sem poudaril. Zato sem eksplicitno poudaril
               dvakrat, da smo podali kazensko ovadbo zoper neznano osebo na okrožno državno
               tožilstvo v Ljubljano.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Predstavnik študentske organizacije Slovenije.</p>
            </sp>
            <sp who="SDT4:RantAndrej">

               <speaker>ANDREJ RANT:</speaker>

               <p>Najlepša hvala. Poglejte dve stvari. Res je, sam sistem pobiranja sredstev se je v
               lanskem letu spremenil. Zaradi tega, ker je panoga padla za 25,5%, študentski servisi
               niso bili več zmožni odvajati akontacije glede na preteklo leto višine in so potem po
               dogovoru tudi z ministrstvom za delo se je prešlo na nov sistem odvajanja sredstev.
               Ta sistem je v bistvu, da mesečno plačujejo glede na njihovo realizacijo v preteklem
               mesecu, kar pomeni, da po letu
               2005, se pravi, v letu 2006 ne pričakujemo več nikakršnih poračunov. In s tega vidika
               je tako za koncesijsko dajatev kot za dodatno koncesijsko dajatev, če lahko po domače
               povem, smo si veliko bližje oziroma samo stanje je veliko bolj realno. Ne pa, da bi
               nekdo plačeval glede na promet v letu, recimo, 2004, ko pa je panoga potem padla za
               25% in bi že v sedmih mesecih praktično svojo celoletno obveznost ali pa v devetih
               mesecih poplačal. Tako da v bistvu bojazen, da bi kakršnakoli sredstva ležala na
               katerihkoli računih, s samo spremembo sistema, ki se je zgodil v lanskem letu, za kar
               na obeh ministrstvih tudi vedo, saj so bili sami sopodpisniki in sogovorniki pri sami
               spremembi tega sistema, se mi zdi, da se v bistvu ta sprememba, zaradi te spremembe
               oziroma zaradi bojazni, da bi kakršnakoli sredstva kjerkoli ležala, ne bi bilo treba
               spreminjati tega zakona.</p>
               <p>Druga stvar, ki pa je, je pa tu pred mano fotokopija tega dogovora o sofinanciranju
               gradnje študentskih domov v Republiki Sloveniji in določitvi lastniških deležev,
               številka MŠZŠ 3311-04-554008, pod katerim je štampiljka Republike Slovenije,
               ministrstvo za šolstvo, znanost in šport, in pa štampiljka študentske organizacije
               Slovenije. Podpisani sta dve osebi, se pravi, moj predhodnik, mag. Božidar Pučnik in
               pa gospod Herman Tomažič. Zdaj ne vem, pač če z nekom skleneš nek dogovor oziroma z
               nekom, za katerega misliš, da je predstavnik države in da opravlja svojo funkcijo, za
               nas je ta dogovor pač veljaven. Pravna mnenja, ki smo jih pridobili, so pokazala, da
               je ta dogovor veljaven. Pravno mnenje, ki nam ga je posredovalo ministrstvo za visoko
               šolstvo, znanost in tehnologijo, je po mnenju naših pravnikov bilo napačno in za nas
               pač ta dogovor še vedno velja. In se mi zdi, da je pravilno, da o tem govorimo, ker
               srčika spreminjanja tega zakona o dodatni koncesijski dajatvi ni očitno varčevanje
               teh 3 milijonov tolarjev. Jaz sem prepričan, da bo ministrstvo več sredstev porabilo
               za samo zbiranje te dodatne koncesijske dajatve. In sem prepričan, da ni to, da bi
               študentska organizacija Slovenije kakršnakoli sredstva držala na svojem računu ali ne
               želela sredstev nakazovati, ampak sem prepričan, da smo dosledno upoštevali vse
               določbe pogodbe in da smo transparentno ravnali s sredstvi kot dober gospodar,
               plačevali tudi obresti in vse ostalo za vsak dan, ko so bila sredstva na našem
               računu. Mislim, da se vsega tega tudi na ministrstvu zavedajo, ampak da je v bistvu
               problem predvsem v izgradnji študentskih domov oziroma v lastniških deležih, v končni
               fazi tudi sredstev, ki jih študentje sami na nek način prispevajo za izgradnjo
               študentskih domov in za dvig kvalitete na univerzah. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Dr. Gaber, izvolite.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Hvala. Poglejte, gospod predsednik, prehajamo v različna polja teh vprašanj. Jaz bom
               tu povedal javno namenoma, da je po mojem prepričanju gospod Herman Tomažič to
               podpisal, bi me zelo čudilo, če ne bi. Tako da se mi zdi sprenevedanje ministrstva,
               če slučajno kakšnim službam v tej državi naroča, da naj ugotovijo, ali je res
               podpisal. Piše zgoraj in spodaj je njegov podpis. Tisti, ki je odgovoren na koncu za
               to, da je to bilo podpisano, ker je bil prepričan, da študentski organizaciji,
               študentom, ker bo ta organizacija živela tudi potem, ko tudi novo vodstvo ne bo več
               tam, ampak upam, bo živela desetletja, pripada lastništvo, solastništvo na delu teh
               objektov, iz zelo preprostega razloga, ker je ta denar nastal na osnovi dela študentk
               in študentov ter dijaške populacije v tej državi - tista oseba, ki je odgovorna, sem
               jaz. Tako da ni treba nič posebej iskati in sprožati silnih mehanizmov. Gospod Herman
               Tomažič je bil pri nas državni sekretar takrat na ministrstvu, ne vem, zakaj se tu
               zganja na pol mistiko. Če je pa gospod generalni sekretar tako zelo prepričan, da je
               šlo tu za kazniva dejanja, potem mu pa toplo priporočam, da si prebere tudi
               dokumente, ki so jih pošiljali na ministrstvu v obtok in nosijo v glavi podpis,
               zapis, dr. Jure Zupan, minister, pri študentski organizaciji pa Andrej C. Rand,
               univerzitetni diplomirani inženir in tako naprej, ki nosijo v enem od členov te
               pogodbe oziroma pod rimsko štiri zapis, da bosta ti dve organizaciji ugotovili
               lastniški delež, ki bo pripadel študentski organizaciji.  In to se je dogajalo sredi leta 2005. Za kaj je torej
               šlo? Dolgo je očitno veljalo, tudi pod novo oblastjo, da je to povsem legitimno
               ravnanje, potem se je pa v neki točki nekdo premislil. Zakaj si je premislil? Ne vem,
               ali je za to res treba biti kaj prav posebej kvalificiran, da ti je jasno, o čem tu
               danes govorimo. Upam, da ne boste dali tudi poizvedeti, kdo je ta dokument napisal,
               slučajno.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod generalni sekretar, beseda je vaša.</p>
            </sp>
            <sp who="SDT4:unknown-M">

               <speaker>GOSPOD_____:</speaker>

               <p>Rad bi samo odgovoril na to vprašanje, zakaj je postavljen dvom. Rad bi poudaril na
               datum, kdaj je bil podpisan dogovor. Dogovor je bil podpisan v obdobju, ko je
               takratna vlada, predhodnica današnje vlade, opravljala samo še tekoče posle, par dni
               pred nastopom nove vlade. Drugi poudarek, ki je tu zelo sporen, je to, da je nekdo,
               ki je - zdaj se pač poskušam strogo pravno izražati -, nekdo, ki je podpisal pod
               imenom Herman Tomažič, sam nisem bil zraven, ne vem, kdo to je, lahko da je bil,
               lahko da ne, bi za takšen podpis dogovora, s katerim bi dal določeno državno
               premoženje komurkoli, bi potreboval po uredbi o razpolaganju s stvarnim premoženjem
               Republike Slovenije sklep vlade. In brez sklepa vlade se tega ne da narediti. Tudi če
               bi ga podpisal zdajšnji minister, kakršenkoli dogovor, če bi se dogovarjal, bi za to
               potreboval sklep vlade, kajti le vlada v Republiki Sloveniji je tista oziroma državni
               zbor, če to določi direktno z zakonom, ki lahko razpolaga s stvarnim premoženjem
               Republike Slovenije. Samo toliko. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Smem pripomniti na to izvajanje naslednje? Tu obravnavamo zakon, ne pa interpelacijo
               zopet ravnanja nazaj. In če bodo zopet te stvari potekale v tej smeri, bom seveda
               poskušal vas najprej opozoriti, potem pa odvzeti besedo. Dajmo govoriti o zakonu, kot
               je, ne pa o nekaterih osebah, ki s tem zakonom, ki ga danes obravnavamo, zdajle,
               spremembe in dopolnitve, nima nobene zveze. Še kdo želi besedo? Izvolite, predstavnik
               študentske organizacije.</p>
            </sp>
            <sp who="SDT4:TonkilJanez">

               <speaker>JANEZ TONKLIN:</speaker>

               <p>Hvala lepa. <stage>(Janez Tonklin, ŠOS.)</stage> Žalosti me, da trenutni na oblasti študentov ne
               priznavajo kot enakovredne sogovornike. In žal mi je to, da študentje zopet nismo
               bili povabljeni h kreiranju novega zakona oziroma tega, kar se danes obravnava, oba.
               Hkrati bi pa javno vprašal gospoda Zupana, če lahko pove, zakaj zopet nismo bili
               vabljeni k novim osnutkom zakona, ki se tiče študentov, in zakaj se nadaljuje ta
               tehnika, ki je prisotna v zadnjih dveh mesecih. Zakaj? Mi smo tukaj samo predstavniki
               študentov. Dajte se, prosim, usesti z nami, da se pogovorimo. Na koncu boste naredili
               tako, kot ste si zadali. Vsaj usedite se z nami, no, lepo prosim, če se da. Zakaj se
               vedno nadaljuje ta tehnika, enostranska? Hvala lepa za odgovor.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Obveščam vas, da poslanka Alenka Jeraj nadomešča kolega Jožefa Jerovška. Lepo jo
               pozdravljam in želim uspešno delo! Gospod minister, izvolite.</p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p>Na konkretno vprašanje bi samo odgovoril, zakaj se nismo pogovarjali. Zdajle v danem
               trenutku študentska organizacija, ko smo ta zakon pripravljali, ni bila, kot se temu
               reče, v celotni sestavi, se pravi, predsednik je manjkal, predsednica je manjkala,
               nismo vedeli še, kako je. In pa seveda tudi sama študentska organizacija je rekla, da
               se z mano ne bo pogovarjala, da se želi pogovarjati samo s predsednikom vlade.  Mi smo, kot se temu reče,
               pripravljeni se pogovarjati, zato sem tudi eksplicitno povedal v začetku, da smo
               povabili predsednico študentske organizacije samo na prvi seznanitveni pogovor in se
               bomo potem absolutno začeli pogovarjati. Vlada bo na jutrišnji seji določila novega
               predsednika, predsedujočega sveta za študente, ker, kot veste, se vsako leto mandat
               zamenja. In to bo jutri narejeno, se pravi, se bomo o tem pogovarjali. Dejstvo pa
               tudi je, da mora vlada določene reči narediti, in smo seveda morali v tem času
               ukrepati. To ni bilo nič posebnega, tudi nimamo s študenti nobenih ovir, da tega ne
               bi naredili in se bomo seveda z njimi pogovarjali. Vendar, kot se temu reče, z našimi
               domovi se mudi, mi smo morali to narediti in je bilo pač to treba narejeno. Kar se pa
               tiče<gap n="..."/> <stage>/nerazumljivo!/</stage>, pa lahko, dokler zakon še ne velja in verjetno še nekaj dni
               ne bo veljal, lahko jutri podpišejo kredit, vzamejo kredit in ga vzamejo in bo stvar
               absolutno rešena. Se pravi, imajo vso možnost, vse, lahko jutri najamejo kredit, s
               tem bo ta zakon, ki bo sprejet, v določenem delu brezpredmeten in je zadeva rešena,
               tu nimamo nobenih težav. Se pravi, jutri lahko vzamejo kredit.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Predstavnik študentske organizacije Slovenije.</p>
            </sp>
            <sp who="SDT4:KozanBorut">

               <speaker>BORUT KOZEN:</speaker>

               <p><stage>(Borut Kozen, študentska organizacija.)</stage> Jaz bi res prosil, tu se nas obtožuje, da
               nismo hoteli sodelovati in podobno. Prav zdaj sem slišal, da smo odšli in tako
               naprej. Vlada je imenovala svet vlade Republike Slovenije za študentska vprašanja, ki
               mora o vseh ključnih problemih, ki se tičejo študentov, se vsaj formalno usesti s
               študenti. Nikjer ne piše, da se mora dogovoriti. V poslovniku tega istega sveta vlade
               Republike Slovenije za študentska vprašanja piše, da mora predsednik sklicati na
               vsaka dva meseca vsaj en sestanek. Zadnji je bil sklican marca, kar pomeni, da bi
               naslednji moral biti maja, pa ga ni bilo. Ga ni bilo niti junija in ga tudi do danes
               še ni bilo. Tako da prelaganje odgovornosti, da se mi nismo hoteli udeležiti nekih
               sestankov, ki niso bili sklicani, je nesmiselno. Če bi bili sklicani sestanki, bi,
               jasno, tudi tja prišli. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Še kdo? Kolegica Žgajner Tavš.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. Spoštovani minister, dejali ste, najprej bomo sprejeli zakon, danes na
               odboru se bo potrdil zakon, takšen, kakršen pač je, takšna je tudi sestava tega
               delovnega telesa, da imate pač večino oziroma vladna koalicija ima večino. Potem se
               bodo nadaljevala pogajanja. Pa koga vlečete za nos?! Poglejte, to se je zgodilo na
               delovnem telesu, odboru za delo, družino in socialne zadeve, ko smo obravnavali zakon
               o zaposlovanju in zavarovanju za primer brezposelnosti, konkretno v 4. členu, ki se
               tiče študentov. Včeraj ste vlagali amandmaje, vlagala jih je koalicija v dveh delih,
               vlagala jih je tudi opozicija, ampak zakon je bil potrjen in zdaj je katastrofalno
               stanje v okviru tega zakona. Ne nazadnje, brez dogovora, kljub pozivom s strani
               študentov, niste prisluhnili niti vi niti predsednik vlade, imamo danes veto na zakon
               o visokem šolstvu - zato, ker ste tako ignorantsko hoteli spraviti skozi postopek
               zakon o visokem šolstvu, 
               kljub nasprotovanju in kljub prošnjam, da se usedete za isto mizo in poskušate najti
               ustrezno rešitev. Jaz ne vem, spoštovani minister, koga vlečete pri tem zakonu za
               nos.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Še kdo? Če ne, predlagam, da glasujemo o sklepu: Predlog zakona o spremembah
               in dopolnitvah zakona o dodatni koncesijski dajatvi od prejemkov, izplačanih za
               občasna in začasna dela študentov in dijakov ni primeren za nadaljnjo obravnavo. Želi
               kdo obrazložiti glas? Nihče. Torej odločamo.</p>
               <p>Kdo je za tak predlog sklepa? <stage>(5 članov.)</stage> Kdo je proti? <stage>(7 članov.)</stage></p>
               <p>Sklep ni bil sprejet.</p>
               <p>Torej, nadaljujemo z drugo obravnavo. Prehajamo na glasovanje o amandmajih in členih
               predloženega zakona.</p>
               <p>Odboru predlagam, da po končanem glasovanju o amandmajih v skladu s tretjo alinejo
               128. člena poslovnika državnega zbora glasuje o vseh členih skupaj.</p>
               <p>Kdo je za tak proceduralni predlog? <stage>(Vsi.)</stage></p>
               <p>Predlog je soglasno sprejet.</p>
               <p>Kolegica Eva, imate proceduralno?</p>
            </sp>
            <sp who="SDT4:IrglEva">

               <speaker>EVA IRGL:</speaker>

               <p>Ja. Najlepša hvala. Imam proceduralno. Prosila bi vas za petnajst minut odmora pred
               odločanjem, da se še pomenimo znotraj poslanske skupine nekatere stvari.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Prav. Pred vami sta dva predloga za amandmaje, eden je pregled amandmajev, kjer so
               samo amandmaji poslanskega kluba Liberalne demokracije, drugi je pa predlog za
               amandmaje odbora, ki so nastali pretežno zaradi mnenja zakonodajno-pravne službe.</p>
               <p>Smo pri 1. členu in pri amandmaju poslanskega kluba Liberalne demokracije, ki se
               glasi: 1. člen se črta. Želi kdo besedo? Dr. Gaber, izvolite.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Gospod predsednik, bom obrazložil glas samo pri tem členu in pri 4., ker ta
               posledično veže nase po logiki seveda 2., 3., 5. in 6. člen.</p>
               <p>V naši poslanski skupini smo prepričani in sedaj priznam, da po tem zasedanju odbora
               še bolj kot takrat, ko smo to vlagali, da ni pravih razlogov za spremembo tega
               zakona, da ničesar ne prispevajo k tistemu, čemur je namenjen ta zakon in ga je ta
               parlament sprejel, mislim, pred kar nekaj časa in mu je to lahko v čast - namreč, o
               izgradnji študentskih domov. Tako da bom sam, in mislim, da tudi moji kolegi, ta
               amandma pač podprl.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Želi še kdo? Če ne, pred odločitvijo dajem - koliko časa? - petnajst minut
               odmora. Torej, dobimo se ob 17.00 uri.</p>
               <p><stage type="time">(Seja je bila prekinjena ob 16.43 uri.)</stage> 
               </p>
               <stage type="time">(Seja se je nadaljevala ob 17.03 uri.)</stage>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Spoštovane gospe in gospodje! Nadaljujemo s sejo. Kolegica Irglova je zahtevala
               premor. Če želite komentirati, zakaj ste ga izkoristili.</p>
            </sp>
            <sp who="SDT4:IrglEva">

               <speaker>EVA IRGL:</speaker>

               <p>Čisto na kratko. Mi smo se posvetovali v okviru Slovenske demokratske stranke, pa
               tudi koalicije in smo se odločili, da ne bomo podprli amandmajev, ki jih je
               predlagala Liberalna demokracija Slovenije, bomo pa podprli vse amandmaje odbora na
               predlog zakonodajno-pravne službe, razen amandmaja pod 2. točko k 2. členu. Najlepša
               hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala. Torej odločamo.</p>
               <p>Kdo podpira amandma k 1. členu? <stage>(4 člani.)</stage> Je kdo proti? <stage>(7 članov.)</stage></p>
               <p>Ugotavljam, da ni bil sprejet.</p>
               <p>Smo pri 2. členu in pri dveh amandmajih k 2. členu. Prvi je amandma poslanskega
               kluba Liberalne demokracije, ki se glasi; člen se črta. K 2. členu sta pa dva
               predloga amadnmajev kot amandma odbora. Prvi amandma je v prvem stavku povedanega
               odstavka 2. člena se črtata besedi <q>"in dijake"</q>, beseda <q>"nakažejo"</q> pa se nadomesti z
               besedo <q>"nakazujejo"</q>, zgolj redakcija. In drugi. Zadnji odstavek prvega odstavka 2.
               člena se spremeni tako, da se glasi, vira financiranja proračunskega sklada sta
               dodatna koncesijska dajatev po tem zakonu in proračunska sredstva zagotovljenih v
               proračunih tekočega leta. To je pa tekst, ki je bil v prejšnjem zakonu in je
               opredeljeval kako se ta sredstva zbirajo. Odpiram razpravo. Dr. Gaber.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Gospod predsednik! Mi bomo podprli vsa tri dopolnila k 2. členu. Posebej se nam zdi
               v tej točki pomembno in značilno drugo dopolnilo, ki je pripravljeno za odbor.
               Mislim, da bo latmusov papir razmisleka tega odbora prav glasovanje o tem drugem
               dopolnilu.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Gospa mag. Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala. Napovedujem podporo amandmaju LDS za črtanje 2. člena v predlogu zakona. Ker
               si pa ne obetam, da bi koalicija podprla ta amandma, še zlasti po napovedi gospe
               Irgl, sem prepričana, da bomo glasovali tudi še o dveh amandmajih, ki sta kot
               predloga amandmajev odbora. Bi pa rada rekla, da me pravzaprav preseneča, da smo
               toliko časa razpravljali o tem kako zelo nujno je treba zbrati denar, kako je treba
               pospešiti gradnjo, sedaj pa je gospa Irgl napovedala, da koalicija ne bo podprla
               drugega amandmaja k 2. členu. Tudi ta je na predlog zakonodajno-pravne službe, je res
               da več kot samo redakcijski, ampak je več kot samo redakcijski, ampak je vsebinski in
               jaz mu pa izrekam podporo. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala. Še kdo? Kolegica Žgajner Tavš.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. Tudi jaz napovedujem podporo vsem trem predlogom amandmajev v okviru 2.
               člena. Dovolite pa še eno zadevo, ki me je napeljala na to, da dvomim, vnovič dvomim
               v dobronamernost vladne koalicije pri potrjevanju posameznih amandmajev oziroma
               predloga zakona. Namreč zakonodajno-pravna služba je v svojem mnenju jasno povedala,
               da rešitev, ki jo predlaga vlada v okviru 2. točke, nedvomno pomeni občutno spremembo
               v pogledu obsega namenskih sredstev navedenega sklada.  Zato zakonodajno-pravna služba meni, da bi bilo
               potrebno to spremembo vsaj ustrezno predstaviti in navesti razloge zanje. Matično
               delovno telo je predlagalo amandma, ki sledi tudi mnenju zakonodajno-pravne službe,
               če ste si prebrali to mnenje. To pa je tudi tistim, ki še vedno trdijo, da je ta
               zakon zgolj tehnične narave, zelo resen opomin, da bi bilo smiselno prebrati, preden
               glasujejo, vsaj mnenje, pa bom rekla po moji oceni verodostojne institucije v okviru
               državnega zbora.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Se z vami strinjam in pričakujem od vas, gospod minister, ker je v bistvu to
               zakonodajno-pravne narave, ni neka vsebinska zadeva, ki pravijo, te spremembe
               predlagatelj ne predstavi ne v uvodni predstavitvi predloga zakona niti v
               obrazložitvi tega člena, ker predlagana rešitev nedvomno pomeni občutno spremembo v
               pregledu obsega namenskih sredstev navedenega sklada, menimo da bi bilo to spremembo
               vsaj ustrezno predstaviti in navesti razloge zanje. Namreč v zakonu, ki sedaj velja,
               v 3. členu piše, viri financiranja proračunskega sklada sta dodatna koncesijska
               dajatev v skladu s tem zakonom, kar je sedaj v novem zakonu in še dodatek in
               proračunska sredstva zagotovljena v proračunih za tekoča leta. Ja, izvolite gospod
               minister, potem pa dr. Slavinec.</p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p>Hvala lepa. Ravno tega namena, tega drugega odstavka oziroma amandmaja k 2. členu v
               tej 2. točki, gre za polnjenje proračunskega tega sklada s sredstvi, vendar pa temu
               amandmaju izrazito nasprotuje ministrstvo za finance iz zelo preprostega razloga, ker
               to je bilo v prejšnjem zakonu napisano to in se po mnenju pravne službe naj bi se to
               dodalo oziroma vrnilo v zakon. Gre pa za to, da se ta določba ni nikoli prej dejansko
               izvajala, ker pri celotni finančni shemi finančno ministrstvo vztraja, da se na nekih
               skladih denar ne sme kopičiti in morajo vsi skladi slediti finančni disciplini in pa
               proračunskim shemam. Gre za dejansko finančno disciplino celotne vlade in pa
               celotnega sistema in iz tega stališča, iz tega stališča je ta del zakona, ki že prej
               ni bil nikoli dejansko uresničen, se nikoli ni, finančno ministrstvo ni dopuščalo, da
               bi se sredstva vračala oziroma zbirala na teh kontih, se s tem, ko to izpuščamo, se
               dejansko stvar samo postavlja v situacijo ko se izvaja. Toliko v pojasnilo.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Dr. Gaber. Dr. Slavinec je prej, se oproščam. Izvolite.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa. Tudi sam bom podprl vsa tri dopolnila, še posebej tega za katerega smo
               sedaj slišali obrazložitev tudi ministra in na ta način v bistvu sedaj vidim, da bomo
               ministru dr. Zupanu pomagali, saj on s tem nima problema, ampak mu ni mogel dati
               podpore zaradi stališča ministrstva za finance. Še toliko bolj torej apeliram tudi na
               druge, da pomagate ministru za visoko šolstvo, znanost in tehnologijo in skupaj
               podpremo ta amandma in na ta način zagotovimo tisto o čemer je bilo že tekom dneva
               veliko govora, žal pa nismo uspeli izluščiti, da je to ozadje zakona torej skrb za
               nova študentska mesta v študentskih domovih in pa čim hitrejšo izgradnjo le teh.
               Tako, da podpiram in k temu vabim tudi vse prisotne.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala. Dr. Gaber. 
               </p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Poglejte, spoštovane kolegice in kolegi. Zgodba pri tem skladu je preprosta. Jaz
               razumem, da kolega Bajuk verjame in njegove službe, da naj to ne bo zapisano v
               zakonu, razloge je pa sledeč.</p>
               <p>Ko ti nameniš predpostavimo 2 milijardi sredstev za ta sklad in si jih v ta sklad
               dal, potem je ta sredstva potrebno porabiti za to oziroma se, če niso porabljena
               prenesejo v naslednje leto za isti namen. Državni proračun funkcionira tako, da ko
               sredstev nekje v oktobru zmanjkuje jih najprej vzamejo na investicijah, to so
               doživeli že vsi in na tistih mehkih delih proračuna. Na ta način proračun rešuje
               druge probleme, plačne in ne vem katere koliki pač že. Zato, ko bomo o tem glasovali
               bomo, če bomo izglasovali dopolnilo, ki je bilo predlagano pomagali ministru in
               pomagali izgradnji študentskih domov, to bodo namreč nedotakljiva sredstva. O tem
               govorimo. Zato, sem prej povedal, da bo zelo zanimivo, če to dopolnilo ne bo
               sprejeto. Takšna je logika funkcioniranja državnih proračunov. Ministru bomo naredili
               uslugo, jaz lahko razumem, da on pravi, da tega ne bo podprl, ampak z gotovostjo mu
               bomo naredili veliko uslugo.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Mag. Štebe.</p>
            </sp>
            <sp who="SDT4:ŠtebeTomaž">

               <speaker>MAG. TOMAŽ ŠTEBE:</speaker>

               <p>Hvala lepa, za besedo. Nekoliko pa le razumem, kako delujejo proračunu. Mislim, da
               tudi državni proračun tako deluje. Ni možno nekje nalagati proračunska sredstva, ki
               so odobrena skozi proračun in da niso izkoriščena. Imamo pa v državnem proračunu
               sedaj tudi načrte razvojnih programov. Načrti razvojnih programov in plačila situacij
               za izvajanje projektov pomeni, da proračunska postavka, ki je temu namenjena v tem
               primeru pa ne bo čakala v tem skladu, ampak se bo aktivirala iz proračunske postavke,
               ko bo prišlo do gradnje in plačila situacij študentskih domov bo na ta način
               zagotovljena skozi letne proračune oziroma dvoletne proračune in skozi načrte
               razvojnih programov. Plačila tako zavezanih investicij se pravi izgradnje študentskih
               domov se bodo pač izvajala skozi proračunske odločitve. V vsakem primeru gospodje je
               tukaj odločitev v proračunu, razlika in zelo bistvena razlika pa je, da se sredstva
               in plačila situacij izvajajo skozi proračun ne pa skozi neki sklad torej tukaj ni
               nobene bistvene razlike. Logična je smisel in tudi nepotrebna pa je, da ta sredstva
               čakajo mimo vseh proračunskih pravil v nekem skladu. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Dr. Gaber.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Poglejte, kolega Štebe. Jaz razumem, da vi razumete proračune, ampak jaz imam z
               državnim proračunom neko malenkost izkušenj nekih 10 let in sem doživel obilo
               spoprijemov za to, kako denar zagotoviti in kako ga ohraniti in drznil bi si
               povedati, da vem kako izgleda tam nekje naprej od avgusta pa do konca leta v državnem
               proračunu, kar je le mogoče poskuša ministrstvo za finance prihraniti in preusmeriti
               razen enih sredstev, to so tistih, ki jih ni mogoče pobrati z okrožnico ministrstva
               za finance v mesecu septembru ali oktobru, to je pozno, če šele takrat pridejo, s to
               okrožnico, od sedaj naprej so vse investicije ustavljene. Če so v skladu, potem jih
               minister lahko uporablja za izgradnjo študentskih domov, če pa ne so pa investicije
               za tisto leto in plačila ustavljena in seveda bodo investicije plačane naslednje leto
               samo iz denarja iz naslednjega leta in iz naslednjega proračuna, na ta način boste v
               parih letih izgubili večino tega. Tako da, o tem bomo glasovali, ni nobene potrebe,
               da se posebej  prepričujemo,
               ali bomo ta sredstva zaščitili ali pa ne.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Predstavnica zakonodajno-pravne službe, gospa Ogrinc.</p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa, gospod predsednik. Če izhajamo iz veljavnega zakona, veljavni zakon kot
               je bilo že povedano ima kot vire sredstev za ta proračunski sklad predvidena sredstva
               dodatne koncesijske dajatve in tudi proračunska sredstva za posamezno leto. Vse to je
               pa seveda odvisno od programa investicij. V proračunu za posamezno leto bo seveda
               prej ali slej, verjetno ne more biti drugače kot upoštevaje programe investicij,
               določena razlika med tistimi sredstvi, ki se bodo natekla iz dodatne koncesijske
               dajatve in pa tista proračunska sredstva, ki bodo omogočila izvajanje programa
               investicij za tisto leto in naslednja leta.</p>
               <p>Bistvo proračunskega sklada pa je, da seveda sredstva, ki na koncu leta ostanejo se
               ne vračajo v integralni proračun, ampak se ohranijo na proračunske skladu in
               ohranjajo izključno za ta namen, zaradi katerega je bil sklad ustanovljen. To je
               bistvo proračunskega sklada in zagotovi strogo namensko porabo sredstev. Če
               upoštevamo zakon o javnih financah tudi posebej pove, kako se oblikujejo ta sredstva
               proračunskih skladov, izrecno mora ustanovitveni akt in to je v tem primeru zakon
               določiti vire sredstev in med viri sredstev predvideva tudi proračunska sredstva.
               Seveda vse skupaj pa je vezano kot sem povedala na program investicij, ki mora biti
               naravnan glede na zmožnost sredstev vključno seveda tudi proračunskih. Hvala lepa.
           </p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Gospod Jerovšek takoj dobite besede samo to bi rekel. Če pogledate mi govorimo o
               spremembah in dopolnitvah zakona na star zakon, star zakon pa v tem 3. členu, ki sem
               ga že omenil pravi, da so izbrana sredstva z namenom sofinanciranja izgradnje in
               prenove študentskih bivalnih zmogljivosti RS ter sofinanciranja razširitve in
               posodobitve prostorskih pogojev in tehnološke opremljenosti univerz, torej, ta zakon
               je zelo širok. Glede na to, spoštovane kolegice in kolegi, kar pač doživljamo ob
               proračunskih debatah, ko namenimo na primer 20% samo za temeljne razvojne programe na
               področju kulture ali pa največ 40 pa nič več, ker se na tem segmentu varčuje, bi le
               bilo dobro za premislek, ko bomo o tem odločali, ali ne bi bilo, če smo študentsko
               delo pa z njim dosegli konsenz se v določenimi meri določena sredstva izvzamejo, da
               bi tudi država, potem zagotovila stabilni vir za financiranje tega in bi imel
               minister in tudi naš odbor potem neprimerno boljši občutek, ko bi bil sprejet
               proračun s takšno dikcijo tega drugega amandmaja kot pa, da tega nimamo in prepustimo
               vodenje politike na področju investicij tej praksi, ki je pač sedaj v državnem zboru.
               Gospod Jerovšek, izvolite. Potem pa, mag. Štebe. Izvolite.</p>
            </sp>
            <sp who="SDT4:ŠtebeTomaž">

               <speaker>MAG. TOMAŽ ŠTEBE:</speaker>

               <p>Hvala lepa. Meni je žal, da so prejšnje vlade pripeljale proračunsko poslovanje v
               take razmere, da se proti koncu leta mora delati na tak način kot dr. Gaber omenja.
               Jaz upam, da bo to možno v dveh, treh mandatih sanirati oziroma že prej, kajti
               nedopustno je, kar si je privoščila ena od prejšnjih vlad, da je proračun podaljšalo
               v januar naslednjega leta <q>"just like that"</q>. Proračun je bil podaljšan v januar
               naslednjega leta, seveda veste, vsaka taka stvar pride za vami, prej ali slej. To
               sedaj prihaja nam, za nami, da se to uredi. Resen proračun planira realno in ima
               zagotovljeno tudi likvidnost. Zapleti so lahko samo pri izvajanju proračuna in upam,
               da bo prej ali slej prišlo tudi do te situacije. Nedopustno pa je, v nobenem
               gospodinjstvu niti si ne morete privoščiti, da pa neka sredstva čakajo neizkoriščena oziroma če so bila resno
               planirana, niso izkoriščena. Tudi to se ne sme dogajati. Popolnoma proračunsko
               pravilno je in ne razumem zakonodajno-pravne službe, da v tem primeru vsebinsko ne
               spoštuje in ne razume, ne spoštuje principa proračunskega poslovanja in vseh pravil,
               ki so v izvajanju proračuna. Seveda, rešitev je možna tudi ta, taka, ampak ni v
               skladu z enakostjo ravnanja in namenskostjo sredstev sklad namenska postavka, ki se
               nabira iz dajatve, iz koncesnine, ki jo imenuje koncesnino, pa mislim, da je to
               nepravilno, je v redu, da čaka in je namenska za ta namen, kajti se zbira samo za
               študentske domove, dodatno se pa sredstva zagotavljajo s proračuni, z odločitvami o
               proračunih in so v proračunu tudi za ta namen in to je pravilno in transparentno
               razmišljanje in logika proračuna. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Želi predstavnik zakonodajno-pravne službe glede na oceno vaših
               zmožnosti. Repliko je rekla, da ima<gap n="..."/></p>
            </sp>
            <sp who="SDT4:OgrincHelenaAlenka">

               <speaker>HELENA OGRINC:</speaker>

               <p>Hvala lepa, gospod predsednik. Torej moram popraviti razpravljavca. Torej izhajala
               sem pri svoji utemeljitvi naše pripombe izključno iz zakona o javnih financah, ki
               natančno pove kdaj se oblikuje proračunski sklad, za kakšne namene, kdo opravlja
               proračunski sklad in naša pripomba se je glasila tudi na to. Proračunski sklad
               opravlja pristojno ministrstvo, ni proračunski sklad v pristojnosti ministrstva in
               zakon določi tudi potem vire, s katerih se napaja ta proračunski sklad in kaj pomeni
               zavarovanje teh sredstev, kako se ta sredstva potem uporabljajo. To je veljavni zakon
               o javnih financah, ni moja osebna razlaga, prosim.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Gospod Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Namreč jaz se zavedam, da je proračun živa stvar in mislim, da je kolega
               Štebe dal zelo dobra pojasnila, zaradi tega tega ne bi ponavljal. Se mi pa zdi na nek
               način čudno in se ne spominjam takšnih intervencij zakonodajno-pravne službe, kajti
               doslej sem bil navajen, da so se oni sklicevali na zakonitost na pravne rešitve v
               zakonu. Namreč take pomoči, ko sem bil v opozicijskih vrstah, nisem bil deležen,
               ampak se jih ne spominjam in tudi si ne znam predstavljati, da ne bi bilo možno čisto
               nič spremeniti, ker na podlagi tega bi, ne vem kako, ti načrti se spreminjajo, vse
               skupaj je gibljivo, je živa stvar in če bi tej logiki sledili, bi dejansko imeli
               neplasirana sredstva, nekje ležala, kar bi bilo za državo škodljivo.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Samo toliko v svojo obrambo. To ni stvar opozicije, ti amandmaji. Jaz sem vam
               povedal, da državni zbor<gap n="..."/> Ali lahko končam, gospod Jerovšek, jaz govorim. Lahko? To
               so ti amandmaji. Poglejte, reč je bila izglasovana po nujnem postopku in sam sem kot
               predsednik obora, ki vodim to proceduro, dobil mnenje zakonodajne-pravne službe, je
               bila kolegica z menoj, ob 13.20. Ob 14. smo morali začeti s to proceduro in ne
               verjamem, da je to tudi uspelo moji strokovni službi in ostalim, ne vem do kakšne
               perfekcije pripeljati. Če bi imel čas neke normalne procedure, teden dni ali pa deset
               ali pa štiri ali pa pet dni, bi zagotovo ti amandmaji izgledali drugače in to niso
               amandmaji opozicije, da se ne bi tukaj delili.  Pripravila sva jih s kolegom Pirnatom, zato, da bi
               zadostila temu, kar je zakonodajno-pravna služba dejala. Nič drugega ni, da so
               najboljše volje, tako oblikovala te amandmaje, da bi bilo tem pripombam zadoščeno in
               da bi torej ta dopolnjen predlog zakona šel na obravnavo v državni zbor, ne da bi ga
               bilo potrebno še tam, kakorkoli popravljati z redakcijskimi oziroma drugimi
               amandmaji. Dr. Gaber, izvolite.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Poglejte, kolegice in kolegi! Državni proračun, pa tudi drugi, se bojim, da
               funkcionirajo tako kot pravi kolega Jerovšek, živo. Odzivajo se na to, kar se dogaja
               v okolju. Ne samo, da odlivi niso fiksni, tudi prilivi niso fiksni. Vi lahko dobite
               ob gospodarski rasti, ki je namesto 4% točke, 1% točko ali pa, če je hudo, je lahko
               tudi negativna, bistveno drugačne prilive. Vi morate ta proračun uravnati tekom leta.
               Uravnate ga lahko bodisi tako, da greste v parlament po rebalans, ve se, kdaj morate
               iti, ve pa se tudi, da je neka stopnja prostosti, kako se ta proračun uravnava. Lahko
               se vam zgodi, jaz si tega ne želim, da doživite <q>"štrajk"</q>, na katerem se je treba
               pogoditi, ker ni mogoče štrajkajočih s topovi razgnati ali pa kaj podobnega in na
               primer, če povišate plače za eno odstotno točko je to približno 4,7 milijarde
               tolarjev v slovenskem proračunu, če jo za tri, je to skorajda že 15 milijard
               tolarjev. Se razumemo. Ta sredstva je od nekje treba dobiti. Kako se jih dobi v
               proračunu - vlade jih dobijo na ta način, da poskušajo v tako imenovanem mehkem delu
               proračuna pobrati denar. Zasluga nekega slučajne kombinacije iz prejšnjih let je, da
               je bil leta 2004 sprejet zakon, ki bi omogočil v nadaljnjih letih oblikovati sklad,
               ki bi bil narejen tako, da tisti del sredstev, ki bi bil v skladu, ne bi podlegel
               temu krčenju. Ta je bil, visoko šolstvo je na ta način dobilo, tako v tem ozko
               študentskem kot širše študijskem delu neko privilegirano mesto. Zakaj? Ker je bila
               ideja, da je razvojno pomembno. Temu se odpovedujemo ta trenutek, če to črtamo, o tem
               teče beseda. To je diskusija v reformah.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Še kdo želi? Potem zaključujem in prehajamo na odločanje. Najprej dajem v odločanje
               amandma, ki je najbolj oddaljen k 2. členu, to je amandma poslanskega kluba Liberalne
               demokracije.</p>
               <p>Kdo je za to? <stage>(5 članov.)</stage> Kdo mu nasprotuje? <stage>(7 članov.)</stage></p>
               <p>Ni bil sprejet.</p>
               <p>Potem dajem najprej prvi amandma, kot predlog amandma za odbor k 2. členu.</p>
               <p>Kdo je za? <stage>(11 članov.)</stage> Kdo mu nasprotuje? <stage>(Nihče.)</stage></p>
               <p>Ta je sprejet.</p>
               <p>In zdaj drugi amandma k 2. členu.</p>
               <p>Kdo ga podpira? <stage>(5 članov.)</stage> Kdo mu nasprotuje? <stage>(7 članov.)</stage></p>
               <p>Ni sprejet.</p>
               <p>Smo pri 3. členu in pri dveh amandmajih. Prvi je amandma poslanskega kluba Liberalne
               demokracije, člen se črta. Drugi je pa predlog za amandma odbora k 3. členu, ki se
               glasi: v prvem stavku prvega odstavka 3. člena se besede od koncesijske dejavnosti
               nadomestijo z besedami z dejavnostjo 2. člena tega zakona. In pa drugi stavek prvega
               odstavka se spremeni tako, da se glasi obračun sredstev dodatne koncesijske  dajatve organizacije, ki
               opravljajo dejavnost posredovanja začasnih ali občasnih del za študente predložijo
               davčnemu organu pristojnemu za obračunavanje plačevanja davka na dodano vrednost 18.
               dne v mescu, če je pa to dela prost dan, pa prvi naslednji delovni dan. Oba ta dva
               odstavka sledita mnenju zakonodajno-pravne službe. Prvi je zgolj redakcija, drugi je
               pa premetanje besed, da je zakon bolj razumljiv. Želi kdo tukaj besedo? Če ne
               odločamo.</p>
               <p>Kdo je za podporo temu amandmaja odbora? Kdo je za amandma poslanskega kluba
               Liberalne demokracije, ki ta člen črta? <stage>(5 članov.)</stage> Kdo nasprotuje? <stage>(7 članov.)</stage></p>
               <p>Ni bil sprejet.</p>
               <p>Smo pri amandmaju k 3. členu za amandma odbora. Izvolite.</p>
            </sp>
            <sp who="SDT4:ŠtebeTomaž">

               <speaker>MAG. TOMAŽ ŠTEBE:</speaker>

               <p>To določilo izvira že iz zakona o plačevanju DDV-ja. Zato sprašujem, zakaj je
               potrebno tukaj navajati nekaj, kar piše v nekem drugem predpisu. Imam vprašanje, če
               je res tako?</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Veste, kaj, odločamo, lahko v tretji obravnavi to popravite, pa dovolite, jaz sem vse
               vprašal, če kdo hoče besedo, pa nihče se ni javil, zato sem šel na odločanje.</p>
               <p>Kdo podpira ta amandma? <stage>(9 članov.)</stage> Kdo mu nasprotuje? <stage>(Nihče.)</stage></p>
               <p>Amandma je sprejet.</p>
               <p>K 4. členu imamo samo amandma poslanskega kluba Liberalne demokracije, ki se glasi,
               člen se spremeni tako, da se dodata nov tretji in četrti odstavek, ki se glasita,
               Študentska organizacija Slovenije je sorazmerni lastnik študentskih domov, zgrajenih
               iz sredstev dodatne koncesijske dajatve iz prvega in drugega odstavka tega člena.
               Objekte iz prejšnjega odstavka lahko študentska organizacija uporablja le za namen,
               za katerega so bili zgrajeni <gap n="..."/><stage>/Nerazumljivo./</stage><gap n="..."/> v skladu s prejšnjim odstavkom
               tega člena, lahko študentska organizacija odtuji ali obremeni le v soglasju z vlado
               Republike Slovenije. Želi kdo tukaj besedo? Dr. Gaber, izvolite.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>O tem, gospod predsednik, smo že govorili, jaz mislim, da je, sam bom seveda podprl
               to dopolnilo. Razlog je bil tudi že povedan. Mislim, da tudi, če se bo zgodilo, da bo
               sedaj ta pravica odvzeta, bo ta pravica, ko pride čas, z gotovostjo vrnjena.
               Študentke in študenti imajo pravico do tega, imajo pravzaprav več kot samo moralno
               pravico do tega, da se vpisujejo tudi na tisti del lastnine, ki je nastala z njihovim
               delom preko študentskih servisov.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Mag. Majda Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Jaz bom predlog za amandma k 4. členu podprla. Že poprej sem v razpravi povedala, da
               je to za mene vsebinsko zelo pomembna rešitev. Je pa še en argument za podporo temu
               amandmaju. Drugi odstavek amandmaju, se pravi, novi 4. člen, vsebuje tudi varovalo, s
               katerim je drugi, ki naj bi sooblikoval sklad za graditev študentskih domov in vsega
               drugega, kar je iz tega sklada financirano, dobi pravico soodločanja o tem, preden se
               to odtuji, kar pomeni, da vsebuje ta rešitev tudi tisto, k čemur se Socialni
               demokrati vedno nagibamo, ko gre za to, da so partnerji enakovredno  upoštevani. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Dr. Mitja Slavinec.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa. Tudi sam bom to stvar podprl, še toliko bolj, saj po ne sprejemu
               amandmaja k 2. členu, drugega amandmaja kot predlogom odbora je eksplicitna
               zadolžitev in odgovornost za polnjenje tega sklada samo na strani študentov oziroma
               preko njihovega študentskega dela. Proračun eksplicitno tukaj nikjer ne nastopa in to
               je prav gotovo še dodatni razlog, da se ta amandma podpre in zaščiti tudi interese
               študentov, ki sedaj, kot rečeno in še enkrat poudarjam, edini eksplicitno polnijo
               sklad, torej edini po tem zakonu skrbijo za gradnjo študentskih domov. Hvala
               lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Še kdo? V kolikor ne, prehajamo na odločanje.</p>
               <p>Kdo podpira amandma poslanskega kluba Liberalne demokracije k 4. členu? <stage>(5 članov.)</stage>
               Kdo nasprotuje? <stage>(7 članov.)</stage></p>
               <p>Ni bil sprejet.</p>
               <p>Smo pri 5. členu in pri dveh amandmajih k 5. členu. Prvi amandma poslanskega kluba
               Liberalne demokracije, ki se glasi: člen se črta. In drugi je predlog za amandma
               odbora, ki se glasi: v 5. členu se v drugem odstavku drugega odstavka besede
               <q>"koncesijske dejavnosti"</q> nadomestita z besedami dejavnosti iz 2. člena tega zakona v
               tretjem odstavku se črtata besedi <q>"in dijake"</q>, zgolj redakcija. Želi kdo tukaj
               besedo? Če ne, odločamo, najprej o amandmaju poslanskega kluba Liberalne demokracije.</p>
               <p>Kdo ga podpira? <stage>(5 članov.)</stage> Kdo mu nasprotuje? <stage>(7 članov.)</stage></p>
               <p>Ni bil sprejet.</p>
               <p>Smo pri amandmaju za predlog amandmaja odbora redakcijske narave.</p>
               <p>Kdo ga podpira? Soglasno.</p>
               <p>Potem smo še pri 6. členu in pri amandmaju k 6. členu poslanskega kluba Liberalne
               demokracije. Glasi se: člen se črta. Želi kdo tukaj besedo? Ne. Glasujemo.</p>
               <p>Kdo podpira ta amandma k 6. členu Liberalne demokracije? <stage>(5 članov.)</stage> Kdo mu
               nasprotuje? <stage>(7 članov.)</stage></p>
               <p>Tudi ta ni bil sprejet.</p>
               <p>Želi kdo še razpravljati o zadnjem členu? Ne. Potem, spoštovane gospe in gospodje,
               vem, da je malo naporno poslušati, ampak proceduro moramo do konca izpeljati.</p>
               <p>Prehajamo na razpravo in glasovanje o vseh členih skupaj. Želi kdo tukaj besedo?
               Mag. Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Jaz vseh členov zakona ne bom podprla preprosto zaradi tega, ker je zakon v
               predloženi obliki zame nesprejemljiv. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Dr. Gaber.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Verjetno vas ne bo presenetilo, da jaz tega zakona ne bom podprl. Zdi se mi, da bo
               prišel v anale tistih zakonov, ki so antištudentski in kar je zanimivo so tudi proti
               univerzitetno usmerjeni. To je očitno Slovenija na novi poti.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Dr. Slavinec.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Seveda tudi sam ne bom podprl tega zakona, še toliko bolj zaradi vsega do sedaj
               povedanega, saj zakon takšen kot je zapisan ne sledi tistim ciljem, ki so bili v
               predstavitvi izpostavljeni, ampak, kot že velikokrat povedano, nečemu povsem drugemu
               in obračunavanju z za enkrat še zmeraj tistimi, ki so legitimni predstavniki
               študentov in to prav gotovo ni prava pot, prava pot bi bila doseči z njimi soglasje,
               čeprav je to bistveno težja pot, ampak na koncu zagotavlja dosti, dosti boljše in
               bistveno kvalitetnejše rezultate.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Mag. Štebe.</p>
            </sp>
            <sp who="SDT4:ŠtebeTomaž">

               <speaker>MAG. TOMAŽ ŠTEBE:</speaker>

               <p>Jaz bom zakon z veseljem podprl. Poenostavlja veliko stvari, jih dela bolj
               transparentne in nikakor ne bom nasedel velikim besedam, ki jih slišimo s strani
               opozicije o tem, da razdiramo ne vem kaj, študentsko organizacijo, univerzo in tako
               naprej. Nikakor ne bom nasedel tem demagoškim izjavam. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Želi še razpravljati član študentske organizacije univerze? Izvolite.</p>
            </sp>
            <sp who="SDT4:unknown-M">

               <speaker>JANEZ______:</speaker>

               <p>Študentska organizacija Slovenije. Kljub temu upamo v imenu Študentske organizacije
               Slovenije, da bi ta zakon preden se bo potrjeval, da bi se le uskladil s študenti,
               tako da če bi se dalo kljub ignoranci do danes, da bi se pa mogoče lahko to presekalo
               in bi našli skupen jezik  in
               ta zakon naredili tak, da bi bil sprejemljiv za obe dve strani. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Še kdo? Če ne, odločamo.</p>
               <p>Kdo je za podporo vsem členom zakona skupaj? <stage>(7 članov.)</stage> Kdo nasprotuje? <stage>(5 članov.)</stage></p>
               <p>Torej, vsi členi so sprejeti. S tem zaključujem drugo obravnavo predloga zakona na
               matičnem delovnem telesu. Vsi sprejeti amandmaji se vključijo v dopolnjen predlog
               zakona, ki bo sestavni del poročila odbora. Predlagam, da v kolikor se nihče drug ne
               javi, da sta poročevalca odbora na seji državnega zbora predsednik ali
               podpredsednica.</p>
               <p>Kdo je za tak predlog? Nasprotuje kdo? <stage>(Nihče.)</stage></p>
               <p>Sprejeto.</p>
               <p>Prehajam na <title>2. TOČKO DNEVNEGA REDA - OBRAVNAVA ZAHTEVE DRŽAVNEGA SVETA
                  REPUBLIKE SLOVENIJE, DA V DRŽAVNI ZBOR REPUBLIKE SLOVENIJE PONOVNO ODLOČA O ZAKONU
                  IN SPREMEMBAH IN DOPOLNITVAH ZAKONA O VISOKEM ŠOLSTVU EPA848-IV</title>. S predlogom
               za razširitev ste prejeli zahtevo Državnega sveta Republike Slovenije, da Državni
               zbor Republike Slovenije ponovno odloča o zakonu in spremembah in dopolnitvah zakona
               o visokem šolstvu. Predlog zakona, ki je bil sprejet na seji državnega zbora dne
               22.6.2006 je objavljen v Poročevalcu številka 73 z dne 30.6.2006 in na spletnih
               straneh državnega zbora. Mnenje zakonodajno-pravne službe dne 3.7.2006 ste prejeli
               naknadno. K obravnavi te točke dnevnega reda so bili vabljeni državni svet, vlada
               Republike Slovenije, ministrstvo za visoko šolstvo, zakonodajno-pravna služba, Svet
               Republike Slovenije za visoko šolstvo, Univerze v Mariboru, v Ljubljani, na
               Primorskem, slovenska akademija znanosti in umetnosti, Študentska organizacija
               Slovenije, Študentski sveti Univerz v Ljubljani, Mariboru, na Primorskem, Mladinski
               svet Slovenije in vsi trije sindikati. Odbor bo zahtevo Državnega sveta Republike
               Slovenije obravnaval na podlagi 147. člena poslovnika državnega zbora in o tej
               zahtevi sprejel svoje mnenje. Želi predstavnik državnega sveta obrazložiti zahtevo?
               Gospod Semolič, če želite lahko govorite tudi tu. Izvolite.</p>
            </sp>
            <sp who="SDT4:SemoličDušan">

               <speaker>MAG. DUŠAN SEMOLIČ:</speaker>

               <p>Hvala za besedo gospod predsednik. Spoštovani minister, spoštovane poslanke in
               poslanci! Bolonjska reforma je zagotovo velika priložnost, ki pa je tudi nesporno
               zahteven strokoven projekt in je tudi projekt, kjer je dobro, da bi naredili čim manj
               napak in minister za šolstvo, tudi verjamem, nima lahkega dela pri tem projektu. Tudi
               ni moč dvomiti, nimam razloga, da bi tudi sam osebno dvomil, pa tudi državni svet
               tega ni storil, ste se poslanke in poslanci v že opravljeni parlamentarni razpravi
               poglobljeno razpravljali o vsebini, ki ureja zakon o spremembah in dopolnitvah zakona
               o visokem šolstvu. Zakaj je tisto, državni svet uporabi svojo pristojnost, želi
               opozoriti državni zbor, da vendarle ponovno razmisli in ponovno odloča o omenjenem
               zakonu. Naj navedem samo nekatera opozorila vredna nekega ponovnega razmisleka.
               Najprej pri izdelavi tega zakona glede na to kaj ureja je po našem trdnem prepričanju
               potreben konsenz med vsemi glavnimi partnerji. To je med univerzo, študenti,
               študentkami, delodajalci in vlado.  Namreč iskanje konsenza je največja garancija, da bo s tem zakonom
               storjeno najmanj napak. Zaradi tega tukaj žal ne more biti bližnjic. Nasprotujemo
               temu, da je iz tega procesa iskanje konsenza soglasja izvzeta študentska organizacija
               Slovenije, deli z njimi, s to organizacijo prišlo do usklajenosti. Gre vendarle za
               kredibilno organizacijo in vredno je iti v dialog s to organizacijo, čeprav verjamem,
               da ni enostaven, ampak je rezultat praviloma tisto kar odtehta čas in delo. Mi
               opozarjamo zaradi tega, ker vendarle Slovenija želi postati družba konsenza in
               konsenz je v Evropski uniji pomembna vrednota. Skratka v tej smeri gre recimo prvo
               opozorilo, ki je prihajalo iz državnega sveta.</p>
               <p>Naslednje opozorilo je namenjeno področju financiranja visokega šolstva. Kljub
               zagotovilom ministra, spoštovanega ministra za šolstvo, kar bi v bistvu moralo
               lajšati pisanje zakona v tem delu, sam zakon po našem trden prepričanju ne daje
               zagotovila, da šolnin na prvi in drugi stopnji ni mogoče uvesti. 73. člen ne daje te
               garancije. On ureja pravzaprav neko drugo področje. In mogoče je 70. člen tisti, ki
               bi moral jasno zapisati, da šolnin ni mogoče uvesti za prvo in drugo stopnjo.
               Nadalje. Državni svet opozarja na naslednjo slabost tega teksta. Namreč zakon o
               spremembah in dopolnitvah zakona o visokem šolstvu in uredba o uvedbi in uporabi
               klasifikacijskega sistema izobraževanj in usposabljanja, odvzemata že pridobljene
               pravice diplomantom brez obrazložitve in navedenega vzroka, kar po našem trdnem
               prepričanju krši načelo pravne države, ki je na simbolni ravni zapisano, opredeljeno
               že v 2. členu ustave in zakaj pravzaprav tukaj gre. Tukaj se zgodi to, da
               univerzitetni diplomanti, ki so se vpisali na študijske programe II. bolonjske
               stopnje, ki naj bi sedaj pridobili izobrazbo enakovredno vstopni. Nadalje, diplomanti
               visokošolskih strokovnih študijskih programov, ki so bili uvrščeni v sedmo stopnjo
               izobrazbe, so sedaj uvrščeni v šesto stopnjo, kar lahko povzroči znižanje tarifnega
               razreda in spremembe aptov v sistematizaciji in posledično tudi vpliva na socialni
               položaj teh ljudi. Študenti, študentske, vpisani na bolonjske univerzitetne programe
               I. stopnje, ki so imeli legitimna pričakovanja, da bodo pridobili celovito izobrazbo,
               in da bodo po končani prvi bolonjski stopnji zaposlili. To je bilo to pričakovanje.
               Ti diplomanti bodo prisiljeni opravljati tudi drugo bolonjsko stopnjo, če bodo želeli
               biti zaposljivi. In še tri mnenja, stališča. Seveda, generalno opozorilo enačiti,
               starih in novih diplomskih stopenj preprosto ni mogoče, kajti primerja se tisto kar
               ni primerljivo. Zakon z razvrščanjem starih in novih diplomskih stopenj razvrednoti
               prvo diplomsko stopnjo in tako sili študente k podaljšanju študija ter posledično
               zmanjšuje zaposljivost diplomantov I. stopnje. Zakon zmanjšuje vlogo študentov,
               študentk in delodajalcev v svetu Republike Slovenije za visoko šolstvo. Vloga
               študentov in delodajalcev je minimalna. V senatih razširjenega sveta za visoko
               šolstvo kljub podpisu bernskega komunike iz leta 2005, kjer so študentje, študentke,
               priznane kot glavni visokošolski partnerji. In končno. Zakon ne omogoča neodvisnega
               učinkovitega in funkcionalnega zunanjega zagotavljanja kakovosti visokega šolstva,
               saj prepušča kakovost visokega šolstva pretežno predstavnikom visokošolskih
               institucij, ki jih imenuje vlada Republike Slovenije.  Glede na ta in še nekatera opozorila, mnenja, ki jih jaz ne
               želim ponavljati, ker upoštevam dejstvo, da ste mnoge stvari prebrali, je državni
               svet sprejel v skladu s svojo pristojnostjo zahtevo, da državni zbor Republike
               Slovenije ponovno odloča o omenjenem zakonu. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Želi besedo predstavni vlade? Izvolite gospod minister, dr. Zupan.</p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p>Hvala lepa za besedo. O tem zakonu smo že prejšnjikrat na odboru ogromno povedali.
               Jaz ne bi ponavljal vseh reči, ki smo jih že slišali večkrat. Bi se samo morda
               osredotočil na tiste stvari, ki jih mogoče gospod Semolič ni slišal, ker ga takrat ni
               bilo zraven, ko smo o tem razpravljali oziroma da to prenese sindikatom, predvsem gre
               tu za sestavo sveta. Rečeno je bilo, da sestava sveta v novem predlogu slabša od
               sestave, se pravi, sedaj veljavnega zakona, ki ga ta spreminja. To dejstvo bom
               navedel s preprostimi številkami, da je v sedaj veljavnem zakonu, ki ga spreminjamo
               je eksplicitno navedeno, da je v njem 7 predstavnikov visokih šol in raziskovalcev.
               Naš zakon pa pravi, da je v njem 12 strokovnjakov iz področja <gap n="..."/><stage>/Nerazumljivo./</stage> kar
               pomeni, in to smo pojasnili tudi študentom. Prej so študentje govorili, da je v njem
               preveč visokošolskih učiteljev, ki v njem prevladujejo. To je bilo v nekem smislu
               res. Sedaj pa to področje širimo na vse strokovnjake, ki so na teh področjih, torej
               so vključeni poleg visokošolskih in visokošolskih učiteljev in raziskovalcev tudi
               strokovnjaki iz gospodarstva. To je seveda velika rešitev, pri čemer ni ekplicitno
               navedeno, da so to predstavniki visokošolskih zavodov. S tem se še ta premika iz
               predstavništva v dejansko strokovno telo. Potem smo dodali enega študenta več. V
               prejšnjem svetu je navedeno, da so v svetu 3 študentje, sedaj smo dodali še študenta
               visokih strokovnih šol, to se pravi je en študent več. Dodatno smo dali še enega
               strokovnjaka poleg teh 12, še enega strokovnjaka za višje strokovne šole in, kar je
               zelo pomembno, v prejšnjem zakonu so bili poleg vseh, kot se reče, predstavnikov
               stroke ali pa visokošolskih zavodov, raziskovalcev, študentov, delodajalcev in pa
               delojemalcev, to so trije v prejšnjem in trije v sedanjem, tu se ni nič spremenilo.
               Kar hočem poudariti pa je, da v prejšnjem predlogu so bili trije predstavniki, ki jih
               imenuje vlada. To so bili lahko uradniki, kakršnikoli, torej nestrokovnjaki, ampak
               predstavniki, ki jih imenuje vlada. V novem predlogu tega ni več. In v novem predlogu
               ni nikogar, ki bi ga imenovala samo vlada kar tako. Kar pomeni v celoti gledano, da
               je to bistveno bistveno bolj v smeri vseh študentskih zadev, v smeri neodvisnosti in
               v smeri strokovnosti. Toliko bi povedal o tej sestavi. Moram reči, da si lahko
               pregledate, ko primerjate obe sestavi sveta.</p>
               <p>Kar se tiče tistega, kar je v javnosti povzročilo sorazmeroma kar nekaj težav, je pa
               primerjanje, sedaj nenadoma primerjajo tarifne razrede, ki nimajo prav nobene zveze,
               to so tarifni razredi o katerih se pogajajo sindikati in ki jih je do 9, se sedaj
               nenadoma primerjajo z ravnem izobrazbe.  To primerjave so seveda popolnoma z manj konteksta tega
               zakona. Ta zakon ureja samo uvrstitve v ravni izobrazbe in seveda kar se tiče
               usklajevanja s sindikati o tarifnih razrednih se bodo lahko dogovorili o katerikoli
               tarifnih razredih za katerekoli ravni izobrazbe bo to potrebno. Hvala lep.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Želi besedo predstavnik zakonodajno-pravne službe? Gospod Strle,
               izvolite.</p>
            </sp>
            <sp who="SDT4:StrleBožo">

               <speaker>MAG. BOŽO STRLE:</speaker>

               <p>Hvala za besedo, gospod predsednik. Torej, zakonodajno-pravna služba se je opredelila
               do zahteve državnega sveta v okviru svojih pristojnosti in v okviru navedb iz pisne
               zahteve. Te navedbe v pisni zahtevi pa ugotavljamo, da so večinoma zelo pomanjkljive,
               neobrazložene vsaj ne na pravno relevanten način tako, da ne omogočajo, da bi
               zakonodajno-pravna služba v okviru svojih nalog, da bi se lahko opredelila do
               vprašanj pravne narave. Tako so trditve o kršitvi načela pravne države, načela
               zaupanja v pravo in načela enakosti pred zakonom opredeljene le kot neobrazložene
               trditve. Ta zakon krši pogodbo, ki je bila sklenjena v opisu veljavni študijski
               program in odvzemali legitimna pričakovanja študentov, ki so se vpisali v nove
               študijske programe druge bolonjske stopnje. Da bi se mi lahko opredelili do tega bi
               seveda moralo biti opredeljeno katere določbe, na kakšen način posegajo v te ustavne
               določbe, zato pravim, se do tega ne opredeljujemo.</p>
               <p>Tudi očitek, da zakon enači ravni izobrazbe starih in novih diplomskih stopenj v
               nasprotju z kot pravijo vrsto nostrifikacijskih odločitev ni konkretiziran tako, da
               ni jasno kako bi se lahko te odločitve o nostrifikaciji v tujini pridobljene
               izobrazbe bi bile lahko v nasprotju z zakonskimi določbami te novele, ki urejajo
               primerljivost dosedanjih in novih študijskih programov.</p>
               <p>Glede očitka, da zakon jemlje že pridobljene pravice študentov in delodajalcev saj
               zmanjšuje njihovo vlogo v svetu republike za visoko šolstvo menimo oziroma smo
               prepričani, da nikakor ne gre za pridobljene pravice, saj zakonodajalec lahko
               avtonomno določa oziroma spreminja sestavo sveta, nikakor ne gre niti za pravo niti
               za nepravo retroaktivnost, če govorim z ustavnopravnim jezikom.</p>
               <p>Glede širitve pristojnosti sveta republike za visoko šolstvo predvsem glede dela, ki
               se nanaša na izvrševanje upravnih nalog pa se sklicujemo na svoje mnenje k 4. in 5.
               členu predloga novele tega zakona, pri čemer omenjamo le toliko, da je prišlo do
               enega novega pravnega dejstva z ravnokar sprejeto spremembo ustave se pravi 121.
               člena ustave, ki je črtal določbo, da upravne naloge lahko opravljajo le ministrstva.
               S tem odpade ta naš pomislek ustavnopravne narave, glede pristojnosti sveta. Ostaja
               pa seveda pomislek, da niti zakon o državni upravi niti zakon o vladi ne omogočata,
               da bi neko strokovno posvetovalno telo, organ vlade, da bi opravljal upravne naloge.
               Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Želi besedo predstavnik Univerze v Ljubljani? Izvolite.</p>
            </sp>
            <sp who="SDT4:unknown-M">

               <speaker>GOSPOD______:</speaker>

               <p>Verjetno se bomo res malce ponavljali, ampak vseeno, če je že ta prilika. Jaz bi
               mogoče se ob dveh, treh točkah ustavil posebej.</p>
               <p>Najprej bi opozoril na to, da Univerza v Ljubljani je oporekala členu, ki uvaja na
               neki način posebno regulirane poklice v  Slovenijo. Zelo na kratko, če spomnim. Evropska unija ima neke
               regulirane poklice, mi smo jih seveda povzeli, vendar ob tem pa to novelacijo uvajamo
               neke dodatne regulirane poklice, ki naj bi trajali 5 let. Tukaj jaz menim, da je ta
               člen nepotreben in da ne bo silne velike škode naredil, vendar nekaj bo naredil
               oziroma že dela. Namreč, potrebno je nekaj vedeti. V ozadju seveda mi poznamo pač
               tudi realne razmere, ki so bile nekako razlog za vse te pobude. Ena je seveda
               tradicija nekaterih strok, ki včasih težko dojame, da gredo stvari naprej, skratka,
               da je potrebno iti v nove koncepte skratka bolonjsko reformo, to je eden bistveni
               razlog. Drugi razlog je pa ta, da so te pobude v glavnem nastale v času, ko ni bilo
               znano, ali se bo vseh prvih pet let financirano. Seveda, normalno je, da ljudje potem
               špekulirajo in jasno na neki način poskušajo podaljševati ta študij. Tretje je pa
               seveda to, da je škoda, da bi omejevali ali pa na neki način preprečevali
               fleksibilnost kar tako. Mi imamo več univerz in če jih bomo regulirali na ravni
               Republike Slovenije to pomeni, da bo to moralo veljati za vse, zakaj nekomu pustiti,
               da pač uredi to po svoje pač po kakšni drugi shemah, tri plus dva, štiri plus ena. Še
               to morda, četrti argument je pa seveda ta, obstaja neka nevarnost, da bodo te novo
               regulirani poklici seveda če bodo uvedeni težje primerljivi s tem, kar poznajo v
               Evropi. Skratka, mi zmanjšujemo na ta način lahko tudi ne samo mobilnost tudi
               zaposljivost navsezadnje.</p>
               <p>Izrazito nasprotujemo od vsega začetka uvajanje funkcije evalvacije oziroma
               deligiranje te funkcije svetu za visoko šolstvo. Namreč, še enkrat poudarjamo, to je
               v nasprotju s tem, kar je intenca v Evropi, kjer je jasno povedano, da naj bi bil to
               organ, ki je neodvisen od visokega šolstva, od študentov in pa seveda politike vlade.
               Skratka rešitev, ki je dosedaj veljala, da naj bi šlo za javno agencijo je primerna
               in je pač večinska v drugih državah. Ni nujno, da se imenuje agencija, lahko se
               imenuje kako drugače imenuje, vendar pomembno je to, da ima neki svoj strokovni
               aparat, ki ni neposredno vezan na politiko, vlado.</p>
               <p>Jaz sem že v javnosti povedal neko analogijo. Mi imamo kup nekih agencij, ki že
               delujejo dosti dobro, z istim namenom, primerjava je z agencijo za raziskovalno,
               razvojno dejavnost, ki lepo dela že nekaj časa in tam dela 50 ljudi, tukaj  ko gre pa za tako pomemben
               segment, ki je po težji denarja večji, pa pristajamo na neke nenavadne rešitve. Sedaj
               morda, prej sem slišal tudi novo tolmačenje zakonodajno-pravne službe, vendar še
               vedno v nekem delu postaja bojazen, da državni zbor na nek način lastno strokovno
               službo, bom rekel grdo, ignorira. Mislim, da je to zaušnica stroki in menim, da to ni
               dobro, ker se bomo lahko našli tudi kje druge v neki poljubnosti kmalu. Skratka
               verjetno bo predvsem ta del, ta evalvacijska funkcija menimo, da je nekako najbolj
               sporna. Sporna zna biti tudi kasneje, ko bo prišlo do potrebne evalvacije tega organa
               s strani evropskih organov, ki se pa s tem ukvarjajo. Kar se tiče vseh teh stopenj,
               je splošna pripomba ta, mi se moramo zavedati, da smo nekje v časovnih stiskah. Mi
               smo sredi bolonjske reforme, vemo da so neke zadnje letnice, ko morajo biti vsi
               programi uvedeni. Mnoge države so se začele pripravljati na to prej, tudi prej
               sprejele zakonodaje. Jaz vidim eno posledico poznega začetka, tudi vse te diskusije
               sedajle tik pred zdajci, ko se vse nekaj mudi in hočem reči tudi to, da ni bilo časa
               za pripravo nekih resnih strokovnih analiz, tudi ko gre za te primerjalne stopnje
               oziroma primerjave stopenj izobrazbe, tako kot je bilo tudi že rečeno, gre tudi za
               politično vprašanje, vendar v takih primerih je dobro imeti dobre strokovne
               argumente, ki naj bi vsaj večino prepričala, vseh itak ni možno vedno.</p>
               <p>Za konec mogoče bi dodal še eno pobudo. Verjetno ste seznanjeni s tem, da je
               slovenska akademije znanosti in umetnosti dala neko pobudo, ki je javna, jo je
               naslovila tudi na državne organe, da bi bilo zelo pametno in koristno, preden gremo v
               karkoli naprej narediti neko evalvacijo visokošolskega sistema v Evropi s strani
               ekspertov iz Evrope. Mislim, da bi bila to dobrodejna pomoč. Mi smo, kot vidimo,
               dostikrat premajhni, ni zadosti strokovnjakov, pa še takrat, ko so, se potem ponavadi
               razdelimo na ene in druge. Mislim, da ni dobro. Skratka nek neodvisen pogled, neko
               svetovanje bi bilo tukaj zelo dobrodošlo. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Besedo ima rektor univerze v Mariboru, dr. Rozman.</p>
            </sp>
            <sp who="SDT4:unknown-M">

               <speaker>GOSPOD DR. ROZMAN:</speaker>

               <p>Hvala lepa, gospod predsednik. Najprej moram poudariti, da sem zelo zadovoljen, da
               je prišlo do ponovne diskusije, ker mislim, da več diskusije, da pripelje sigurno do
               boljših rešitev in v tem smislu je bil tudi napisan en apel, ki smo ga podpisali
               rektorji po vetu, ki ga je dal državni svet. Še posebej mislim, da pride do boljših
               rešitev na podlagi dejstva, da če je med dvema diskusijskima sestankoma neka časovna
               distanca, kar v našem primeru vsekakor je.</p>
               <p>Vsekakor pa mislim, da če dobimo nekaj dodatnih informacij, tako kot smo dobili
               tukaj, klasifikacij na področju izobraževalnih aktivnosti in klasifikacije vrh
               izobraževalnih aktivnosti, vse ki nam daje nek dodaten vpogled mislim, da kljub temu
               pripelje lahko do kvalitetnejše diskusij pa tudi do dobrih rešitev. Seveda tokrat bi
               se omejil na tiste najbolj nujne stvari, ki so že kompatibilne oziroma skladne s
               tistimi pripombami, ki jih je univerza že vložila že na prejšnji obravnavi, pa mogoče
                  zato vseh kljub temu ne bi
               takole vseh ponavljal. Vsekakor moram poudariti, da mislim, da je prav, da je v
               zakonu zapisano, da imamo tudi primerjava stopenj, starih nazivov z novimi nazivi,
               ker če gremo tukaj preko klasifikacije <gap n="..."/><stage>/Nerazumljivo./</stage><gap n="..."/>, bom rekel enako kot sem
               že takrat povedal, nas pripelje to do množice rešitev, ko <stage>(?)</stage>dobimo nepregledno
               situacijo, na koncu se bojim, da na koncu niti sami ne bomo več znali obvladovati,
               kontrolirati in pa seveda kakorkoli gledano eni bi bili preferirani, drugi bi bili
               tudi na podlagi tega degradirani. Seveda, če primerjamo tele stopnje s starimi
               stopnjami pa novimi bolonjskimi stopnjami moram reči, da na univerzi konkretno
               soglašamo s primerjavo druge bolonjske stopnje s sedanjimi univerzitetnimi stopnjami
               oziroma dosedanjimi univerzitetnimi nazivi. Izhajamo tudi iz tega dejstva, da stari
               programi so bili 5 letni programi pa tudi novi programi, če gledam po drugi bolonjski
               stopnji so 5 letni programi in mislim, da če izhajamo, da takratni programi niso
               prinesli oziroma niso temeljili na kreditnem sistemu, hkrati pa tudi niso temeljili
               na izbirnosti, ampak so bile tiste kreditne točke pač naknadno nekako izračunane,
               lahko bi bilo namesto 30 celo 40 točk.</p>
               <p>Moram pa reči, da nekako pa pade ven iz našega soglasja, da se v tretjo bolonjsko
               stopnjo priznava oziroma uvrščajo univerzitetni programi in končana specializacija,
               tukaj mislim, da gre po eni strani pri, v raziskovalnem delu si pridobiš neka znanja,
               <q>"knowledge"</q> medtem ko, pri specializaciji si pridobiš <q>"skils"</q>. Tukaj mislim, da gre
               za popolnoma različne stvari in mislim, da vsaj po naši oceni je ta del v primerjavi
               mislim najšibkejša točka mogoče tudi zakona in verjetno bi o tej stvari bili res
               temeljito potrebno še dodatno temeljito razmisliti.</p>
               <p>Na koncu bom rekel glede sveta. Svet takšen kot je sedaj koncipiran je dejansko nov
               organ s starim imenom. Vsekakor pa to mora biti neodvisen organ. Če hočemo kadarkoli
               pridobiti tudi akreditacijo v okviru evropske mreže agencij Enke, ker drugače če ne
               bo to neodvisni organ potem pač te akreditacije ne bo in pač tukaj mednarodne veljave
               ne bomo dobili.</p>
               <p>Na koncu pa mi dovolite, da bi rekel vsaj mogoče eno misel. Karkoli bomo tukaj
               naredili verjetno ne bomo prišli oziroma nimamo možnosti izbire med slabo in dobro
               rešitvijo. Bojim se, da moramo izbirati med slabimi rešitvami. Seveda in če moramo
               izbirati med slabimi rešitvami, saj mislim, da pač izberemo tisto slabo rešitev, ki
               mogoče povzroča najmanj krivic. Če pa že govorimo o konsenzu pa se bojim, da nismo
               samo, ne univerze, ne študentje, ampak mislim, da bi morali potem iti iskati konsenz
               nosilcu vseh diplom, teh pa vemo, da je kar nekaj v Sloveniji in pod to pa z drugimi
               besedami lahko povemo, da bi se lahko razpisali o tem referendum. Seveda bomo rekli,
               da verjetno je tukaj ena strokovna odločitev in mislim, da je strokovna odločitev
               tukaj pomembna in saj kar se tiče naše univerze mislim, da sem jo na nek način tudi
               podal.</p>
               <p>Še eno stvar bi pa rekel. Mislim, da je dolg do mlade generacije, kakor tudi do
               nosilcev diplom tako do nacionalnih univerzitetnih programov, magistrskih nazivov, pa
               tudi doktorskih nazivov, da tudi enkrat že rešimo ta problem do ostale generacije, ki
               že nosi določene diplome, da se zna orientirati kaj njihove diplome pomenijo, bodo
               pomenile v bodoče, do nove generacije pa glede na to, da študentje se že vpisujejo
               oziroma so se že vpisali že drugo leto v bolonjske študijske programe pa še vedno ne vedo kje so,
               mislim, da je ta problem enkrat treba urgentno tudi rešiti. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Kar se referenduma tiče, vas lahko samo toliko obvestim, da sem dobil iz
               ministrstva za notranje zadeve dopis v katerem je pobuda skupine volivk in volivcev s
               prvo podpisanim Matjažem Anklove za razpis naknadnega zakonodajnega referenduma
               zakona o spremembah in dopolnitvah zakona o visokem šolstvu, torej ne ustreza
               pogojem, ni podprta s 1.000 podpisi, ampak z 944 in če bo nekdo hodil na podlagi
               tega, če bomo sprejeli na novo narediti, mora na novo zbirati podpise. Univerza na
               Primorskem želi besedo. Ja, izvolite.</p>
            </sp>
            <sp who="SDT4:unknown-M">

               <speaker>GOSPOD BALOH:</speaker>

               <p>Hvala za besedo, gospod predsednik. Baloh glavni tajnik univerze sem. Kot tretja
               univerza se oglašam, zato lahko samo rečem, da se s pred sogovorniki in s temi
               mnenji, ki so jih predhodni govorniki posredovali, globoko strinjam. Bi pa še to
               poudaril, da je Univerza na Primorskem vseskozi prisostvovala, je bila angažirana pri
               nastajanju novele zakona, dajala pripombe kot univerza, tudi v imenu članic univerze,
               vendar je večina teh pripomb ostala neupoštevanih in zato čutimo sedaj eno možnost,
               da ob tej noveli še dokončno dorečemo v smislu dobrih rešitev za sedanje, za bodoče
               študente in diplomante tisto kar menimo in kar smo od predhodnih govornikov že
               slišali. Tako da, v bistvu ni kaj več dodati, ker so že predhodniki povedali glavne
               točke, ki bi jih tudi mi poudarili. Lahko rečem tudi to, da je bilo vse kar ste danes
               slišali oziroma večina tega posredovanega tudi na rektorski konferenci in da je nekje
               soglasje okoli tega tudi na tem nivoju podano.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Želi predstavnik študentske organizacije Slovenije, besedo?
               Izvolite.</p>
            </sp>
            <sp who="SDT4:KurežBojan">

               <speaker>BOJAN KUREŠ:</speaker>

               <p>Hvala za besedo, gospod predsednik. Bojan Kureš, predsednik odbora za visoko šolstvo
               na ŠOS-u. Spoštovane poslanke, spoštovani poslanci, študentje ostro in argumentirano
               nasprotujemo spremembam zakona o visokem šolstvu. Tu je potrebno poudariti, da
               spremembe niso bile usklajene s partnerji, tako jim danes nasprotuje rektorska
               konferenca, gospodarska zbornica, združenje delodajalcev, študentska organizacija
               Slovenije ter ne nazadnje celo vladni svet za visoko šolstvo.</p>
               <p>Spremembah zakona so sporne predvsem naslednje rešitve. To je neustrezno umeščanje
               ravni izobrazbe starih in novih diplomskih stopenj v okviru katerega prihaja do
               odvzemanja že pridobljenih pravic in neenakega obravnavanja diplomantov, potem je
               neustrezno razširjanje pooblastil sveta za visoko šolstvo tudi na področje zunanje
               evalvacije. Tretje problematično področje je uvajanje enovitih magistrskih programov
               tudi za regulirane poklice v Republiki Sloveniji. In četrto problematično področje je
               nejasna zagotovitev študija brez šolnin. Bom šel kar po vrsti.</p>
               <p>Kar se tiče tega umeščanja ravni izobrazbe. Novela zakona o visokem šolstvu na novo
               razvršča diplomante starih in novih študijskih programov. Prvi očitek leti na to, da
               se razvrščajo diplomanti visokih strokovnih šol v prvo bolonjsko stopnjo. To samo po
               sebi ni problematično, vendar to razvrščanje povzroča, da bodo po uveljavitvi novega
               zakona ti diplomanti visokih strokovnih šol dejansko uvrščeni v 6. stopnjo, medtem ko
               so bili pred uveljavitvijo v 7. Tu gre opozoriti, da so stopnje že določene z uredbo,
               z uredbo, ki je pisana na ta zakon in je bila sprejeta pred njim, kar je dodatni
               razlog problematičnosti. In ta uredba dejansko uvršča diplomante visokih strokovnih
               šol v 6. stopnjo, do čim so v preteklosti bili uvrščeni v 7. stopnjo. To razvrščanje
               v 7. stopnjo v preteklosti je temeljilo na podlagi tega dokumenta, spoštovane
               poslanke in poslanci, ki ga jaz držim sedaj v roki. Reče se mu družbeni dogovor o
               enotnih temeljih za klasifikacijo poklicev in strokovne izobrazbe. Hkrati je bilo to dejstvo zajeto tudi v
               različnih predpisih, pravilnikih, aktih o sistematizacijah itd. Sicer se pogosto
               govori, da ta družbeni dogovor slovenski pravni red nikoli ni prevzel kot svojega in
               da je kot tak brezpredmeten toda, če pogledamo eno lepo majhno knjižico, ki se jih
               reče slovenska ustava in na koncu katere je tudi ustavni zakon za izvedbo ustave
               Republike Slovenije kmalu ugotovimo, da to ni res. Že 1. člen jasno pravi, citiram:
               <q>"Predpisi in drugi splošni akti, ki so veljali na dan razglasitve te ustave ostanejo
               v veljavi. Določbe prepisov, ki niso v skladu s to ustavo je potrebno z njo uskladiti
               najkasneje do 31.12.1993."</q> Ta člen je torej povsem logičen, preprečuje, da bi na dan
               razglasitve nove ustave RS v Sloveniji zavladal pravni vakum in iz tega velja
               sklepati, da je torej ta družbeni dogovor na področju uporabe stopenj izobrazbe bil v
               Republiki Sloveniji veljaven. Kaj se nam lahko zgodi kot posledica uveljavitve tega
               zakona? Zgodi se nam lahko to, da bodo diplomanti visokih strokovnih šol posledično
               razvrščeni tudi v šesti tarifni razred, kar bi lahko pripeljalo tako do spremembe
               pogodb po zaposlitvi znižanja plač in nižanja socialnih pravic torej odvzema pravic,
               ki so že podeljene, s tem pa se seveda posega v 2. člen ustave Republike Slovenije in
               sicer v načelu zaupanja v pravo oziroma pravno varnost. Prizadeti posamezniki bodo po
               vsej verjetnosti, vsaj pričakovati je tako, sprožili kupico delavnih sporov, na ta
               način bodo še dodatno preobremenili naše že tako preobremenjena sodišča, kar bo
               ogrozilo načelo sojenja brez nepotrebnega odlašanja in s tem bo kršeno tudi načelo
               pravice do sodnega varstva.</p>
               <p>Drugi pomembni razlog, drugo problematično področje v okviru tega razvrščanja se
               kaže na področju kršitve načela pridobljenih pravic na primeru univerzitetnih
               diplomantov, ki so se vpisali v magistrske bolonjske programe, ti so imeli legitimna
               pričakovanja, da bo njihova stopnja izobrazbe, ko bodo končali ta magistrski
               bolonjski program višja od vstopne. V določbah tega zakona pa bodo pridobili drugo
               bolonjsko stopnjo, ki bo imela pomen univerzitetnega študija. Torej, iz vidika
               formalnega pridobivanja izobrazbe je njihov študij povsem brezpredmeten kljub temu,
               da so vanj vložili svoj čas, trd, finančno participacijo.</p>
               <p>Bolonjski študijski programi so bili oblikovani v skladu z zakonom o visokem šolstvu
               iz leta 2004. Ta je določil tudi pogoje za vpis na drugo bolonjsko stopnjo, sedaj se
               pa ta razmerja med staro in novo strukturo študija ponovno spreminjajo. Več kot 1000
               študentov je z vpisom na druge bolonjske programe sklenilo nekakšno pogodbo, katere
               določila bodo sedaj z uveljavitvijo tega zakona kršena. Predlagane spremembe zakona
               tako posegajo v načelo pravne varnosti in načelo zaupanja v pravo. Udeleženci
               šolskega študija nimajo nobenega zagotovila več, da ne bo prišlo ponovno do takšnega
               posega.</p>
               <p>Tretji razlog na področju tega uvrščanja v ravni je poseg v pridobljene pravice in
               kršitev načela pravne države spet, ki se kaže na primeru študentov, ki so se v
               študijskem letu 2005-2006 vpisali na bolonjske študijske programe prve stopnje.
                   Tudi ti študentje so imeli
               legitimna pričakovanja, da bodo pridobili celovito izobrazbo, ki jim bo po prvi
               stopnji tudi omogočila zaposlitev. To legitimno pričakovanje pa jim sedanji zakon
               spet brez ustrezne obrazložitve jemlje. Prisiljuje jih, da bodo morali opraviti tudi
               drugo bolonjsko stopnjo, v kolikor bodo želeli biti zaposljivi in konkurenčni na trgu
               dela. Spet je potrebno poudariti, da se v primeru tako drugega kot tretjega razloga,
               ki sem ga navedel, da v primeru teh dveh razlogov prihaja do kršitve 14. člena ustave
               RS, ki določa, da se vsakomur zagotovljene enake človekove pravice in temeljne
               svoboščine. Tega, spoštovane poslanske in poslanci, zakon o visokem šolstvu iz prej
               navedenih razlog ne zagotavlja in tako ruši načelo pravne države, povzroča pravno
               neenakost to pa samo iz razloga, kdaj se je neka posamezna oseba vpisala na študijski
               program, kar pa zagotovo ne predstavlja tiste komponente javnega interesa, ki bi
               takšno neenakost dopuščala. Mi podpiramo tezo, da je potrebno zaščiti tako stare kot
               nove diplomante, vendar ne na način, da bi ogrozili reformo slovenskega visokega
               šolstva. Predlagamo ustanovitev strokovne skupine, ki bo rešitev iz te nastale, vsi
               vemo, da je kompleksna situacija, ampak ki bo rešitev iz te situacije našla v okviru
               nacionalnega ogrodja kvalifikacij.</p>
               <p>Drugo problematično področje je zunanje zagotavljanje kakovosti visokega šolstva. Mi
               smo poudarjali, poudarjamo in še bomo poudarjali, da Republika Slovenija potrebuje
               učinkovit, transparenten, neodvisen ter evropsko primerljiv organ za zunanje
               zagotavljanje kakovosti. Pomembno je, da imajo v teh političnih organih tega organa,
               da v teh organih sodelujejo vsi partnerji enakopravno in da nobeden izmed njim nima
               absolutne večine, le na ta na način lahko zagotovimo neodvisnost takega organa in
               avtonomnost odločanja. V noveli zakona sprejeta rešitev pa ne temelji niti na
               principu partnerstva niti ne pristopa k visokemu šolstvu strokovno. Političnih
               organih razširjena sveta za visoko šolstvo imajo visokošolski učitelji veliko večino,
               čeprav jih imenujemo strokovnjaki po klasifikaciji, tak organ ni neodvisen.</p>
               <p>Razširjen svet za visoko šolstvo prav tako nima rešenega vprašanja lastne pravne
               subjektivitete. Pravna subjektiviteta predstavlja eno izmed najpomembnejših komponent
               zagotavljanja neodvisnosti takšnega organa. V Sloveniji je za takšen organ najbolj
               primerna pravna subjektiviteta, oblika javne agencije. Še več. V noveli ni predvidena
               lastna strokovna služba. Podpora, ki je zagotovljena v okviru ministrstva za visoko
               šolstvo znanost in tehnologijo ne zagotavlja politične neodvisnosti takega organa kar
               pa predstavlja tudi enega izmed temeljnih kriterijev za članstvo v evropski mreži
               agencij na kratko imenovanih enka.</p>
               <p>Tretje problematično področje - uvajanje enovitega magistrskega študija za
               regulirane poklice v RS. Novela zakona uvaja možnost dolgega cikla 5 plus 0 tudi za
               tiste poklice, ki niso regulirani po direktivah EU. Da tu enkrat za vselej
               razjasnimo. Po direktivah EU so regulirani naslednji poklici - farmacevt, diplomirana
               medicinska sestra, diplomirana babica, doktor medicine, veterinar in arhitekt. Da za
               te poklice se strinjamo, da se izobražujejo po formuli 5 plus 0. Ostro pa
               nasprotujemo, da bi take dolge cikle uvedli tudi za druge študijske programe. Z
               dolgim ciklom namreč onemogočimo kombiniranje študijskih disciplin in področij in s
               tem pridobitev generičnih kompetenc, ki jih današnji trg dela tako zelo ceni hkrati
               pa pot do zaposlitve oziroma končanja študija podaljšam. Uvajanje dolgih ciklov lahko
               vodi tudi čedalje večje reguliranje poklicev kljub čedalje bolj fleksibilnemu trgu
               dela.  Torej povsem v
               nasprotju eno z drugim.</p>
               <p>In še zadnje problematično poglavje je brezplačna I. in II. bolonjska stopnja. Že je
               bilo povedano, če bi zares hoteli zagotoviti študij brez šolnin, bi morali spremeniti
               člen, ki govori o šolninah. Študentska organizacija Slovenije poudarja, da je študij
               brez šolnin tako pomemben, da je to potrebno urediti z eksplicitnim zakonskim
               zapisom, nikakor pa tega ne prepuščati zgolj vladni uredbi. Spreminjanje 73. člena
               enostavno samo po sebi ne zagotavlja študija brez šolnin, ker člen govori le o načinu
               odmerjanja sredstev za študijsko dejavnost ne pa o tem, da šolnin ni. Spremeniti bi
               morali 77. člen in sicer tako, da bi se jasno zapisalo, da šolnine na I. in na II.
               bolonjski stopnji ni mogoče uvesti.</p>
               <p>Spoštovane poslanke, spoštovani poslanci! Glede na povedano, na predstavljene
               argumente vam predlagam, da zakona o spremembah in dopolnitvah zakona o visokem
               šolstvu ne podprete. Na ta način si namreč vsi dopustimo možnost, da ministrstvo za
               visoko šolstvo, znanost in tehnologijo pripravi tak zakon, ki bo usklajen z vsemi
               partnerji in omogoča tudi nadaljnji uspešni razvoj slovenskega visokega šolstva.
               Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Želi besedo predstavnik študentskega sveta univerze v Ljubljani?
               Univerze Maribor, <gap n="..."/> Izvolite. Gospod Pukšič.</p>
            </sp>
            <sp who="SDT4:unknown-M">

               <speaker>GOSPOD PUKŠIČ:</speaker>

               <p>Hvala. Hvala za besedo, gospod predsednik, poslanske in poslanci! Študentje iz
               študentskega sveta univerze v Mariboru si bi želeli, da se v zakon eksplicitno res
               zapiše, da država financira tako prvo kot tudi drugo stopnjo izobraževanja. Glede
               enačenja sedanjih univerzitetnih diplom z II. stopenjskimi diplomami, se z njimi
               strinjamo. Torej podpiramo oziroma se strinjamo z enačenjem tako univerzitetnih,
               sedanjih univerzitetnih kot II. stopenjskih diplom po boloniji. Z zagotavljanjem
               kakovosti visokega šolstva, je definitivno potrebno urediti stvari tako, da bodo
               vodili neodvisni strokovnjaki, in da bo tudi organizacija kot takšna, neodvisna.
               Toliko s strani študentskega sveta. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUFOLF MOGE:</speaker>

               <p>Hvala lepa. Študentskega sveta Univerze na Primorskem, sindikati? <stage>(Ne.)</stage> Potem
               odpiram razpravo in dajem besedo poslankam in poslancem. Dr. Gaber, dr. Slavinec,
               mag. Potrata. Gospod Jerovšek.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Gospod predsednik! Upam, da bomo to priložnost izkoristili, ki jo imamo. Računam pri
               tem predvsem na ministra, da mu bo postalo jasno, da je tukaj le preveč skepse do
               rešitev, ki jih je uspel pripeljati prvič skozi ta parlament. Da bo slišal, da ne
               samo šumi, ropota v tem zakonu. Odrešitev, ki v enem delu eni verjamejo, da niso
               dobre, v drugem delu drugi in kar cel kup je tistih za katere veliko ljudi in veliko
               igralcev v tej igri, tisti ki bi morali biti partnerji, vedo da niso dobre.  Pred seboj imam pismo rektorske
               konference slovenskih univerz, ki, če rečem zelo preprosto, zelo enostavno povedo, da
               verjamejo, da je to priložnost, da se ponovno razmisli, kaj piše v tem zakonu. Ne
               vem, kdo bi moral pisati ministru, da bi to vzel zares. Tukaj smo poslušali
               predstavnike študentske organizacije in najverjetneje je bilo dvoje opaziti. Prvič,
               da vedo vsaj toliko o tem, kot vemo mi, o čemer govorimo in drugič, da verjamejo, da
               ta zakon ni dober. Delodajalci so pisno opozorili na to, da ta zakon za njih ni
               dober. V meddrežju poteka akcija, v kateri je zbranih, jaz mislim, da več kot 11
               tisoč podpisov, skorajda 12 tisoč, proti temu, kar prinaša zakon v kombinaciji s
               slavnim klasijusom. Drži to, kar je rekel predstavnik državnega sveta, ni lahko najti
               odgovor, ampak zato jih ne moremo iskati po sistemu zarišem s kredo in odsekam s
               sekiro. Ta zakon je narejen, se opravičujem na ta način. To je stopnja natančnosti
               tega zakona. Mogoče ga je uveljaviti, če se ne bo zaustavil na ustavne sodišču.
               Ampak, škoda, ki bo narejena, je res tolikšna, da ob tem, ko razumem, da radi
               tvegate, tisti, ki sedaj odločate, dajte zmanjšati stopnjo tveganja, je zelo velika
               tudi za vas. Zakon je narejen tako, da se niti ne postavi jasno samo na eno stran in
               bi branil in konsistentno izpeljal eno linijo, ta udarja na vse strani in dela škodo.
               Tistim, ki so diplomirali po starih programih v enem delu, jih devalvira, enormna
               devalvacija, meni povsem nerazumljiva, ljudi z visoko strokovno izobrazbo. Nič čudno,
               da jih je skorajda 12 tisoč že podpisalo nekaj proti temu, proti tej rešitvi, okoli
               50 tisoč je bojda takih ljudi v državi. Ne kaže se igrati z njihovimi usodami, zato
               ker mislimo, da smo nagradili in prav opozicionirali neke druge. Vprašanje je ali smo
               jih res, vprašanje je, kdaj nam bodo povedali, od kod drugje, da če bi bilo to res,
               kar si mi dopovedujemo na to temo, in če bi bilo tako preprosto, potem bi morali
               imeti spoštovani kolega minister, eno samo določbo tega zakona. Ta bi morala reči,
               naši programi do slej so bili programi druge stopnje in ostajajo programi druge
               stopnje tudi v bodoče. Če je temu tako, potem pojdite v svet in vprašajte, kdo vam je
               to pripravljen na takšen način sprejeti. To razumevanje bolonje. Mi bi se morali
               potruditi in ga bolj strukturirano razumeti. Morali bi znati zaščiti tiste, ki so
               dobili že diplome po programih, pred tisto polovico leta 2004, jim, ne jih postaviti
               v opozicijo, da bodo trepetali okoli tega ali bodo imeli zaposlitev ali ne v bodoče.
               To bi bila naloga zakonodajalca, zato bi se moral pobrigati. Morali bi znati, pa iti
               vendarle in tukaj sem jaz drugačne mnenja, kot spoštovani rektor mariborske
                  univerze, do razlikovanega
               pogleda na to, koliko kreditov, če hočem pridobiti izobrazbo druge stopnje, moram kje
               še narediti, če sem do slej naredil šest semestrov, najverjetneje to ni isto, kot če
               sem jih naredil devet. Mi te razlike imamo v sistemu. Kdor trdi, da je šest semestrov
               enako devet, ta pravzaprav trdi, da bi mi potem, bilo najbolje, če bi imeli kar
               šest-semestrski študij, saj znamo v šestih semestrih narediti vse to, kar je sicer
               treba narediti v devetih. Torej, takšne razlike imamo v sistemu. Zato bi to
               razlikovanost morali poskušati v največji meri ujeti. Ta mera do katere sedaj ujemajo
               to razlikovanost in to kompleksnost je premajhna, tveganje je preveliko. Preveč je
               tistega, kar bo ob tem odletelo, da ne govorim o teh novih. Tukaj je bilo govorjeno o
               upravičenih pričakovanjih, to je pravna kategorija med drugim tudi. To bo na sodiščih
               prijelo na koncu. Nekdo je šel študirati drugo stopnjo in je imel fakultetno
               izobrazbo, plačati je moral to. Zakaj hudiča, smo ga pošiljali študirati, če pa mi
               <q>"ex lege"</q> dajemo drugo stopnjo tem ljudem. Rečemo, da je ta stopnja ekvivalentna po
               stopnji. Kako bo delodajalec to razumel, če ne je imela ta operacija kakšen smisel,
               bo moral razumeti, da je to ekvivalentno. Če ne, je zelo hudo. Mi smo torej naredili
               veliko zmede, iz te zmede se da izstopiti na en sam način; tako, da si vzamemo <q>"time
               out"</q> in državni svet nam ga tukaj ponuja. Niso veliki ljudje tisti, ki se nikoli ne
               zmotijo, veliki ljudje so tisti, ki se takrat, ko se zmotijo, zaustavijo in stvari
               popravijo. In o tem mi danes tukaj razpravljamo. Ta odločitev je pred nami.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Dr. Slavinec.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa za besedo, gospod predsednik. Tudi sam delim zadovoljstvo z rektorjem
               univerze v Mariboru zato, da smo dobili novo možnost, vendar hkrati me obdaja strah,
               da bo glasovalni stroj spet stvari postavil na staro in da ne bomo vedeli izkoristiti
               priložnosti, ki smo jo dobili z vetom državnega sveta in da se bo tudi tukaj stvari
               delalo na silo še naprej, pod izgovorom, da so razmere nujne in da je hitro treba
               priti do neke rešitve. Rešitve pred vpisom v novi letnik, verjetno ne bomo dobili in
               je tudi ne rabimo, saj ni zadeva kvantizirana, da če jo takrat imamo, bodo stvari
               spremenjene, avtonomija univerze zaenkrat še funkcionira in lahko vpisujejo študente
               in jim dajejo diplome glede na program, po katerih se izobražujejo, kako bodo pa te
               zadeve razvrščene v posamezne ravni, je pa seveda stvar zakona in imamo čas.  Čas je ta čas izkoristiti in ga
               vzeti za to, da ne bomo delali napak, da ne bomo naredili napako pri sistemu, ki
               velja za najbolj tradicionalnega, in ki prav na tej tradiciji lahko gradi in črpa
               svojo moč in pomen. Če se podobno kot že pred časom v prvi razpravi spomnim določenih
               stvari, vsekakor zakon ima tudi dobre člene in ni ni korektno govoriti, da je vse na
               splošno slabo, kot recimo financiranje vseh pet let, v kolikor to ni zapisano s figo
               v žepu in kot trdi minister, jaz mu seveda verjamem, da misli tukaj resno in pošteno
               ter iskreno, vendar je potem smiselno to zapisati tudi za vse bodoče ministre ali
               bodo razumeli zakon tako kot ga razume in želi izvajati sedanji minister. Določene
               klasifikacije v ravni so vsekakor smiselne, žal pa ne vse. In kot že prvič, se tudi
               tukaj želim dotakniti specializacije, ki jo po sedanji klasifikaciji v ravni se
               uvršča v podraven 8/1, enako kot magistrsko izobrazbo in tukaj se mešajo strokovni in
               znanstveni nazivi, hruške, jabolk mečemo v isti koš in to prav gotovo ni v redu in to
               je dvig enih, ampak kot rečeno na škodo in račun drugih, ki so morali za pridobitev
               magisterija znanosti narediti bistveno več in vložiti več truda in tudi več ambicij.
               In tudi kompetence, ki jih imajo specialisti na strokovnem področju, ne kaže enačiti
               s tistimi, ki jih magistri znanosti dobijo na znanstvenem raziskovalnem področju in
               zaradi tega ponovno opozarjam, da je to prav gotovo ena izmed rešitev, ki ni najbolj
               posrečena. In zavedam se, da je težko toliko starih predalčkov razvrstiti v tri nove,
               ampak to je treba narediti na takšen smiseln način, da bo s tem narejeno čim manj
               škode in glede na to, da že imamo različne podravni v nižjih ravneh, ne vem zakaj ta
               možnost ni bila izkoriščena tudi na sedmi ravni kamor bi po logiki spadala
               specializacija po univerzitetni izobrazbi, lahko v določeni podravni. Nenazadnje to
               tudi potem lahko posega v same habilitacijske postopke in pa, če drugo ne,
               natančnejšo določitev pogojev pri postopkih za habilitacijo visokošolskih učiteljev
               ali profesorjev. Glede sveta in strokovnjakov, tistih dvanajstih strokovnjakov; ja,
               sigurno je smiselna razlaga, da ne gre za eksplicitno navedene univerzitetne
               učitelje, ampak nikjer pa to ni omejeno, saj teh dvanajst strokovnjakov je čisto
               enostavno tudi, so vsi iz vrst univerzitetnih učiteljev. Zaboga milega kakšna pa je
               univerza, če niso na njej strokovnjaki, tako da izpolnjujejo te pogoje. In prav tako
               glede regulacije o kateri je bilo že veliko povedanega, prav gotovo je z vpeljevanjem
               bolonjske reforme prav zaradi tega, ker je zelo dolgo, zelo nedorečeno financiranje
               in obseg financiranja, se je ta bolonjska reforma vpeljevala na način, ki ni v celoti
               sledil temu in ni izkoriščal možnosti, ki bi jih lahko, da bi bila po eni strani, da
               bi terciarno izobraževanje na kakršnikoli ravni bilo po eni strani še zmeraj na tako
               trdnih temeljnih kot je univerzitetni študij pri nas do sedaj in po drugi
                  strani, da bi lahko
               izkoristili in na ta način tudi sledili ciljem lizbonske strategije, tesnejšo
               povezanost z gospodarstvom vsaj na prvi stopnji po bolonji. Na ta način se prav
               gotovo lahko zmanjša tudi avtonomija univerze po eni strani in po drugi strani, kar
               smo že prej slišali tudi s strani predstavnikov študentske organizacije, različne
               možnosti in potem navskrižna napredovanja med prvo, drugi in ne nazadnje tudi tretjo
               stopnjo.</p>
               <p>Glede evalvacije, zavedam sem, da na določenih izobraževalnih smereh tesneje
               povezanih s politiko sigurno ima država velik interes po tem in po vplivu samem,
               kasneje pa tudi po stopnji načina evalvacije. Vendar opozarjam, da je visoko šolstvo
               bistveno bistveno širše in lahko z gotovostjo trdim, da vsaj na področju naravoslovja
               ga pa ni politika in politike, ki bi lahko pripravila zakon boljši od naravnih
               zakonov in zaradi tega ni smiselno in pametno, da posplošujemo in vpeljujemo politiko
               na to področje, sploh na visoko šolsko področje.</p>
               <p>Glede uvrščanja, o čemer smo že slišali, je treba biti zelo zelo pazljiv, saj gre za
               posameznike, vsakega s svojo usodo in ne gre za predmete, ki jih razvrščamo ali
               sejemo s sitom, da manjši kamenčki letijo skozi, večji pa ostanejo na situ. Še enkrat
               poudarjam gre za posameznika. ki se vsak najde v enem izmed teh predalov. Vsaj to, če
               se že nekaterim bo objektivno zgodila krivica, da bodo razvrščeni nižje, kot sedaj
               so, kajti še enkrat ponavljam, težko je, se strinjam, v te tri predale sedaj več
               različnih stopenj. Pošteno za vse prav gotovo ni mogoče. Potem je pa treba izmed vseh
               teh treh možnosti poiskati tisto s katero bodo te krivice čim manjše in hkrati, da
               bodo odprte možnosti, da jih vsak na svoji osebni ravni individualni zmanjša, bodo
               jasno definirane možnosti kako, ne da se povrnejo tisto raven, ki so jo že imeli,
               ampak da tudi dobijo za svoj dodatno vložen trud nekaj zraven. Gre za izobrazbo. In
               tukaj ne moremo vrednotiti in ceniti samo tistega kar je bilo pridobljeno na formalni
               ravni v predavalnici, ampak ker gre za vprašanje tistih diplomantov izpred mnogih let
               v primerjavi s sedanjimi diplomanti prav gotovo tukaj veljajo tudi njihove izkušnje,
               in izobrazba ter znanja in spretnosti, ki so jih pridobili na polformalni ali tudi
               neformalni način. Zakaj? Gre za njihovo primerljivost na trgu dela in gre za njihove
               pravice ter seveda tudi možnosti na trgu dela, skratka za njihove zaposlitvene
               možnost in osnovno načelo, ki bi ga vsekakor tukaj morali zagovarjati je, da se
               nikomur ne smejo zmanjšati zaposlitvene zmožnosti zaradi teh klasifikacij v ravni
               izobrazbe.  Zaradi vsega tega
               seveda apeliram, da izkoristimo priložnost in da seveda ohranimo tiste stvari, ki jih
               zakon opredeljuje pozitivno, dobro, mogoče, kot sem prej povedal, tudi eksplicitno
               zapišemo, konkretno v mislih imam financiranje prvih dveh stopenj po boloniji in pa
               da prisluhnemo vsem tem predlogom, ki so sigurno dobronamerni in poskušamo narediti
               zakon o visokem šolstvu takšen, ki bo lahko kar nekaj časa veljal in ki bo sledil
               trendom v Evropi in pa seveda tudi širše ter na ta način tudi izboljšal ter približal
               uporabnikom, tako po eni strani študentom, kakor po drugi strani gospodarstvu in
               drugim delodajalcem naše visoko šolstvo. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Besedo ima mag. Majda Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala lepa, gospod predsednik. Rada bi povedala stališče socialnih demokratov. To se
               od glasovanja o zakonu pa do zdaj ni spremenilo. Socialni demokrati zakona o visokem
               šolstvu nismo podprli zato zdaj ob vetu državnega sveta ne moremo spreminjati svojega
               stališča zato, ker nismo dobili tudi danes nobenih novih argumentov, ki bi govorili o
               tem, da naj spremenimo svoje stališče. Je pa res, da je veto državnega sveta predvsem
               trenutek za premislek tistim, ki so zakonu o visokem šolstvu izrekli podporo. In
               pričakovati je, da bi prisluhnili temu, kar smo lahko ravno s strani vabljenih na to
               sejo slišali in zato znova glavne točke ne podpore s strani Socialnih demokratov,
               poudarjam, zakon o visokem šolstvu ni prišel v zakonodajni postopek kot usklajen z
               vsemi visokošolskimi partnerji, niti univerze, niti študentska organizacija pa še
               drugi zakonu niso dali podpore iz različnih razlogov ob posameznih delih, ampak tisto
               kar je skupno vsem je, da zakon ni usklajen. Jaz soglašam z ministrom Zupanom, ko je
               na poslanska vprašanja kdaj že rekel, da je postopek usklajevanja zelo zahteven in
               naporen in da ni najbolj racionalen, ampak tak je in ta je značilen za partnersko
               demokracijo za katero se Socialni demokrati zavzemamo. To je prvi argument zaradi
               katerega zakona ne podpiramo. Drugi argument tudi ni od danes, ampak smo ga že
               večkrat izrekali, to pa je ne uresničevanje določil o agenciji za visoko šolstvo, ki
               po našem mnenju kot neodvisen organ zagotavlja dovolj relevantno stališče o presoji
               kakovosti visokošolskih programov. To bi moralo biti pa ključnega pomena za vse, ki
               stavimo na razvoj, ki se zavedamo pomena znanja in ki hočemo ravno po znanju biti
               primerljivi tako da, je tu kar nekaj razlogov za to, da se nismo spuščali v posamične
               popravke v zvezi z določili o svetu za visoko šolstvu zaradi tega, ker prenos
               nekaterih pristojnosti na  svet
               za visoko šolstvo, ki bi jih pravzaprav agencija morala opravljati, za nas ni
               sprejemljiva in je potem tudi to kako je znotraj strukturirana zasedba, da tako rečem
               ali predstavništvo v svetu za visoko šolstvo za nas manj pomembno od tistega kar je
               naš temeljni pogled. Torej, neodvisna agencija, ki bi jamčila ustrezno spremljanja
               kakovosti.</p>
               <p>Tretje področje, ki se nam zdi izredno pomembno je vprašanje financiranja. Res je,
               da so nekatere spremembe v zvezi s financiranjem v zakonu zapisane, ampak ne dovolj
               natančno, da bi bilo mogoče razumeti dikcijo člena tako da, je država tista, ki
               zagotavlja plačljivost oziroma plačilo za obe bolonjski stopnji študija tako da, to
               je bil tretji in zdaj bi rada izrekal samo še četrti argument.</p>
               <p>Vprašanje 15. člena o katerem je bilo dosti govora, Socialni demokrati razumemo
               sicer kot vprašanje razvrščanja, ne pa primerljivosti ali enačenja zdajšnjih
               programov z bolonjskimi programi. Zavedam se, da je razvrščanje izredno zahtevno in
               da se je zahtevnosti tega procesa bilo mogoče zavedati tudi poprej, enako kot tudi,
               da ni še najdena neka taka rešitev, ki bi bila konsenzualna. Jaz vem, da bi idealno
               bilo, če bi se to razvrščanje lahko opravilo tako da, bi vsak lahko rekel, nihče ni
               prizadet, ampak ne verjamem, da bo tako idealno možnost ali tako rešitev uspelo
               najti. Bi pa bilo dobro najti tako, ki bi bila konsenzualna in ki bi najmanj
               razlikovanja ali škode, ali prizadetosti, kakorkoli hočete povzročila. In najmanj kar
               je mogoče v zvezi s tem členom ugotoviti je to, da za ta člen ni mogoče reči, da so
               vsi z njim zadovoljni. Če je res že 12.000 takih, ki niso zadovoljni s tem, to ni
               malenkost ali govora je bilo zdaj o 50.000 diplomantih, ki niso zadovoljni, potem bi
               vendarle kazalo razmisliti o tem, da bi se skušali približati tudi z dialogom, ne
               samo s preglasovanjem. Kot rečeno, če sklenem, niso nastopili novi argumenti zaradi
               katerih bi Socialni demokrati lahko podprli novelo zakona o visokem šolstvu, zato
               mislim ravnati enako kot smo ravnali do slej, to je ne podpreti zakona. Hvala
               lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod minister, beseda je vaša, izvolite.</p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p>Hvala lepa. Moram odgovoriti na kar precej vprašanj in bi bil rad hiter in jasen.
                   Najprej točka o tem, da ni
               jasno, da financiramo vseh pet let, bom prebral točko iz zakona. Pravi: sredstva za
               študijsko dejavnost se za prvo in drugo stopnjo zagotovijo v državnem proračunu kot
               skupna sredstva za univerzo ali samostojni visokošolski zavod. Torej, če to ni jasno,
               da financiramo prvo in drugo bolonjsko stopnjo, potem ne vem kaj je jasno. To je
               jasno in prosim lepo, da ne govorite, da ni jasno definirano.</p>
               <p>Druga stvar. Govorimo o strokovnosti. Kaj potem rečemo, da so natančno takšno
               uravnavanje, torej v ravni izobrazbe uvedli na Švedskem, v Švici, Nemčiji, Avstriji,
               Italiji, Hrvaški in na Češkem. Če ti ljudje niso strokovno tega pretehtali in če mi
               naredimo natančno takšno uvrstitev v ravni, potem prosim lepo se morajo tudi naši
               strokovnjaki, ki temu ugovarjajo tudi vprašati po kakšnih kriterijih sodijo drugače.
               Če tu pogledam tudi mariborska univerza ima tu drugačno mnenje in večina tehničnih
               univerz ima tu drugačno mnenje kot jih ima rektorska konferenca, ki potem nekaj
               povzame.</p>
               <p>Naslednja stvar. Ko gre za zaščito trga delovne sile je dolžnost države, da zaščiti
               tiste ljudi, ki imajo določeno izobrazbo, da na trgu delovne sile vse Evrope dobi
               ustrezne kvalifikacije. Če bi sledili temu kar ves čas govorijo, da to ni ustrezno po
               nekih pričakovanjih in bi uresničili zahteve tisti, ki nasprotujejo temu zakonu,
               potem bi prešli v situacijo, ko bi imeli državljani Italije iz sosednjih držav po
               ozimskih sporazumih ljudje, ki so končali isto ali pa podobno šolo, če jo je končal v
               Italiji ali v Sloveniji, imela potem različno kvalifikacijo. Tega si ne moremo
               privoščiti.</p>
               <p>Naslednja stvar. Ko govorimo o pričakovanju zaposlitve, o zagotoviti delovnih mest,
               univerza je za to, da daje izobrazbo, trg delovne sile je nekaj drugega, kaj in kdo
               je lahko zaposlen odločajo podjetja in o tem kaj lahko da univerza je samo, da da
               kvalitetne programe. In ponovno pravim, mi govorimo o kvalitetnih programih. Če kdo
               meni, da se da v treh letih ali v šestih semestrih dobiti v sedanjem stanju, ko imamo
               bistveno več znanja ekvivalentno ali še večje znanje kot se ga je prej dalo dobiti v
               štirih letih plus diploma, potem je to neprimerno pričakovanje.</p>
               <p>Reguliranje. Reguliranje je omejeno in ravno zato smo želeli, da se tisti regulirani
               poklici, če bi bili slučajno pri nas vpeljani morajo iti preko posebnega predpisa in
               ravno to je v zakonu urejeno, da niso dovoljeni kar tako, ampak se morajo izpeljati
               preko posebnega podpisa, mi se tega zavedamo.</p>
               <p>Naslednja točka je bila rečeno o magisterijih oziroma specializacijah. Pred sabo
               imam iz uradnega lista sklep o uskladitvi pridobljenih strokovnih in znanstvenih
               naslovov, ki urejajo usklajevanje specialista akademske stopnje na medicinski
               fakulteti, ki je po tem sklepu, ki je objavljen v uradnem listu, ekvivalentnem
               naslovu magister, magistrica znanosti, to je v tem zakonu, ki ga zdaj predlagamo tudi
               udejanjeno, to je pa bil ta prejudic in podpisan je rektor univerze prof. dr. Jože
               Mencinger. Se pravi, to je ljubljanska univerza dosegla in to smo mi v tem zakonu
               tudi naredili. Tisti, ki temu ugovarjajo bi morali ugovarjati tudi prej. Ne moremo pa
               tega zmanjšati, to bi bil pa realno odvzem pravic.</p>
               <p>Če govorimo še o tuji evalvaciji, kar je bilo posebej povedano z ljubljansko
               univerzo, to sem hvaležen, glede tuje evalvacije slovenskih univerz. Mi smo v
               dogovorih, naše ministrstvo je v dogovorih tako s Švico kot z drugimi državami, da bi
               to dejansko izvedli, nam je znano pismo slovenska akademija znanosti in umetnosti,
               smo z njimi v dogovoru in v tem smo v dogovorih. Kar se pa tiče, še enkrat ponavljam,
               sestave sveta je bil ugovor ta, da so strokovnjaki itak iz univerz in visokošolskih
               zavodov. Vendar, tu je treba pogledati kaj je v zakonih napisano. V prejšnjem zakonu
               je napisano, da morajo biti iz visokošolskih zavodov ali raziskovalci. V našem
               predlogu pa je napisano, da so strokovnjaki iz določenih področjih in to vključuje
               tako strokovnjake z univerz in visokošolskih zavodov kot raziskovalce kot pa tudi
               strokovnjake iz industrije in ti so bili v prejšnji dikciji izklopljeni, torej po
               našem mnenju je to širjenje nabora strokovnjakov, prav tako je širjenje števila
               študentov širjenje  in prav
               tako je dejstvo, da je vlada opustila imenovanje svojih treh predstavnikov velik
               napredek k samostojnosti tega telesa. Toliko bi še enkrat povedal. Mislim pa, da je
               izredno pomembno, da smo uredili ta položaj tako kot je urejen v vseh
               srednjeevropskih državah in menim, da si ne moremo privoščiti, da bi imeli mi
               popolnoma drugačno ureditev oziroma ravni izobrazbe kot imajo to v drugih sistemih.
               Če bi morda rekel samo še nekaj, o tarifnih razredih. Govorilo se je o višji
               strokovni izobrazbi, ki je nenadoma, kot so nekateri rekli, izgubila oziroma bila
               devalvirana, govorjeno je bilo o 30.000 ljudeh. Če bi bilo tisto uresničeno, za kar
               si prizadeva študentska zveza oziroma ŠOS, potem bi bilo na podoben način rečeno
               premaknjeno iz nekega razreda v nižji razred 130.000 ljudi plus teh 30.000, se pravi
               160.000 ljudi in prosim, da je potem treba biti konsistenten, povejte si s tem v
               katerem ne bo nihče prizadet in tu je treba povedati, vsi vedo, da v sistemu bo nekdo
               v nekem smislu rahlo prikrajšan. In treba se je zavedati, da v tem, ko imamo splošne
               ravni moramo postaviti določene ravni. Treba je pa še posebej povedati, da je
               številka 7, ki jo omenjate kot raven, to sploh ni raven, ampak je tarifni razred,
               tarifni razred nima z ravnjo izobrazbe nobene zveze in če preberem o tarifnem razredu
               kaj pravi, piše to: razvrstitev izobrazbe v tarifni razred je veljala le za javne
               uslužbence in to le za določitev njihovih osnovnih plač, ni pa takšna razvrstitev
               mogla veljati širše in za druge namene, torej, ne mešati nekaj kar razvršča ljudi v
               plačilne razrede v tisto kar je izobrazba. In če preberem še dodatno pri tej odločbi,
               ki je bila družbeni dogovor o enotnih temeljih, piše: namen družbenega dogovora je
               bil poklicno in strokovno izobrazbo razvrstiti v kategorije zahtevnosti del, ki jih
               posameznik lahko opravlja s kvalifikacijami, ki si jih je pridobil v izobraževanju.
               Torej, gre za državne uslužbence na katero mesto lahko opravlja z nekimi izobrazbami.
               In to je 7. tarifni razred po katerem plačajo, to s samo izobrazbo nima praktično
               nobene zveze. To prosim lepo, da tega ne zamenjujete, ker tarifni razredi z ravnjo
               izobrazbe nimajo nobene zveze, o tem se bodo pogovarjali sindikati.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Danes so v zvezi z vetom državnega sveta nekateri predgovorniki iz
               opozicije govorili, da v zvezi s tem zakonom ropota in to govorijo o ropotanju tisti,
               ki so naročili čim več ropotanja in so ga skušali spodbuditi.  In čeprav je bilo s strani zakonodajno-pravne
               službe pojasnjeno, da utemeljitev državnega sveta temelji na trhlih nogah - in
               dodatno k temu je gospod Semolič pokazal precej sindikalističnega znanja in je
               govoril tudi o zadevah, ki v tem zakonu sploh niso bile odprte. Kar bal sem se, da bo
               v skladu s štetjem ljudi na kakih demonstracijah rekel, da se je današnje seje
               udeležilo 200 nezadovoljnih predstavnikov študentske organizacije, pa k sreči tega ni
               tako štel. Ampak, glejte, zdaj prihajamo do neverjetnih stvari. Tu nekateri terjajo,
               da bi ta - edini očitek, ki sem ga jaz danes razbral, realen, da zakon ni idealen. S
               tem se tudi jaz strinjam. Pravkar je minister pojasnil, da ni idealen, da so nekatere
               stvari, nekatera oškodovanja celo tu prisotna. Ampak ta očitek pa danes najmočnejše
               uporabljajo tisti, ki so se - pa očitek o devalvaciji neke ravni, neke skupine z
               visokošolsko izobrazbo, tisti, ki so se doslej zavzemali za devalvacijo 130.000 ljudi
               z univerzitetno diplomo. Poleg tega pa sem bil na različnih usklajevanjih na vseh
               ravneh ob sprejemanju tega zakona, pa tega, da so tisti nepravilno razvrščeni ali
               karkoli, ni tega iznesel nihče doslej. To se je začelo šele po vetu državnega sveta.</p>
               <p>In, glejte, jaz, če bo kdo tu sprožil referendum, sem zelo vesel tistih, ki zbirajo
               te podpise, in bi bil zelo vesel tega referenduma. Ker to bi bil - namreč, bo na
               referendumu ta zakon doživel izredno potrditev oziroma zavrnitev tistih, ki se
               zavzemajo za referendum. Saj vidim po vsem tem danes, da so že zelo spremenili
               argumentacijo, torej opredeljevanje do tega zakona. Namreč, jaz nisem mogel vseskozi
               razumeti, razen materialnih interesov, ki so tičali za tem, tisti so bili realni,
               ampak drugih - nisem pa razumel študentov, ki so se tako vehementno zavzemali, da bi
               devalvirali te ravni izobrazbe dosedanjih diplomantov univerz. Če bi to storili, bi
               bili, dragi študentje, znižali stopnjo ravni izobrazbe v Sloveniji na raven Bocvane,
               recimo, neke Bocvane. In seveda potem bi vaše diplome, ki jih boste dosegli, bile
               ekvivalent izobraževalnega sistema v neki Bocvani. In jaz vam zagotavljam, da je
               bolje, da bodo vaše diplome ekvivalent diplome iz Nemčije, kajti naš izobraževalni
               sistem je bil nekje na tem nivoju ali pa vsaj usmerjen. Res je, da je kolega Slavinec
               poudaril, da se je v času zadnjih, prejšnjih šolskih oblasti kakovost izobraževanja
               zmanjšala. In zaradi tega je tudi jasno, da na tem področju ne moremo imeti idealnega
               zakona, ker je bilo na tem področju v prejšnjem sistemu in še doslej toliko
               eksperimentiranja, toliko tega usmerjenega izobraževanja, pa ne vem kakšni
               eksperimenti ideološki so se vse počeli in delali na tem področju. In tisti, ki so
               znatno participirali pri tem eksperimentiranju, danes najhujše očitke delijo.</p>
               <p>Glejte, zaradi tega sem prepričan, da je zakon zelo dober, glede na kakšno raven in
               na kakšno osnovo je moral začeti. In mislim, da je pomembno to zagotovilo oziroma
               dosežek, da je  prva in druga
               stopnja brezplačna. In kdor v tem vidi pomanjkljivost, ne vem, če operira z
               dobronamernimi argumenti. Še enkrat poudarjam, prepričan sem, da bo državni zbor
               ponovno potrdil ta zakon, kajti ti argumenti - jaz ne morem razumeti, da je državni
               svet, kjer bi bili tudi predstavniki gospodarstva zelo močni, naj bi bili, da je
               podprl takšno oziroma prisluhnil tistim argumentom, ki so šli v to devalvacijo
               pravzaprav vse inteligence slovenske. In zaradi tega sem prepričan, da ta slovenska
               inteligenca se s tem ne bo strinjala, nikakor ne. Zakon mora biti sprejet, v naši
               poslanski skupini ga bomo potrdili. Toliko. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Gospa Barbara Žgajner Tavš.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. No, jaz se bom distancirala od govornika pred menoj, pa bom na
               ministra, gospoda Zupana, naslovila vprašanje, ki sem ga predhodno nanj naslovila že
               v okviru pisnega poslanskega vprašanja in ko sem želela tudi dobiti odgovor na veliko
               dilemo, ki se poraja posledično z zakonom, čisto neposredno pa z uredbo, ki jo je
               sprejela vlada. In sicer gre za degradacijo pa, če hočete, 50.000 študentov. Jaz v
               tem trenutku trdim, da gre za degradacijo, in o tem jasno govori tudi uredba, ki jo
               je sprejela vlada oziroma objavila v Uradnem listu 5.5.2006, uporabljati pa naj bi se
               začela 1.1.2007. To je tisto, kar je sporno, spoštovani minister, in to je tisto,
               zaradi česar ne morem pristati na vašo razlago, zakaj vnovič pritrditi zakonu o
               visokem šolstvu. Ne morem, zato ker še enkrat poudarjam, da gre za 50.000 ljudi, ki
               so ogroženi in ki ste jim vzeli 7. stopnjo izobrazbe. Če mi boste dali dobre
               argumente, minister, do sedaj tega nisem slišala z vaše strani, potem vam bom z
               veseljem pritrdila in tudi potrdila zakon. Ampak žal, še enkrat poudarjam, argumenti
               so drugačni. In, veste, pisati zakon na podlagi podzakonskega akta, kar uredba
               nedvomno je, je nepošteno in kaže na popolno nestrokovnost z vaše strani.</p>
               <p>Med drugim ste omenili tudi, da tarifna skupina v okviru državne uprave, torej
               javnega sektorja, ni odvisna od stopnje izobrazbe. Zdaj pa mi dajte to razlago, ne
               razumem. V ocenjevalnem listu, to pa je reforma ministra Viranta, ki jo izvaja v
               okviru državne uprave, je jasno zapisano, na podlagi česa oziroma katerih kriterijev
               se ocenjujejo delavci, strokovni delavci v okviru državne uprave. Pa vam bom
               prebrala, dovolite - za delovno mesto je predpisana ta in ta stopnja strokovne
               izobrazbe, zaposleni ima to in to stopnjo strokovne izobrazbe. To je treba izpolniti.
               Na drugem listu pod številko 3, predlog za napredovanje, za napredovanje za prvi
               plačilni oziroma en plačilni razred mora zaposleni po kriterijih iz 2. poglavja
               doseči najmanj 50 točk v tarifnih skupinah 1 do 5. Na podlagi česa, sprašujem, se
               potemtakem določajo tarifne 
               skupine. 75 točk v 6. tarifni skupini in 100 točk v tarifnih skupinah od 7. do 8.
               oziroma 8/2 stopnje. Minister, vnovič vas sprašujem, na podlagi česa se določajo
               tarifne skupine. In kako lahko trdite, da gre zdaj, slišala sem celo neko specifiko
               med tistimi diplomanti, ki se zaposlujejo v okviru državne uprave, od tistih, ki se
               zaposlujejo, recimo, v gospodarstvu.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Dr. Slavinec.</p>
            </sp>
            <sp who="SDT4:SlavinecMitja">

               <speaker>DR. MITJA SLAVINEC:</speaker>

               <p>Hvala lepa. Prej sem se prijavil za repliko. Rad bi razložil glede moje izjave. Ne
               gre za to, da je nivo študija padel zaradi prejšnje oblasti, da bi bil slabo
               organiziran, ampak zato, ker je prejšnja oblast omogočila, da namesto 20% sedaj
               študira 56% populacije. In je iz tega naslova logično, da njihova povprečna raven
               ambicij, sposobnosti in tudi posledično nivoja študija ne more biti enaka, kot je
               bila. Tako je bilo to povedano v razpravi pred mesecem ali koliko že. Jasno, da ne
               danes, na tisto se je skliceval in zaradi tega sem želel to dodatno pojasniti.</p>
               <p>Spoštovani minister, jaz pa še zmeraj vztrajam, da se mi ne zdi logično, in tudi
               vaša argumentacija glede podravni 8/1 in specializacije, ko ste navedli primer, ki
               zelo, zelo štrli iz vseh ostalih specializacij. Specialist medicine že po trajanju
               študija oziroma specializacije tri, štiri leta ali več nikakor ni primerljiv s
               katerimkoli drugim specialistom. In to vsi dobro vemo, in ne vem, zakaj se potem
               posplošuje najbolj netipičen primer specializacije za vse ostale. Specialist medicine
               je nekaj čisto drugega kot specialist katerekoli druge smeri po univerzitetni
               izobrazbi. In specialist medicine tudi se ne nadaljuje z magistrom znanosti, kar na
               mnogih drugih področjih je pravilo in možnost. In je začetek študija še posebej na
               naravoslovnih smereh, ki jih oba dobro poznava, je to ustaljena praksa, saj se na ta
               način lahko omogočijo tudi prehodi med eno in drugo smerjo. In zaradi tega res ni v
               redu, da posplošujemo na primeru, za katerega vsi vemo, da ni reprezentativen.</p>
               <p>Glede ostalih ravni pa sam vidim izvirni greh seveda v imenu, v imenu diplomanta 2.
               stopnje po Bologni, ki se mu pravi magister, in potem to ljudje povezujejo, enačijo z
               dosedanjim magistrom. Če bi se temu reklo bolonjski diplomirani inženir, bi bilo vsem
               bistveno lažje razumeti in sprejeti. To je eden izmed izvirnih grehov tudi vseh
               ostalih dilem pri razvrščanju. Toliko glede teh klasifikacij, samo v pojasnilo, in da
               ta argument zelo, zelo težko sprejemam. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Besedo ima predstavnik študentske organizacije Slovenije.</p>
            </sp>
            <sp who="SDT4:KurežBojan">

               <speaker>BOJAN KUREŠ:</speaker>

               <p>Hvala za besedo. <stage>(Bojan Kureš.)</stage> Jaz bi se rad odzval na izjave gospoda ministra
               Zupana. In sicer, povsem napačno je njegovo izhodišče, s katerega izhaja, in sicer,
               da hoče narediti čim manj škode. Nikomur ne rabimo narediti škode. Treba je
               vzpostaviti nacionalno ogrodje kvalifikacij, ki je usklajeno z evropskim ogrodjem
               kvalifikacij. In na tem mestu ministra sprašujem, ali je že začel s pripravami tega,
               vzpostavitve  tega
               nacionalnega ogrodja kvalifikacij in kako je v vzpostavljanje tega ogrodja vključil
               tudi ostale partnerje. Študentska organizacija Slovenije namreč o tem nič ne ve. In
               <q>"klasius"</q> zagotovo ni nacionalno ogrodje kvalifikacij. Rad bi tudi povedal, da
               tarifni razredi so določeni na podlagi stopnje izobrazbe, kar je tudi poslanska
               Slovenske nacionalne stranke vprašala, to je dejstvo. In na podlagi stopenj izobrazbe
               posamezniki padejo v določen tarifni razred in to posledično vpliva tudi na njihov
               osebni dohodek.</p>
               <p>Res je, v javni upravi je največ takih ljudi z visoko strokovno izobrazbo, vendar se
               je dogovor, o katerem smo prej govorili, dogovor iz leta 1980, uporabljal tudi v
               drugih podjetjih. Poglejte si razne predpise, razpise, akte o sistemizacijah. Včeraj
               zvečer sem bil na spletni strani zavoda za zaposlovanje Republike Slovenije, kjer se
               lahko naročiš na prejemanje potrdil o prostih delovnih mestih. In ko v tistem okencu
               odkljukaš svojo stopnjo izobrazbe, piše, fakultetna visokošolska strokovna, v
               oklepaju 7. stopnja - na spletni strani, uradni spletni strani zavoda za zaposlovanje
               Republike Slovenije.</p>
               <p>Rad bi pa odgovoril tudi gospodu Jerovšku. Vesel sem, da posluša našo argumentacijo,
               toda argumentacija se ni spremenila. Argumentacija se je dopolnila predvsem s
               pravnega vidika. In še nekaj za gospoda Jerovška, škoda da ga ni zdaj tu. Študentska
               organizacija Slovenije si nikoli ni prizadevala za znižanje univerzitetne izobrazbe.
               Mi menimo, da enačenje, kakršnokoli že je, ne more pripeljati do neke prave rešitve,
               ker se v vsakem primeru nekomu naredi škoda. Poglejte, ne prizadevamo si za znižanje
               univerzitetne izobrazbe. Jaz sem tudi sam univerzitetni diplomirani politolog
               obramboslovec, ampak za razliko od nekaterih ne gledam na lastne parcialne interese,
               pač pa to, kakšen ugled bo imelo naše, slovensko visoko šolstvo v Evropi, ali se bomo
               blamirali ali bomo povedali to, kaj v resnici smo, in si natočili čistega vina. Če si
               nečesa nismo zaslužili oziroma vsaj jaz tako razmišljam, če si nečesa nisem zaslužil,
               tega tudi nočem imeti. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Dr. Gaber.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Zdaj kolega Jerovška ni tukaj. Hotel sem mu reči pravzaprav z imenom, dragi Jože, ne
               bi bilo slabo, če tokrat premisliš, o čem govorimo. Ker ko poslušamo jeremijade o
               tem, kako je za vse kriva prejšnja oblast, jaz enkrat za vselej priznam, da smo za
               vse krivi - za vse in še za več, vse, kar mu pade na pamet. Ampak to njega in njegove
               kolege čisto nič ne odrešuje, zato da razmišljajo o tem, kakšen ukrep sprejemamo
               danes in tukaj. Konec koncev, to govorjenje o tem, kako je vse bilo slabo, zdaj je pa
               vse dobro, prej niso znali ničesar, zdaj je pa vse enostavno, je politično škodljivo
               za koalicijo. Ampak jaz nisem tukaj zato, da bi koalicijo branil. Tisto, kar pa se mi
               zdi, da je pametno si še enkrat povedati, pa je to, da je tole res vredno razmisleka.
               Mene čudi, spoštovani gospod minister, kako na hitro vi zamahnete nad zelo resnimi
               dilemami.  Priznam, da me sicer
               po prejšnji razpravi kjer milijarde plešejo levo, desno, par 100 milijonov gor, dol,
               leto pravo ali pa ne pravo manj čudi, ampak če tam je tisto nek prepir o neki
               konkretni stvari gre pa tukaj za sistem, ki to državo na dolg rok pozicionira in
               hitri dobitki so slabi dobitki v tej zgodbi, se zna zgoditi, da se bo pokazalo, da
               smo si kaj odvzeli, zato, ne vem, Jože ni bil prej sposoben slišati pa že tako par
               mescev ne, namreč nekega preprostega dejstva, da se opozicija ni zavzemala zato, da
               mora biti 15. člen zapisan drugače, tako kot bi on rad slišal, da smo mi rekli visoko
               šolstvo ne sme biti pozicionirano tja, ono mora biti pozicionirano sem. Mi smo
               rotili, pisali člene v katerih je jasno pisalo, gospoda vzemimo si tri četrt leta
               časa in se v strukturah, ki se o tem morajo pomeniti, tistih strukturah, ki morajo
               biti partnerske, kjer bo tudi minister moral kaj slišati, se bo moral kje umakniti s
               svojega stališča, pa vsakdo drug tudi, tam kjer bodo delodajalci sedeli za mizo, tam
               kjer bodo sedeli sindikati za mizo, tam kjer bodo sedeli študentje za mizo, tam kjer
               bodo univerze sedele za mizo in bog ne daj, tam bo moral sedeti tudi svet za visoko
               šolstvo in tam se bo treba zmeniti kako te reči strežemo, dolgo bo trajalo, nič
               prijetno ne bo, ampak na koncu bo izplen bistveno boljši od te pavšalne sodbe nekdo
               bo že izgubil. Tisoče ljudi bodo zgubili, 10.000 pri tej natančnosti, ki smo ji zdaj
               priča in ta nenatančnost se kar naprej ponavlja, ministra zdaj pozivam, da mi pove, o
               katerem nemškem zakonu je njegova rešitev, jaz mu odgovorim zdaj, v nobenem, ker so
               Nemci bistveno bolj inteligentni od nas. Oni štartajo v dogovoru med ministri med
               temi deželami na zaposljivost, njih zanima ali bodo ljudje, ki so dobili diplomo po
               nekem programu zaposlili in na to štartajo, pravijo, da se to ne sme podcenite, ker
               vedo, da če bi štartali na kaj drugega bi znalo imeti bistveno večje težave, pa ne
               trdim, da je nemška rešitev zveličavna, samo opozarjam, ne jo pripisovati nekemu
               zakonu, ker takega zakona ni in tega zapisa tukaj ni.</p>
               <p>Kaj torej še enkrat pravim zadaj, ker je moj spoštovani kolega Jože tukaj? Vseskozi
               smo opozarjali na to, da si vzemite čas, ker ste zdaj odgovorni za to. Vi, ste že
               pred volitvami obljubili, da boste v 15 minutah Slovenijo spremenili v nek raj na
               zemlji. Zdaj je že malo dlje časa, pa razumemo, da je čas potreben, mi vemo, da je
               temu tako. Zdaj si pa vzemite čas, ker boste vi verjetno odgovorni za ta zakon, razen
               če bomo tudi za napačne odločitve v tem zakonu odgovorni mi, verjetno lahko
               voluntiramo zdaj, to bi bilo smešno, skupna odgovornost je in vzemimo si, na ministru
               je ključna odgovornost, čas za to, da ta zakon še enkrat premislimo, zakon mora
               pasti, če ne bo padel, bo slabo, bo zelo slabo.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Magister Capuder.</p>
            </sp>
            <sp who="SDT4:CapuderFranc">

               <speaker>MAG. FRANC CAPUDER:</speaker>

               <p>Hvala lepa. Zakon o katerem danes ponovno odločamo bi mogel biti sprejet že zdavno
               oziroma te vsebine, ki jih vsebuje ta zakon bi morale biti sprejete že zdavno, že
               takrat, ko se je sprejemal osnovni tekst zakona o visokem šolstvu oziroma te vsebine
               ali pa en del teh vsebin bi moral biti sprejet takrat, ko so je spreminjal zakon o strokovnih nazivih. Razlogi
               za veto državnega sveta so trhli. O tem je spregovoril že predstavnik
               zakonodajno-pravne službe in tudi stališča študentov, ki so jih danes pač na dolgo in
               na široko obrazložili, me niso prepričala, da tega zakona ne bi še enkrat podprl.
               Zakon sigurno ni idealen in mislim, da se je najbolj temu približal, oceni kakšen je
               zakon se je najbolj približal rektor Mariborske univerze. Ni idealen, ampak je pa
               takšen, da se da z njim živeti. In v Novi Sloveniji ga bomo seveda še enkrat podprli
               tako kot smo ga že v državnem zboru na plenumu.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod minister. No, saj če ni<gap n="..."/> Gospod Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Hvala lepa. Imam vtis, da tisti, ki se zavzemajo za to, da je treba zdaj zrušiti, da
               se nekako zavzemajo za filozofijo iz usmerjenega izobraževanja in zaradi tega
               pravijo, da je treba zakon zrušiti. Poziv, vzemimo si čas, jaz mislim, da smo ta
               zakon izjemno dolgo usklajevali, izjemno dolgo, tudi v naša poslanska skupina ga je
               zavestno zaustavila v neki fazi. V tisti fazi si je kolega Gaber na odboru želel čim
               prejšnjega sprejema, ker je bila drugačna rešitev, ki bi devalvirala, ki bi
               devalvirala populacijo 130 tisoč univerzitetnih diplomantov, takrat je prediral<stage>(?)</stage>
               proti preložitvi, danes govori o tem, da si je treba vzeti čas in glejte tudi za
               zakon dvojček o teh nazivih smo si vzeli čas, čeprav se je mudilo in danes se mudi in
               to zavzemanje sedaj za čas pa prekinitev pa, da vržimo zakon je zavzemanje za
               anarhijo na tem področju. Da bi imeli možnost po tem polivati gnojnico.</p>
               <p>Še enkrat poudarjam, tako kot sem že prej in še kolega, zakon prav gotovo ni
               popolnoma idealen, prinaša pa dobre rešitve, ki bodo na področju, kjer je bilo
               ogromno eksperimentiranja prinesle več reda in še daleč ne slabih rešitev, ki jih tu
               tisti, ki govorijo o ropotanju navajajo, nenazadnje ni res, da so rektorji vsi proti
               temu zakonu, ni res, da so vsi študentje proti temu, tu je bilo danes jasno vidno, da
               vam zmanjkuje argumentov na kakšen način utemeljevati svoje ropotanje in
               nasprotovanje in zavzemanje za neko anarhijo.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Dr. Gaber.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Spoštovani kolega, se bo morda spomnil, da smo takrat razpravljali o zakonu, o
               naslovih in o nazivih, tako so mu namreč, o strokovnih nazivih, tako se mu namreč
               reče. In res je, da sem se jaz zavzemal, da se tisti zakon sprejme. Spomnil ga bom,
               da se je natančno tak, sicer res, da 6 mesecev, kot je bil pred tem usklajen na
               odboru tudi sprejel, ampak njega zdaj ne bo motilo, on se mi ne bo upravičil, ker je
               napačno citiral, ker je bil tendenciozen, ampak pozabil je, da je to zdaj drug zakon
               o katerem govorimo in da pri tem zakonu imamo določene rešitve, ki jih v tistem zakonu nikjer ni
               bilo in prav zato, glej, glej čudo božje, ta zakon sploh imamo tukaj. Res se je s
               tistim zakonom mudilo, s tem zakonom se pa sedaj glede na stanje v katerem je pa res
               povsem nič ne mudi, ampak majhna napaka se mu je zgodila, približno taka kot v tem
               skoraj, da prfektnem zakonu, popolnoma je bil mimo svoje argumentacije.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Mag. Potrata.</p>
            </sp>
            <sp who="SDT4:PotrataMajda">

               <speaker>MAG. MAJDA POTRATA:</speaker>

               <p>Hvala. 30. maja letošnjega leta je bil sprejet zakon o strokovnih in znanstvenih
               naslovih in tu ga imam izpisanega, ga lahko komu pokažem, če mi ne bo verjel, da se
               tako imenuje ta zakon.</p>
               <p>Rada bi pa še na nekaj opozorila. Po svoji stroki sem zelo previdna kadar se
               uporabljajo ali zaradi svoje stroke sem zelo previdna kadar se uporabljajo totalni
               zaimki, zato sama nikoli ne rečem, da vsi soglašajo, da so se vsi uskladili, zato
               tistega kar je trdil gospod Jerovšek nikakor ne morem vzeti na svoj račun zato, ker
               če bi se vsi, potem bi bilo nekaj narobe, jaz verjamem v to, da smo družba različnih
               posameznikov kjer vendarle mislimo s svojo glavo in ni nujno, da vsi mislimo enako,
               po pravilu ne mislimo vsi, ampak se vedno najde kak posameznik, ki misli drugače.</p>
               <p>Zdaj pa jaz ne vem, gospod Jerovšek, vi radi govorite o tem, da so naši predlogi
               slabi, ker smo pač iz opozicije, jaz mislim, da tisto kar smo doslej predlagali ob
               sprejemih zakonov so bili dobri predlogi, samo koalicija jih je spoznala kot slabe,
               torej nismo vsi o stvareh mislili enako. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Gospod Jože Jerovšek.</p>
            </sp>
            <sp who="SDT4:JerovšekJožef">

               <speaker>JOŽEF JEROVŠEK:</speaker>

               <p>Spoštovani kolegici Potrati moram seveda reči, da je zelo slabo poslušala. Jaz pač
               nisem govoril o tem, da je vse bilo enotno pa, da so se vsi uskladili pa to, rekel pa
               sem, da tisti, ki so zganjali halo efekt kako je ta zakon slab, da tistim pa
               zmanjkuje argumentov in da je danes tistih bistveno manj, ker je pač nekaj ljudi
               osvestilo, so prisluhnili argumentom, se zavedajo, danes se že nekateri verjetno
               bojijo, če bi kdo dejansko zbral tele podpise za referendum, da bi doživeli politični
               in vsakršen poraz na tem referendumu in zaradi tega so njihove argumentacije že
               bistveno drugače. Nisem pa govoril o vseh. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Želi še kdo? Ja, gospa Barbara Žgajner Tavš.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. No, jaz sem danes dvakrat zastavila ministru jasno vprašanje, jasno
               vprašanje, ki sem mu ga predhodno zastavila tudi v pisni obliki do danes še nisem
               dobila odgovora. To jasno vprašanje se seveda navezuje na uredbo, uredbo datirano
               5.5.2006. Uredba o uvedbi in uporabi klasifikacijskega sistema izobraževanja in
               usposabljanja. Zakaj? Zato, ker mimogrede teče tudi peticija, peticija v kateri
               prizadeti študentje pa tudi tisti, ki niso neposredno prizadeti, ampak se zavedajo
               anomalij, ki jih uvajate, minister če hočete, tako z uredbo kot posredno tudi z
               zakonom o visokem šolstvu.</p>
               <p>11.800 in še nekaj je čisto svež podatek, 11.880 glasov je že podpisanih na tej
                  peticiji proti tovrstnemu
               početju. Minister, vprašala sem vas, kako lahko komentirate oziroma daste razlago, da
               tarifne skupine niso povezane s stopnjo izobrazbo. Mimogrede, v pisnem poslanskem
               vprašanju sem vas vprašala tudi ali bodo vsi tisti diplomanti, bivši študentje, ki po
               novem ne izpolnjujejo več 7. stopnje izobrazbe, ki ste jim jo s to uredbo vzeli,
               vzeli 7. stopnjo izobrazbo, ali bodo v okviru državne uprave, če hočete izgubili
               službo, ker po novem ne dosegajo več 7. stopnje izobrazbe kljub temu, da so jo do te
               uredbe imeli in ne nazadnje veste, če hočete spoštovani minister, tudi kandidirati,
               ne bodo morali več na vsa razpisna delavna mesta, pa vam bom dala zgolj nekaj
               primerov iz razpisa za delavna mesta. Po novem zaradi vaše degradacije so diplomanti
               visoke strokovne šole vključeni v 6. stopnjo izobrazbe in so uvrščeni oziroma lahko
               kandidirajo na delavno mesto na katerega lahko kandidirajo zgolj tisti, ki imajo 5.
               stopnjo izobrazbo, to pa je srednješolska izobrazba. Pa če hočete minister, tudi
               takšni razpisi pa niso redki, zelo pogosti so, razpis za delavno mesto direktorja
               zavoda, kandidat mora imeti slovensko državljanstvo in visoko izobrazbo. Jaz vas
               sprašujem minister, kako bodo lahko tisti diplomanti kandidirali, diplomanti, ki jim
               je vzeta 7. stopnja izobrazbe zdaj po novem kandidirali na delavna mesta za katera so
               lahko kandidirali do začetka uporabe te uredbe.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Gospod minister, izvolite.</p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p>Hvala lepa. Jaz vam moram reči, da v bistvu govorimo drug mimo drugega. Najprej bi
               pojasnil to, da je za to uredbo je pristojen SURS in je seveda tudi naši
               strokovnjaki, pa strokovnjaki ministrstva za šolstvo in skupaj s strokovnjaki SURS-a
               so sodelovali pri tem, vendar je predlagatelj SURS, torej nismo mi predlagatelji,
               toliko v formalno vednost.</p>
               <p>Kar se pa tiče, vaše vprašanje je bilo tole, v bistvu kako so tarifni razredi, da
               niso povezani z izobrazbo, obratno sem rekel, izobrazba ni povezana s tarifnimi
               razredi, kaj pomeni to? Da tarifni razred predpiše kakšna znanja mora nekdo imeti, da
               zasede določeno mesto. Seveda pa je potem raven, se pravi, izobrazba tista, če po
               njej sodimo, vendar pa najprej se predpišejo kakšna znanja mora nekdo imeti za
               zasesti neko mesto, potem pa pridejo, zdaj pa pridejo nekaj kar jo vi vežete s tole
               uredbo, ta uredba govori o ravneh izobrazbe, o ravneh izobrazbe v katero se, v vsako
               raven se pa lahko uvršča cel kup različnih, kot se temu reče, naslovov oziroma
               izobrazbenih dosežkov, če bomo temu rekli, veliko v vsako raven in če je nekje
               napisan recimo zdaj, ko ste rekli primer direktorja, ki ima take, ima recimo pogoj,
                   ker je, zdaj pa pridemo na
               pogoj, ne tarifni razred, ker to je posledica, ampak pogoj je visokošolska izobrazba,
               to visokošolsko izobrazbo nekdo ima ali jo pa nima, za to ima diplomo in bo zanjo, če
               bo razpisano za mesto direktorja visokošolska diploma, bo seveda lahko kandidiral, v
               kateri tarifni razred bo to razporejeno je pa seveda stvar delodajalca, to s tem
               kakšno izobrazbo ima on, nima nobene zveze, on ima izobrazbo, ki sodi v tem ogrodju,
               v temle, kot če rečemo, kvalifikacijska vrsta izobraževalnih ravni, pa sodi visoka
               šola, visoka strokovna šola v šesto raven, drugo podraven in to je urejeno za vseh,
               se pravi za vse izobrazbe, za ves izobraževalen sistem v Sloveniji od osnovne šole do
               doktorata je 8. ravni, mi smo to prevzeli po evropskih usmeritvah. To v Evropi še ni
               dogovorjeno dokončno, zato tudi evropskega ogrodja kvalifikacij še ni. Če študentom
               odgovorimo, seveda se o tem delamo, so strokovne skupine na ministrstvu za delo,
               socialne zadeve pri nas, tudi na statističnem uradu in ta uredba je en majčken delček
               tega, ki bo verjetno v to delno vklopljena, ko bo tudi dodelana, v tem delu pa je to
               definicija ravni izobrazbe, torej če ima nekdo, bom rekel zdaj, namenoma bom šel
               nazaj, če ima nekdo končano osnovno šolo je to druga raven in je to potem ne glede na
               to ali ima 8 let ali jih je imel pa 9 let, v tem primeru, ko imata, bomo tudi rekli,
               različno število let pa popolnoma različne izobrazbe.</p>
               <p>Tu bi pojasnil še nekaj, ki je tudi recimo veliko težav povzroča. Če ima nekdo,
               recimo je bilo vprašanje, nekdo se je vpisal na, je imel univerzitetno diplomo, potem
               se je pa vpisal na drugo bolonjsko stopnjo in je seveda še vedno ostal na 7. ravni,
               kako je to mogoče, zelo preprosto, ker je dobil drugačna znanja, to je pa v skladu s
               tem, ker vi lahko imate 10 fakultete, pa ste še vedno na 7. ravni, ker imate pač 7.
               različnih izobrazb, ampak na ravni izobrazbe ste pa isti in v tem je ta razlika,
               seveda pa bo nekdo na delavnem mestu, ki ima 6 fakultet recimo cenjen veliko bolj, ga
               bodo lahko uvrstili verjetno v drugi tarifni razred, ker je ta tarifni razred vedno
               osnova in minimum, če ima toliko znanj za zahtevnost dela, v tem je ta razlika,
               tarifni razred določa plačo med tem ko, ta naš sistem določa ravni, ali je to morda,
               jaz ne vem, se pravi, raven izobrazbe je nekaj kar vam, če je kot nekak predalčnik in
               vi imate različne diplome in pač te diplome gredo v različne ravni. <gap n="..."/><stage>/Vmesno
               govorjenje./</stage><gap n="..."/></p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Poslušajte, minister govorite v mikrofon zaradi magnetograma in ne motite te stvari,
               jaz mislim, da bomo vlekli do 8, potem pa dobro, da prekinemo, pa bomo jutri verjetno
               morali se dobiti, ni druge, delamo to <gap n="..."/><stage>/Nerazumljivo/</stage><gap n="..."/> neprekinjeno. Zdaj imajo
               besede še gospod Štebe.
               </p>
            </sp>
            <sp who="SDT4:ŠtebeTomaž">

               <speaker>MAG. TOMAŽ ŠTEBE:</speaker>

               <p>Odpovedujem se besedi, ker mislim, da se je minister dovolj dobro trudil, samo pa
               mislim, da je predlog zakona preveč benevolenten pri nekaterih stvareh.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa, gospod minister. Gospa Barbara Žgajner Tavš.</p>
            </sp>
            <sp who="SDT4:ŽgajnarTavšBarbara">

               <speaker>BARBARA ŽGAJNER TAVŠ:</speaker>

               <p>Hvala lepa. Jaz v celoti ne morem pritrditi tistemu, kar je dejal minister, ker so
               pač, pa bom rekla argumentirane stvari, ki govorijo drugače in ta argumentirana stvar
               je tudi ocenjevalni list. Upam, da vlada oziroma različna ministrstva vedo kaj se
               dogaja v okviru vladnih reform. Tukaj piše drugače, tudi glede stopnje oziroma
               stopnja strokovne izobrazbe je v osnovi tista, ki uvršča nekega delavca v okviru
               državne uprave v tarifni razred. To piše na tem listu papirja pod katerega je
               podpisan, ne sicer direktno podpisan, ampak ki je nastal pod ministrovanjem gospoda
               Viranta. Druga stvar pa je, nenazadnje nas pomnim tudi na zakon o plačah, ki to jasno
               govori. Drugo vprašanje pa je, ki je še vedno odprto in na katerega minister ni dal
               konkretnega pojasnila, zakaj razvrščanje oziroma degradiranje, pa naj si bo
               poimenovanje stopnje ali ravni. Jaz še vedno trdim in to je razvidno iz tega papirja,
               priloga 1, klasifikacija vrst izobraževalnih aktivnosti, kjer jasno piše v katero
               raven so uvrščeni tisti študentje oziroma diplomanti, ki so imeli po starem sistemu
               sedmo stopnjo izobrazbe, so degradirani v šesto raven, odvzeta jim je sedma stopnja,
               v šesto raven skozi dve. Minister, tako razumem, jasno tako razume tudi ne vem koliko
               tisoč študentov, ki podpisujejo peticijo, in ki se čutijo prizadete in se bojijo, da
               bodo prizadeti zaradi tega sistema.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Želi še kdo besedo? <gap n="..."/> Univerze v Mariboru.</p>
            </sp>
            <sp who="SDT4:unknown-M">

               <speaker>GOSPOD _________:</speaker>

               <p>Hvala lepa. Ko sem poslušal tole diskusijo, bi vsaj eno stvar mogoče zaprosil. V
               Sloveniji danes študira nekaj preko 100 tisoč študentov, večina teh študentov študira
               še po klasičnih študijskih programih ne po bolonjskih študijskih programih. Nekaj je
               tistih privilegirancev, ki res študirajo po bolonjskih študijskih programih, v tem
               trenutku, pa ne bi želel, da bi se ustvarilo v neki javnosti prepričanje, da so
               študentje, ki štodurajo po klasičnih študijskih programih, manj vredni študentje,
               njihove diplome bodo manj vredne. Primeri tistih, ki študirajo po novih bolonjskih
               študijskih programih, ker če se bo to prepričanje eventualno ustvarilo tudi na
               podlagi današnje diskusije, potem mislim, da smo dosegli zelo slabo stvar, ker namreč
               zaupanje do slovenskega visokega šolstva se bo zamajala, študentje se bodo raje
               posluževali tujih institucij, se pravi ki že imajo to urejeno, upam si pa trditi, da
               so tudi nebolonjski študijski programi bili kvalitetni, dali so tista bistvena
               znanja, ki so potrebna za določen poklic in ne ustvarjati neke iluzije, da so ti
               študijski programi toliko slabši kot bolonjski študijski programi, ker nenazadnje
               svet se ne spreminja skokovitoma. Z novimi študijskimi programi so določene
               spremembe, vendar znanja so takšna kot so, se dopolnjujejo, se tekoče razvijajo, tako
               kot se tudi študijski programi stalno razvijajo.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Predstavnik Univerze v Ljubljani. Izvolite.</p>
            </sp>
            <sp who="SDT4:unknown-M">

               <speaker>GOSPOD ________:</speaker>

               <p>Hvala lepa še enkrat za besedo. Jaz bi najprej mogoče v obrambo bivšemu rektorju
               Mencingerju vseeno rekel to, da ta primer, če sem prav razumel, nostrifikacije dr. Medicine, ki je bil
               specialist, pa je potem postal pri nas mag., ni ustrezna primerjava, skratka je slab
               primer, vemo da je to reguliran poklic, je 6 let in je nekaj čisto drugega. Vendar
               poudarjam, ne poznam detajlev. Tisto kar pa mislim, da je treba jasno povedati je pa
               to, da zakon res ni idealen, ni dober in tudi idealen nikoli ne bo, jaz trdim. Gre za
               neke prehode, ki so težki, zelo zahtevni so, za vse so zelo zahtevni, vendar to
               pravim terja čas. Nekaj časa, jaz mislim, da prav s tem veliko razpravlja, se veliko
               prepričujem, ne bi se smelo okopati vsak v svoje kope pa z nekimi političnimi očmi
               gledati na to. Jaz se bojim, da bo, karkoli bo nastalo, na tak način bo neka pirova
               zmaga, zmagovalcev prav gotovo ne bo. Vprašanje je koliko bo poražencev. Vendar jaz
               bi to izrabil zato, da opozorim, mi bomo še spreminjali ta visokošolski sistem in se
               lahko sedajle naučimo, da bo treba se veliko pogovarjati, veliko sodelovati, ker če
               se na teh novelacijah tako zatika, potem mi do novega sistema zlepa zlepa ne bomo
               prišli in bomo capljali za Evropo. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala lepa. Dr. Gaber.</p>
            </sp>
            <sp who="SDT4:GaberSlavko">

               <speaker>DR. SLAVKO GABER:</speaker>

               <p>Poglejte, gospod rektor. Obrnjeno bo veljalo. Novih programov ne kaže degradirati,
               nobenih ne kaže degradirati. Če sporočiš javnosti, da je potrebno za to kar smo bili
               prej sposobni narediti v od šestih pa do devetih semestrov, po novem 10 semestrov,
               potem kaj sporočaš ljudem. Če logično razmišljajo, bi morali reči tako, čim kasneje,
               vsak program, ki jih boste razpisali po novem, tja do leta 2010, takrat nas šele
               namreč vežejo mednarodne obveznosti pa še te, ne bi nobeden umrl, če bi kakšno leto
               kasneje se zares jih uresničilo. Opisujte po starih programih. Vsak, ki bo prišel do
               diplome po starem programu, bo namreč dobil diplomo, ki bo primerljiva z diplomo II.
               stopnje, torej ne se vpisovati v nove, je sporočilo, ki ga ta parlament daje okrog po
               Sloveniji in ne hitite s pripravo novih programov, če pa že, potem jih pa držite na
               lagru, ne vpisujte ljudi tja. Sedaj že imamo namreč študente, ki so se vpisali, imeli
               diplomo iste smeri, bila je po štirih letih pridobljena, vpisali so se na II.
               stopnjo. Zakaj so se vpisovali po isti liniji, če pa lahko to dobijo kar po zakonu.
               Torej jaz trdim, da je zaradi tega, ker to so resne dileme, si je treba vzeti čas in
               to premisliti. Treba bo bolj natančno se o teh stvareh pogovarjati. Eno od izvirnih
               dilem kjer se je nekdo odločil, minister, sedaj je prav, da so se na Sursu odločili,
               da se to niso oni. Lahko da, z razliko od nekaterih nimam teh služb in teh vpogledov,
               globokih, kdo vse je bil zarotnik in podobno, je pa ta, nekdo se je vsekakor odločil,
               da nekaj kar je bilo prej skupaj sedem, na isti sedemki, je sedaj eno še naprej
               sedem, drugo je pa šest skozi dva. Tak, ki se je to odločil, je bil zelo pogumen in
               je sporočil tistim, nekateri so  danes tukaj med nami, ki so se odločili pred dvema letoma iti na
               primer iz prejšnje šestice si pridobiti sedemko, da je bilo malo prehitro verjetje,
               da bodo na ta način imeli sedmo stopnjo izobrazbe. Ker veste, saj stopnja izobrazbe,
               cenjenost, status izobrazbe se ne določa v zraku, ni oposamljena, ampak je
               relacijska. Status je relacijska stvar na sebi in če je nekaj prej bilo oboje 7,
               sedaj je pa eno sedem, drugo je pa šest skozi dva je pač povečana razlika med obojim
               očitna. In tega se ne izbriše, ne vem, s takšnim in drugačnim pogledom. In to je
               težava. Lahko je dvigniti, ampak ko nekaj dvigneš, relacijsko drugo spustiš. Zato je
               odgovor težji. In seveda ja na ministrih, da se o tem na koncu odločajo. Ne bo SURS
               tisti, ki bo za to odgovarjal. To bo zaupano, reforma, kakšna pa če biti, čigava pa
               če biti. To bo tako zapisano. Ne vem, ali bo tudi Zverova, ampak dvojni Z, kakor pač
               že. Vi pravite, da sta obe ministrstvi sodelovali pri tem.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Gospod Semolič.</p>
            </sp>
            <sp who="SDT4:SemoličDušan">

               <speaker>MAG. DUŠAN SEMOLIČ:</speaker>

               <p>Jaz bi rad neko pozornost usmeril k temu kar je gospa poslanka, mislim, da
               upravičeno opozorila na problematiko v javnem sektorju, ki nastane v zvezi s temi
               spremembami. Ampak po mojem trdnem prepričanju ni nič manjši problem na področju
               privatnega sektorja. Minister ima prav, eno so stopnje izobrazbe, drugo pa tarifni
               razredi. Sprva je vsak od teh pojmov v svoji funkciji, toda potem nastane ta <q>"toda"</q>.
               Ko je delavec sprejet ali delavka po stopnji izobrazbe, poleg drugih kriterijev, je
               vprašanje plače tukaj. In vprašanje plače, tako kot je bilo predstavljeno s strani
               gospe poslanke kot problem je problem v celem gospodarstvu, ker se vse kolektivne
               pogodbe, ko določajo tarifne razrede, delavci, delavke se uvrščajo praviloma po
               stopnji izobrazbe in tukaj bodo lahko problemi. Jaz ne rečem, da ti problemi niso
               kdaj rešljivi, samo v tem trenutku, če se še kaj drugega ne spremeni bo neka skupina
               delavk in delavcev zagotovo prizadeta, kajti ne bo izpolnjevala pogojev, ki jih sedaj
               izpolnjuje. In bo normalen refleks delodajalcev pritisniti s standardom s plačami teh
               delavk in delavcev navzdol. Problem je, jaz ne rečem, da ni rešljiv problem, ampak
               narobe bi bilo, če bi ta problem izraziti podcenjevali. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Želi še kdo besedo? Gospod rektor Rozman, izvolite.</p>
            </sp>
            <sp who="SDT4:unknown-M">

               <speaker>GOSPOD ROZMAN:</speaker>

               <p>Hvala lepa. Prej sem že poslušal, pa moram reči, kar se tiče univerzitetnih
               študijskih programov, šest semestre, ki jih jaz osebno ne poznam, mislim, da v naši
               univerzi takšnih nimamo, starih univerzitetnih študijskih programov. Poznamo pa osem
               semestrske in pa devet semestrske študijske programe. Poleg tega imajo osem
               semestrski študijski programi leto dni absolventskega staža oziroma devet semestrski
               študijski programi pol leta absolventskega staža. To je pa staž v katerem se opravi
               običajna diploma, opravijo se tudi manjkajoče obveznosti.</p>
               <p>Sedaj pa moram reči takole, bom razložil kako dejansko gledamo na univerzi, da ne bi
               prihajalo tukaj do kakšnega nerazumevanja. Gledamo takole, da stari študijski
               programi, to so bili študijski programi, ki so bili sprejeti, akreditirani, še
               takrat, ko nismo govorili o kreditnem sistemu, vsaj po večini, pa tudi ne o
               izbirnosti, se pravi o izbirnih vsebinah.  Kasneje smo tem programom sicer dodali kreditne točke in
               smo izhajali iz tistega normativa, 30 kreditnih točk po semestru. Seveda, lahko bi
               izhajali tudi na podlagi individualnega dela študentom, da bi dali 40 kreditnih točk
               v semestru in bi recimo tistih manjkajočih 30 točk spravili na nek način skupaj.
               Gledamo s stališča pet let študija, po starem, pa pet let študija po novem. In iz
               tega izhajamo, da je približen ekvivalent. Glede na dejstvo, sem vprašal tudi kolega,
               če na njihovi univerzi imajo šest semestrske obstoječe ali pa stare študijske
               programe, nekako mi je potrdil, da takšnih na tej univerzi tudi nimajo. Tako, da ne
               vem<gap n="..."/></p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Izvolite, dokončati. Ste? Študentska organizacija Slovenije.</p>
            </sp>
            <sp who="SDT4:KurežBojan">

               <speaker>BOJAN KUREŽ:</speaker>

               <p>Bojan Kurež, hvala za besedo. Jaz bi opozoril samo še na en vidik problematike, kaj
               se lahko zgodi, če pride do uveljavitve tega zakona. Zakon stopi v veljavo, pravice
               so podeljene. Ustavno sodišče presodi ustavno neveljavnost tega zakona, za kar, kot
               smo videli na podlagi današnjih argumentov, obstaja velika verjetnost, in kaj se bo
               zgodilo. Potem bodo tisti ljudje, ki so v tistem obdobju uveljavitve zakona do
               ustavne razveljavitve pridobili neke pravice, spet tožili državo, tako kot jih bodo
               tožili tisti, ki bodo degradirani s strani uveljavitve tega zakona. In povem vam, ko
               smo pripravljali pravno argumentacijo, skupaj s pravnim svetovalcem in odvetnikom
               Študentske organizacije Slovenije je ta povedal, kar naj, odvetniki si že manejo
               roke. Hvala.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Gospod minister.</p>
            </sp>
            <sp who="SDT4:ZupanJure">

               <speaker>DR. JURE ZUPAN:</speaker>

               <p><gap n="..."/> gospoda Semoliča, ki je lepo v bistvu pojasnil problem. Poglejte, če še enkrat
               pogledamo tarifni razred 7, pa si za primerjavo vzemimo še tarifni razred 9, ki je
               doktorat. Ta v tarifnem razredu 9, ki je doktorat, tam bo človek z ravnjo 8 in v
               tarifnem razredu 7, ki ima visokošolsko izobrazbo, bo lahko tudi nekdo, ki ima, in to
               mirno napišemo, ki imam visokošolsko izobrazbo v ravni 6.2, tukaj ni nobenih težav,
               ker v tarifni razred lahko uvrstimo katerokoli raven po ustrezni izobrazbi. Ker raven
               je pa vezana na izobrazbo, tarifni razred je pa povezan na tisto zahtevnost dela, kar
               pomeni, če imamo zdaj tarifni razred 7 in je napisana takšna in takšna izobrazba je,
               ni nobenega problema, v ta tarifni razred gredo poklici, ki so na tej ravni 6.2, pa
               6.1, pa zaradi mene tudi 7, kakorkoli, v recimo, za doktorat znanosti je pa tarifni
               razred 9 in gre notri pač tisti, ki je v 8.2 ravni. Torej, to hočem povedati, da ta
               tarifni razred je pač plačilni in ga je pač treba definirati, kdo v njega sodi. Tukaj
               je lepo napisano, kdo sodi in tukaj zraven se samo napiše, v kateri ravni v
               bolonjskem, v tem evropskem sistemu je to uvrščeno. S tem ni nikomur nič odvzeto,
               nikomur ni nič prikrajšamo, samo povemo, kakšna je ta raven, ki mu njihov poklic
               ustreza. Hvala lepa.</p>
            </sp>
            <sp who="SDT4:MogeRudolf">

               <speaker>PREDSEDNIK RUDOLF MOGE:</speaker>

               <p>Hvala. Še kdo? Če ne zaključujem razpravo in predlagam, da v skladu z drugim
               odstavkom 91. člena ustave in 84. členom poslovnika državnega zbora bo sklep, ki ga
               dajem na glasovanje sprejet, če bo zanj glasovala večina članov odbora. Torej 7 ali
               več. Sklep se pa glasi: <q>"Odbor za visoko šolstvo, znanost in tehnološki razvoj
               predlaga državnemu zboru Republike Slovenije, da pri ponovnem odločanju v skladu z
               91. členom ustave Republike Slovenije zakon o spremembah in dopolnitvah zakona o
               visokem šolstvu sprejme."</q> Želi kdo razpravljati? Ne. Zaključujem in dajem torej na glasovanje predlog
               tega sklepa. Naš odbor predlaga državnemu zboru, da ta zakon sprejme, o katerem smo
               danes govorili.</p>
               <p>Kdo je za? <stage>(7 članov.)</stage> Kdo mu nasprotuje? <stage>(4 člani.)</stage></p>
               <p>Sklep je sprejet.</p>
               <p>V razpravo dajem drugi sklep. <q>"Odbor za visoko šolstvo, znanost in tehnološki razvoj
               predlaga državnemu zboru Republike Slovenije, da se dnevni red 19. seje državnega
               zbora Republike Slovenije razširi z naslednjo točko dnevnega reda, ponovno odločanje
               o zakonu o spremembah in dopolnitvah zakona o visokem šolstvi, EPA 848-IV."</q> Želi kdo
               razpravljali? Ne. Potem dajem ta sklep na glasovanje.</p>
               <p>Kdo je za? <stage>(9 članov.)</stage> Kdo mu nasprotuje? <stage>(Nihče.)</stage></p>
               <p>Sklep je sprejet.</p>
               <p>In še en sklep: poročevalec odbora na seji državnega zbora bo<gap n="..."/> Se kdo javi?
               Predsednik ali podpredsednica. Kdo je za to? Sprejeto.</p>
               <p>S tem zaključujem 2. točko dnevnega reda. Vsem se iskreno zahvaljujem za sodelovanje
               na tej seji in vam želim prijeten preostanek večera.</p>
               <stage type="time">(Seja je bila zaključena 5. julija 2006 ob 19.53 uri.)</stage>
            </sp>
         </div>
      </body>
   </text>
</TEI>