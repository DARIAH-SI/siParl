<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZDDSZII-Redna-024-2007-04-17">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za delo družino socialne zadeve in invalide</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">CF7231D437461DFCC12572AD0031C765</idno>
               <idno type="custom" subtype="day">CC5C0600272561C5C12572C10037660A</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=CC5C0600272561C5C12572C10037660A</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZDDSZII-Redna-024-2007-04-17.OZDDSZII" n="024">
               <name>Redna</name>
               <date when="2007-04-17"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZDDSZII-Redna-024-2007-04-17.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZDDSZII-Redna-024-2007-04-17.OZDDSZII">
                        <orgName key="OZDDSZII">Odbor za delo družino socialne zadeve in invalide</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA DELO, DRUŽINO, SOCIALNE ZADEVE IN INVALIDE</stage>
            <stage type="session">24. seja</stage>
            <stage type="date">(17. april 2007)</stage>
            <stage type="chairman">Sejo je vodil Stanislav Brenčič, predsednik odbora.</stage>
            <stage type="time">Seja se je pričela ob 14.07.</stage>


            <sp xml:id="SDT4-OZDDSZII-Redna-024-2007-04-17.sp1">

               <speaker>PREDSEDNIK STANISLAV BRENČIČ:</speaker>

               <p>Spoštovana kolegica in kolegi, člani Odbora za delo, družino, socialne zadeve in
               invalide, lepo vas pozdravljam ob pričetku 24. seje našega odbora.</p>
               <p>Obveščam vas, da se je za današnjo sejo opravičil naš stalni član, gospod Franci
               Žnidaršič, in ga bo danes nadomeščal gospod Vasja Klavora, kajne, tako sva se
               slišala; pooblastilo bo pa verjetno prispelo. Hvala lepa, gospod Klavora, pooblastilo
               je že tu. Drugih nadomeščanj nisem prejel. Sklepčni smo in lahko pričnemo z
               delom.</p>
               <p>Na začetku lepo pozdravljam vse vas, cenjene goste, predstavnike Vlade, sredstev
               javnega obveščanja, dobrodošli na današnji seji!</p>
               <p>S sklicem seje ste prejeli predlog dnevnega reda, in sicer z eno samo točko, ki
               glasi <q>"obravnava problematike na področju instituta družinskega pomočnika"</q>. Dnevni
               red je nastal na podlagi zahteve Poslanske skupine Slovenske nacionalne stranke,
               katere gradivo oziroma zahteva je tudi predložena. Priskrbeli pa smo si tudi v
               odboru, glede na to, da imamo v Državnem zboru soliden raziskovalni sektor, tudi
               raziskovalno nalogo s tega področja. V tem primeru se raziskovalnemu sektorju tudi
               prav lepo zahvaljujem za obširno pripravljeno analizo stanja, primerjano z drugimi
               državami po Evropi.</p>
               <p>V poslovniškem roku nisem prejel zahteve po spremembi dnevnega reda, zato bomo
               opravili današnjo, 24. redno sejo, tako kot sledi iz dnevnega reda oziroma sklica.</p>
               <p>Zato kar pričenjam in besedo predajam predstavniki poslanske skupine, ki je
               zahtevala današnjo obravnavo, in sicer gospe Barbari Žgajner Tavš. Izvolite, gospa
               Barbara.</p>
            </sp>
            <sp xml:id="SDT4-OZDDSZII-Redna-024-2007-04-17.sp2">

               <speaker>BARBARA ŽGAJNER TAVŠ:</speaker>

               <p>Hvala lepa za besedo. Obenem tudi zahvala, ker ste sprejeli našo zahtevo oziroma
               pobudo za obravnavo te tematike, ki je pravzaprav že dalj časa aktualna v okviru
               Državnega zbora. Ne nazadnje smo se kar nekajkrat srečali z vprašanjem samega
               inštituta družinskega pomočnika s številnimi ustavnimi pritožbami oziroma pritožbami
               in pobudami na Ustavno sodišče. V osnovi bi želela na kratko, ne bom preveč
               dolgovezila na začetku, pa se bom potem raje vključila v samo razpravo, ampak
               poudariti, da je institut družinskega pomočnika pravzaprav tudi v naši državi,
               Republiki Sloveniji, bil ustanovljen kot neke vrste smernice, ne bom rekla trend, v
               modernih družbah, upoštevajoč ne zgolj demografsko sliko prebivalstva, se pravi, da
               gre za problem, s katerim se srečujejo pretežno starostniki, se pravi, starejši
               ljudje, ampak predvsem zaradi potrebe po kvaliteti življenja tistih ljudi, ki ne
               morejo sami skrbeti zase. To pomeni, da dejansko lahko uporabnik bolj kvalitetno živi
               v okviru svojega doma oziroma ljudi, ki so družinsko povezani z njim.</p>
               <p>Prvotno, kolikor se spomnim še iz prejšnjega mandata, ko je bil zakon pripravljen v
               osnovi, je bil namen družinskega inštituta pomoč invalidnim osebam. Kasneje je ta
               inštitut dobil širitev tudi na starostnike, kar pa je dejansko preseglo meje zmožnega
               za lokalne skupnosti, ki so bile po prvotnem zakonu stoodstotni plačnik storitev
               družinskega pomočnika. No, problem nejasnega statusa družinskega pomočnika, ki ga
               vidimo v Slovenski nacionalni stranki in ki ga vidijo tudi uporabniki teh storitev,
               je, da v kolikor gre za socialnovarstveno storitev pomoči na domu, bi se morala le-ta
               financirati iz državnega proračuna. In to je bil tudi osnovni problem takrat, ko so
               lokalne skupnosti oziroma župani lokalnih skupnosti  dvignili glas in apelirali na Vlado, da pripravi
               spremembe. Kajti država je naložila oziroma Vlada je naložila lokalnim skupnostim
               nekaj, kar gre sicer iz pristojnosti države, za povrh pa jim je naložila financiranje
               tega inštituta.</p>
               <p>No, po drugi strani pa, kar se tiče samega financiranja, če se zdaj dotaknem
               nekoliko zgodovine osnovnega zakona in pa novele zakona, ki je bila sprejeta. Po
               prejšnjem zakonu, se pravi, osnovnem zakonu je ta inštitut družinskega pomočnika, kot
               sem že dejala, v celoti financirala lokalna skupnost oziroma občina. Po spremembi
               Zakona o socialnem varstvu pa dejansko gre za financiranje s strani upravičencev
               inštituta družinskega pomočnika ter zavezancev za preživljanje teh ljudi. Se pravi,
               gre za financiranje iz dodatka za tujo nego in pomoč in lastnih sredstev. Če ta
               sredstva ne zadoščajo, šele v tem primeru razliko plača lokalna skupnost. V primeru
               pa, da je invalidna oseba lastnica nepremičnine in da ni sposobna kriti stroškov za
               družinskega pomočnika, pa se ji lahko, pa bom zdaj rekla zelo plastično ali po domače
               rečeno, na pravico do lastništva nepremičnine dobesedno usede občina oziroma lokalna
               skupnost. To je zgolj eden izmed problemov, se pravi, kar se tiče financiranja, ampak
               kot sem že rekla, bom mogoče kasneje v razpravi več spregovorila tudi o tem.</p>
               <p>Sicer pa imamo danes z nami tudi uporabnike, ki so neposredno prizadeti zaradi
               novele zakona in ki, upam, bodo na konkretnih primerih dejansko pokazali, da zakon v
               prvi vrsti ni tako zelo socialen oziroma da je stanje po noveli zakona za upravičence
               in družinske pomočnike slabše, kot je bilo po prvotno sprejetem zakonu.</p>
               <p>No, mogoče zgolj še nekaj pomislekov za začetek. Omenila sem že, da ta 2. člen, če
               hočete, če se ga dotaknem, socialna zbornica je tudi opozorila, da zakon v celoti ne
               sledi odločbi Ustavnega sodišča; zdaj sem se zopet vrnila na prvi zakon. In sicer,
               namen dodatka za družinskega pomočnika, ki so ga upravičeno imeli, se pravi, do
               novele zakona težko prizadeti invalidi, ni bil v osnovi nikoli zamišljen kot pomoč
               občinam, kar pa je prinesla novela zakona, se pravi, dodatek za tujo nego in pomoč.
               Zdaj uporabljam star izraz, dodatek za tujo nego in pomoč je bil v osnovi mišljen in
               po zakonu je še vedno mišljen kot neka finančna pomoč, ki pripada invalidni osebi. In
               tudi odločbe centrov za socialno delo jasno in glasno govorijo o tem. Pa vendar, po
               noveli zakona je upravičenec do družinskega pomočnika dolžan se zavezati, da ta
               dodatek da občini, se pravi, da dejansko sofinancira inštitut družinskega pomočnika.
               To je tisto, kar je sporno, na kar opozarja tudi socialna zbornica.</p>
               <p>140. člen Ustave Republike Slovenije, to pa je tisti člen, ki se ni izvrševal v
               celoti in zaradi katerega je dejansko prišlo tudi do ustavne odločbe v osnovi, po
               predhodnem soglasju občine ali širše samoupravne lokalne skupnosti lahko država z
               zakonom prenese na občino ali širšo samoupravno lokalno skupnost opravljanje
               posameznih nalog iz državne pristojnosti, če seveda za to zagotovi tudi sredstva.
               Država sredstev za to ni zagotovila. Sredstva po tem predlogu zakona dejansko niso
               bila zagotovljena oziroma zagotavljati jih je morala posamezna lokalna skupnost. In
               tudi iz tega izhaja, da je dejansko status družinskih pomočnikov ali pa celoten
               inštitut nejasen. V kolikor, vnovič poudarjam, gre za socialnovarstveno storitev, bi
               morala sredstva zagotavljati država iz državnega proračuna.  Po drugi strani pa tudi odgovori s strani
               ministrstva govorijo, da ne gre za institucionalno varstvo. Odgovori, ki sem jih
               dobila na številna poslanska vprašanja, govorijo o tem. Zaradi tega vnovič poudarjam,
               status je nejasen. In zaradi tega nejasnega statusa prihaja tudi do tega, da so
               zakoni med seboj neusklajeni. Konkreten primer, Zakon o socialnem varstvu in Zakon o
               zaposlovanju in zavarovanju za primer brezposelnosti. Ko oseba vrne status
               družinskega pomočnika, je njen status zaradi krovnega zakona, to pa je Zakon o
               zaposlovanju in zavarovanju za primer brezposelnosti, nejasen oziroma pravice, ki
               izhajajo iz tega zakona, ker zaradi novele Zakona o socialnem varstvu ali pa kljub
               noveli Zakona o socialnem varstvu ni bila storjena še novela Zakona o zaposlovanju,
               ki bi razširila ali pa vključila v upravičence do določenih pomoči po zakonu tudi
               družinske pomočnike.</p>
               <p>Skratka, več je teh nejasnosti oziroma iz novele zakona izhaja, da je bil status
               družinskih pomočnikov in s tem posledično celotne družine, v prvi vrsti invalidnih
               oseb, bistveno prikrajšan oziroma da gre za slabši socialni položaj. Slabši
               socialnoekonomski položaj, kar je ne nazadnje botrovalo tudi temu, da so se družinski
               pomočniki odločili in na Ustavno sodišče vložili nove ustavne pritožbe, pobude za
               oceno ustavnosti samega zakona.</p>
               <p>Zdaj ne bi več v tem prvem delu, bi pa pozvala vse udeležence h konstruktivni
               razpravi. In tudi ob koncu, jaz sem predlagala sklepe, upam, da mi jih bo matično
               delovno telo poskušalo čim bolj konstruktivno oblikovati in da bomo dejansko našli
               tudi odgovore, kajti zaenkrat stojimo na dveh različnih bregovih. Tisti v prvi vrsti,
               ki so upravičenci in tudi oškodovanci po zakonu, in pa na drugi strani ministrstvo,
               ki je spisalo in dejansko potrdilo zakon. Skratka, upam in pričakujem, da bo tudi
               ministrstvo z drugačnimi ušesi ali pa na drugačen način prisluhnilo prizadetim, da
               bomo prišli tudi do rešitve, ki bo ne nazadnje botrovala spremembam področne
               zakonodaje.</p>
            </sp>
            <sp xml:id="SDT4-OZDDSZII-Redna-024-2007-04-17.sp3">

               <speaker>PREDSEDNIK STANISLAV BRENČIČ:</speaker>

               <p>Hvala lepa predstavnici pobudnikov. Prosim za pogled na ta vprašanja s strani Vlade.
               Verjetno bo najprej povzel izhodišča gospod državni sekretar Marko Štrovs. Med nami
               je pa tudi vršilec dolžnosti direktorja Direktorata za področje sociale na tem
               ministrstvu, tako da imamo kompetentna sogovornika, da bomo lahko konstruktivno
               vodili razpravo. Izvolite, gospod Štrovs.</p>
            </sp>
            <sp xml:id="SDT4-OZDDSZII-Redna-024-2007-04-17.sp4">

               <speaker>MARKO ŠTROVS:</speaker>

               <p>O ureditvi družinskega pomočnika je potekala zelo dolga, obširna in poglobljena
               razprava. Vse opcije so bile takrat že preverjene in preizkušene in zakon, kakršnega
               sedaj imamo, lahko ocenimo kot večinsko kompromisno stališče, ki drži in lahko drži
               tudi še naprej.</p>
               <p>V zvezi s temi pripombami, ki smo jih ravnokar slišali od gospe poslanke, lahko
               povem samo to, da se skuša zdaj pri družinskem pomočniku napraviti situacijo, ki bi
               bila čim bolj podobna alternativni obliki varstva starejše oziroma invalidne osebe v
               nekem stacionarnem zavodu. Princip financiranja v stacionarnem  socialnem zavodu je bil že poprej, že po
               prejšnji ureditvi podoben temu principu, ki je zdaj tudi za družinskega pomočnika
               uveden. Neko pravilo pri tem velja, da ne moreš imeti denarja in storitve, za katere
               je ta denar namenjen. Če dobi invalidna oseba ali pa starejša oseba dodatek za pomoč
               in postrežbo, je ta dodatek namenjen plačilu osebe, ki bo poskrbela za to nego in
               postrežbo. In to je točno to, kar počne družinski pomočnik. Ravno tako velja tudi pri
               vsaki starejši ali invalidni osebi, ki je tu oskrbovanka, da mora sama plačati te
               storitve oziroma tisti, ki so po zakonu dolžni skrbeti zanjo v primeru njene
               nezmožnosti, to so ožji družinski člani. Šele potem subsidiarno, če oni tega ne
               morejo napraviti, stopi med plačnika tudi občina. Občini pa refundira ta sredstva v
               bistvu v celoti, mislim, da ponekod celo več, država. Tako da je situacija s
               finančnega vidika zdaj pokrita. Cel sistem je logično postavljen, pošteno postavljen
               in postavljen na takšen način, da ne dela in ne pušča nobene neupravičene razlike z
               drugimi oblikami zagotavljanja nekega spodobnega varstva in pomoči vsaki osebi, ki je
               tega potrebna.</p>
            </sp>
            <sp xml:id="SDT4-OZDDSZII-Redna-024-2007-04-17.sp5">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Je še kdo z ministrstva? Izvolite, gospod Dominkuš, kar na začetku, potem
               bomo pa šli v razpravo.</p>
            </sp>
            <sp xml:id="SDT4-OZDDSZII-Redna-024-2007-04-17.sp6">

               <speaker>DAVOR DOMINKUŠ:</speaker>

               <p>Hvala lepa za besedo, gospod predsednik. Čisto na kratko bi komentiral nekaj navedb,
               ki jih je gospa poslanka Tavševa povedala in na katere smo tudi odgovorili v pisnem
               odgovoru ministrstva, ki smo ga posredovali Državnemu zboru.</p>
               <p>Najprej mogoče malo zgodovine. Ko je bil inštitut družinskega pomočnika uveden v
               drugi polovici leta 2004, smo se že takrat dogovorili, da so zaradi prevzetih
               obveznosti občinam bile odvzete obveznosti oziroma prenesene obveznosti, ki so jih
               imeli iz naslova zagotavljanja oziroma financiranja osebne pomoči. Skratka, že takrat
               je bil dogovor, da se socialnovarstvena storitev osebna pomoč ustrezno zmanjša in se
               prenese njeno financiranje na ministrstvo oziroma na državo in da se v bistvu
               proporcionalno potem prenesejo sredstva, ki ostanejo za financiranje družinskega
               pomočnika. Moram povedati, da je bila ta nova pravica, ki je bila takrat uvedena,
               zelo dobro sprejeta med potencialnimi uporabniki. In ravno tu je nastal problem -
               število družinskih pomočnikov se je v letih 2005 in 2006 povečalo bistveno hitreje in
               v večjem obsegu, kot smo mi predvidevali. Ključen problem je bil v tem, da se je pa
               po posameznih območjih oziroma po posameznih občinah obseg zelo neenakomerno
               razporedil. Ker so pač nekatere občine bile posledično zaradi tega bolj obremenjene,
               so potem tudi občine zahtevale drugačno ureditev financiranja, ker so trdile, da z
               ostankom denarja iz financiranja osebne pomoči oziroma s sredstvi, ki jih je
               zagotavljalo Ministrstvo za finance preko ustreznih mehanizmov primerne porabe, ne
               morejo financirati v celoti tega instituta.  Mi smo se že v tej fazi, pred spremembo zakona, intenzivno dogovarjali
               z občinami o korekciji mehanizma plačevanja in drugačni ureditvi, vendar občine na to
               niso pristale, zato je bila seveda izvedena drugačna ureditev - ureditev, ki je
               financiranje instituta družinskega pomočnika naredila primerljivega s financiranjem
               nekaterih drugih socialno varstvenih storitev, ki sodijo v okvir tako imenovanih
               storitev dolgotrajne oskrbe. Ni res, kot je bilo danes rečeno, da država financira
               vse socialno varstvene storitve. Vemo, da imamo po zakonu 6 storitev, država v bistvu
               financira 3 in sicer prvo socialno pomoč, osebno pomoč in vodenje in varstvo
               zaposlitev pod posebnimi pogoji, ostale se financirajo na drugačen način oziroma so
               njihovo financiranje predvsem pristojne lokalne skupnosti. Poleg tega je družinski
               pomočniki pravzaprav poseben institut in na nek način ne sodi v sklop storitev, ki
               jih definira Zakon o socialnem varstvu.</p>
               <p>Tudi v prejšnji, stari ureditvi je točno tako, kot je povedal državni sekretar,
               dodatek za pomoč in postrežbo je po stari ureditvi miroval. Se pravi, ne more dobiti
               ena oseba hkrati prejemek in storitev oziroma neko pomoč. V stari ureditvi je pač
               dodatek miroval, v novi ureditvi se pač s pisnim privoljenjem invalidne osebe ta
               dodatek za pomoč in postrežbo nameni za financiranje te pravice.</p>
               <p>Pri tem bi omenil še nekaj stvari, ki jih je dobro vedeti in ki včasih nekoliko
               zavajajo širšo publiko, ko se pogovarja o teh zadevah. Prvič: z zakonom je določeno,
               da mora invalidni osebi, ki ima lastne dohodke ostati določen del sredstev za
               potrebe, ki jih ima mimo dolgotrajne oskrbe. Predpis trenutno določa, da je to 1,5
               zneska minimalnega dohodka, kar pomeni, da je to nekoliko več kot 300 evrov mesečno.
               Možno pa je, na podlagi veljavne ureditve, zaprositi tudi za višjo oprostitev oziroma
               za dvig te meje socialne varnosti, če invalidna oseba to ustrezno utemelji. Se pravi,
               da ta znesek 1,5 zneska minimalnega dohodka ni fiksiran. Druga zadeva, ki je bila
               mogoče tudi večkrat nekoliko netočno razlagana - gre v bistvu za zgodbo vezano na
               nepremičnino, ki jo ima invalidna oseba in na vknjižbo občine v zvezi s to
               nepremičnino. Vknjižba se nanaša samo na nepremičnino v kateri invalidna oseba ne
               prebiva. Se pravi, če gre za nepremičnino kjer ima prijavljeno stalno prebivališče in
               kjer biva, potem se ta vknjižba ne izvršbi in drugič ta vknjižba se izvrši samo na
               izrecno zahtevo občine. Skratka sistem ni takšne, da bi omogočal avtomatizem ampak,
               če občina zahteva potem do te vknjižbe pride.</p>
               <p>Mi smo v obdobju od uveljavitve spremembe tega inštituta, se pravi od 28. oziroma
               29. januarja naprej, analizirali stanje in  gibanja v zvezi s tem in se je na nek način izkazalo, da zadeve niso
               tako zelo alarmantne, kot se je napovedovalo, da bodo. Po stari ureditvi, ki je bila,
               s tem se strinjamo, za nekatere družinske pomočnike bolj ugodna, kot je sedanja, smo
               imeli na dan 28.3., 28.1. 1349 statusov družinskega pomočnika oziroma aktivnih
               družinskih pomočnikov. Mislim, da po podatkih, ki so zdaj, za prejšnji teden, je teh
               statusov ne bistveno manj - 1119, pri tem, da je število prošenj oziroma vlog, že v
               času uveljavitve nove ureditve financiranja in tudi postopka za pridobitev statusa
               oziroma uveljavitev pravice, da je število vlog naraščalo. Skratka, menimo, da je
               ureditev, ki je bila zapisana v noveli zakona ustrezna, da v osnovi ni prizadela vseh
               enako, to se strinjamo, da pa predvsem za invalidne osebe, ki so imele status po
               Zakonu o družbenem varstvu odraslih telesno in duševno prizadetih, pravzaprav nekih
               bistvenih sprememb ni bilo, edino ta, da so zdaj pravzaprav zdaj aktivirale svoj
               dodatek za pomoč in postrežbo in ga namenile potem za kritje te pravice. V zvezi s
               tem moram povedati, da, in danes bi bil zelo vesel, če bi imeli kakšnega predstavnika
               združenja ali pa skupnosti občin; pravzaprav občine vprašanje družinskega pomočnika v
               javnosti prikazujejo tako, kot posamezni skupini občin trenutno ustreza. Iz naše zelo
               natančne evidence in pregleda, ki ga vodimo, pravzaprav ugotavljamo, da v Sloveniji
               obstaja vrsta občin, ki tega inštituta sploh nima, ki v okviru primerne porabe
               prejema sredstva tudi za ta inštitut in s te občine modro molčijo, ne govorijo v
               javnosti zakaj in kako porabljajo ta sredstva. Je pa seveda nekaj občin kjer ta
               pravica bistveno presega povprečje v Sloveniji in mislim, da je treba sistem
               financiranja in določanja teh posameznih paketov, ki se financirajo iz primerne
               porabe nekoliko drugače organizirati. Mi pravzaprav ugotavljamo, da se na področju
               socialno varstvenih storitev vloga občin v zadnjih letih ne uveljavlja v takšni
               dinamiki in takšnem obsegu, kot jo določajo predpisi in kot jo določajo tudi
               strateški dokumenti, ki jih je sprejel Državni zbor. Govorim o nacionalnem programu
               socialnega varstva, ki seveda govori o dinamiki širitve storitev in pomoči, ki sodijo
               v tako imenovan paket dolgotrajne oskrbe. Glede na pričujoče demografske spremembe in
               glede na višanje deleža starejših, je odzivnost oziroma odnos lokalnih skupnosti do
               te problematike zelo različen. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp7">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Jaz sem za to, da gremo kar v razpravo. Za iztočnico želim spregovoriti
               samo par besed, ker sem nekako tudi dolžan, glede na to, da se je name v času, ko smo
               napravili sklic in ko se je pripravljalo vse - ustrezno gradivo in diskusija za
               izvedbo seje obrnilo kar nekaj družinskih pomočnikov z eno tiho bojaznijo, da se
               nekako bojijo, da bi se status te socialno varstvene storitve ukinil. Glede na to, da je bilo zaslediti
               številno polemiko tako po medijih in tako naprej. Vendar kljub nekaterim pomislekom,
               ki jih imajo; pa naj bo to red velikosti plačila za to storitev, naj si bo to
               nekoliko pristne težave pri tem kako naj oblikujejo dogovor, ki je včasih težko
               dosegljiv med svojci oziroma sorodniki osebe, ki je invalidna oziroma ki je deležna
               skrbstva, pa kljub temu vidijo, da je v tovrstni storitvi kar cela vrsta pozitivnih
               elementov, predvsem to, da ta njihov bližnji, njihov svojec, njihova dobra oseba,
               ostaja doma v okviru domačega ognjišča, takrat, ko je nekako najbolj nemočna in
               pomoči potrebna si enostavno ...<stage>/nerazumljivo/</stage>... prav želi tistih s katerimi si je
               najbližje. Tako, da tako, kot sem jaz v prejšnjem mandatu zagovarjal uvedbo tega
               instituta, bi še vedno bil močno na temu, da je treba postoriti v smiselnem, v dobrem
               pomenu besede, v dobrem namenu to kaj je mogoče še izboljšati oziroma kaj so tiste
               slabosti, ki so predmet tudi današnje seje, ki morda ta institut postavljajo za
               nekoga kot nepremostljiv.</p>
               <p>Jaz trdim eno, da je morda celo dobro za številnih teh humanih prednosti, ki jih ta
               institut prinaša, da se za to morda tudi v naslovu države primakne kakšen <q>"sold"</q>.
               Predvsem pa bi rekel tudi to, da sem že na začetku, ko je ta novela nastajala, bil
               nekoliko tudi kritičen, da je bil pristop številnih občin nekoliko nesamokritičen in
               po mojem pogovoru na financah, se tudi že evidentno kaže, da posamezne občine celo na
               tem institutu celo profitirajo. Tako, da jaz sem trdno prepričan, da je potrebno
               napraviti za dobro tega instituta, res nekoliko celovito analizo stanja. Tudi
               analizo, ki bi morda pripeljala tudi do tega, da se morda nekoliko popravlja vladna
               uredba, ki določa limit socialne varnosti. Nikakor pa nisem na strani tega, da bi
               zaradi določenih pogledov ali težav se nagibali k temu, da bi iskali možnost, da se
               ...<stage>/nerazumljivo/</stage>... teh invalidnih oseb namešča v institucionalno varstvo. Nismo
               niti kot država tega zmožni, niti nismo najbrž da toliko bogati, je pa po mojem danes
               dobro, da se z nekimi pozitivnimi nagnjenji čim pristneje pogovorimo to, kako bi
               nekoliko naredili to socialno varstveno storitev za obe strani, za samo invalidno
               osebo je že zdaj dobrodošla ampak tudi za stran družinskega pomočnika oziroma
               tistega, ki je res da ob opravljanju te storitve lahko postori še marsikaj drugega.
               Lahko pelje vse gospodinjstvo ali karkoli ampak vendar ima v psihičnem in tudi
               fizičnem smislu le nad sabo dolžnost, če je to del njegove srčne kulture na to osebo
               v času, ki je včasih 24 ur.
               Tako, da v tem smislu sem še vedno pozitivno naravnan do te storitve in bom vesel, da
               bi v tem smislu tudi skupaj iskali neke cilje kako na nekatera vprašanja, ki so tu,
               odgovoriti - s tehtno presojo, z argumentom in iskati morda dodatne rešitve k temu,
               da bi napravili to storitev čim bolj humano in čim bolj pristno, da bi bil pristop
               morda celo k temu, da se nam viša želja po statusu, da bi se nekako vstopalo zaradi
               tega ali drugega vzroka v obratni smeri. Hvala lepa.</p>
               <p>Gospa Žgajner, kot predlagateljica, izvolite. Potem pa bom pribeležil vse
               razpravljavce.</p>
            </sp>
            <sp xml:id="SDT4-OZDDSZII-Redna-024-2007-04-17.sp8">

               <speaker>BARBARA ŽGAJNER TAVŠ:</speaker>

               <p>Hvala lepa še enkrat za besedo. No s strani gospoda Štrovsa smo slišali, da zakon ni
               optimalen in s tem se vsekakor strinjam, zato je nenazadnje tudi prišlo do pobude
               oziroma zahteve za obravnavo te problematike na seji matičnega delovnega telesa v
               Državnem zboru. Po drugi strani je tudi gospod Dominkoš dejal, da ostaja dejstvo, da
               je potrebno v sam sistem financiranja, kolikor sem razumela, pa upam, da sem vas prav
               razumela, uvesti določene spremembe. Dejstvo je, da zakon, ki je krovni zakon,
               sprejet na nivoju države daje, zakon daje vsem, pod določenimi pogoji pravico do
               inštituta družinskega pomočnika. Pa vendar je, prav tako smo danes slišali s strani
               gospoda Dominkoša, pravzaprav to v rokah občine, odločitev o tem ali bo šla v
               inštitut družinskega pomočnika ali ne; kolikor sem razumela; in zaradi tega ostaja
               dejstvo, da pa so upravičenci po zakonu v neenakopravnem položaju glede na celotno
               področje Slovenije oziroma posamezne občine. Nekatere so temu inštitutu bolj
               naklonjene, druge temu inštitutu niso naklonjene in tudi zaradi tega, v kolikor gre
               za socialno varstveno storitev na nivoju države, so potrebne spremembe - spremembe,
               ki bodo vsem upravičencem po zakonu dajale enake možnosti.</p>
               <p>Kar pa se tiče financiranja in predvsem koliko so bile invalidne osebe in posledično
               celotne družine invalidnih oseb, ki uporablja inštitut družinskega pomočnika,
               prizadete pa upam, da bomo slišali v nadaljevanju, kajti danes so z nami tudi
               pobudniki oziroma tisti ljudje, ki so neposredno prizadeti zaradi novele zakona, ki
               se dejansko z zakonom oziroma določbami zakona, v praksi srečujejo vsak dan.</p>
            </sp>
            <sp xml:id="SDT4-OZDDSZII-Redna-024-2007-04-17.sp9">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Poglejte, ker se vsi ne poznamo, bi prosil, da se govorci predstavijo
               tako, da lahko zavedemo diskusijo v magnetogram.</p>
               <p>Gospod v zadnji vrsti, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp10">

               <speaker>ROMAN HREN:</speaker>

               <p>Hren Roman - družinski pomočnik. Najprej bi vprašal gospoda Dominkoša kako lahko
               občina sploh dobi denar, če nima družinskih pomočnikov, ker je prej tako rekel. Jaz
               pa pravim, da zakon pomeni razlastitev invalidov in ukinitev družinskih pomočnikov,
               kajti število družinskih pomočnikov se bo zmanjšalo po morebitni negativni sodbi
               Ustavnega sodišča. Bom kar del te sodbe, to pritožbo na Ustavno sodišče prebral:
               "Podpisani Hren Roman protestiram proti uveljavitvi zakona o spremembah in
               dopolnitvah zakona o socialnem varstvu, ker omogoča nečloveško siromašenje invalidov
               in njihovih družin ter krši vsa načela socialne države.  Nasprotujem zakonu, ki invalidnost potiska v zasebno
               sfero in nalaga celotno breme za življenjske razmere invalida nanj, na njegove
               družinske člane in zavezance v tolikšni meri, da je ogrožena njihova osnovna lastnina
               in so zavezanci za plačilo celo tisti z najnižjimi dohodki tudi sami invalidi, ki
               prejemajo varstveni dodatek. Taka merila so zame popolnoma nesprejemljiva, saj kršijo
               institut socialne države in načela enakih možnosti, pa naj gre za institucionalno
               varstvo ali pa za pravico do družinskega pomočnika. Zdravim in sposobnim ljudem je
               država ovira in vse, kar jim lahko ponudi v zameno, je socialna varnost, ko si je
               sami ne bodo mogli zagotoviti. Nezmožnost je edini temelj za socialno pomoč in
               invalidi ga žal nimajo, imajo, pardon. V državi, ki je po ustavi socialna, kjer se
               voditelji neprestano hvalijo z uspešnostjo in skoraj vsi po vrsti prisegajo na
               krščanske vrednote, mnogi med njimi pa tudi na vero v boga, v državi, ki tako
               nesebično poravnava dajatve za socialno in zdravstveno varstvo duhovnikov bogatih
               cerkva iz socialne blagajne, v katere ne cerkev ne oni sami ne prispevajo, v tej isti
               blagajni ni 1.400 krat 522 evrov za ljudi, ki vsakodnevno skrbijo za take invalide,
               ki jim je zdravniška komisija priznala nezmožnost samostojnega opravljanja večine ali
               celo vseh življenjskih potreb. Poleg tega smo pomočniki bili zaposleni in smo vso
               delovno dobo vplačevali v blagajno za socialno varnost, ki bo zdaj zaradi zakona
               ogrožena, saj s takimi razmerami ne moremo računati na novo zaposlitev. Nasprotujem
               temu, da bi zakon slabšal pogoje za opravljanje dela družinskega pomočnika za nazaj,
               saj je to enako, kot če bi ob vsaki spremembi Zakona o pokojninskem zavarovanju
               prekinili izplačevanje pokojnin vsem, ki so se upokojili pod ugodnejšimi pogoji.</p>
               <p>Da je zakon nesocialen in nečloveški, dokazujejo izračuni centrov za socialno delo
               za plačilo zavezancev za družinskega pomočnika. To v mojem primeru pomeni, da bi
               invalidna žena od cca 374 evrov, kolikor dobiva pokojnine z invalidnino in varstvenim
               dodatkom, zame odvajala 186 evrov, torej ji ne ostane niti 200 evrov. V plačilo so
               prenesli tudi dodatek za pomoč in postrežbo v višini 129 evrov. Ostanek do 522 evrov
               bi z več kot eno tretjino plače 185 evrov poravnaval sin, celih 24 evrov pa bi za
               pravico do takega razdeljevanja dohodkov drugih prispevala država. Zakonodajalec
               trdi, da gre za izenačevanje z institucionalnim varstvom. To je čisto zavajanje. V
               institucionalnem varstvu za normalno življenje invalida oskrbovanca zaračunavajo
               najmanj 700 evrov. Invalidi naj bi imeli normalno življenje doma za 200 evrov - kako?
               Toliko najmanj porabi samo za pravilno prehranjevanje. In več kot ena tretjina sinove
               plače! Kako naj si mlad človek s tako obremenitvijo ustvari lastno življenje in
               družino? Kje je torej skrb za enake možnosti za ustvarjanje družin, rojevanje otrok
               in tako dalje? Morda bo kdo vprašal, zakaj ne damo teh ljudi v ustanove. Četudi bi
               bile prostorske možnosti, je najpomembnejši razlog, da so to ljudje, ki ob 24-urni
               negi in druženju živijo kolikor toliko znosno življenje. V institucionalni oskrbi jim
               take pomoči ne morejo nuditi in bi večina od njih zaživela življenje rastline. Si kdo
               od nas želi takšnega življenja, je to sploh človeka vredno?</p>
               <p>Zdaj bom pa še drugo...</p>
            </sp>
            <sp xml:id="SDT4-OZDDSZII-Redna-024-2007-04-17.sp11">

               <speaker>PREDSEDNIK STANISLAV BRENČIČ:</speaker>

               <p>Gospod Hren, veste, ne bo šlo tako; če bi vse to brali, ne bomo nikamor prišli. Vse
               to gradivo je bilo poslano v Državni zbor in kdorkoli se je pripravil za to sejo, je
               lahko to gradivo prebral, veste.</p>
            </sp>
            <sp xml:id="SDT4-OZDDSZII-Redna-024-2007-04-17.sp12">

               <speaker>GOSPOD HREN:</speaker>

               <p>Toliko, da mi ne bo kdo rekel, da je to tako, kot je gospod Dominkuš razlagal, da je
               to tako dober zakon, da boljši ne bi mogel biti.</p>
            </sp>
            <sp xml:id="SDT4-OZDDSZII-Redna-024-2007-04-17.sp13">

               <speaker>PREDSEDNIK STANISLAV BRENČIČ:</speaker>

               <p>Dobro. Jaz se v nadalje ne bom dosti oglašal, ker bom vodil sejo. Bi pa rekel to za
               iztočnico. Veste, država je seveda, in jaz tu to močno zagovarjam, tista, ki
               zagotavlja ljudem, če nič drugega, socialno varnost. Vendar pa država ni vreča brez
               dna, da bo lahko za nekoga v celoti skrbela, medtem ko bodo  njegovi sorodniki, svojci samo čakali, da bo ta
               invalidna oseba po biološko končala to življenje, mi bomo pa pograbili vse to njeno
               premoženje. Država bo pa prej enostavno zagotavljala vso skrbstvo tej osebi. Mi
               moramo biti toliko odgovorni v tej družbi, da tu pa imamo mero. Važno pa je, kako to
               mero limitiramo, vendar mera pa mora biti. Gospod Veršnik, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp14">

               <speaker>RUDI VERŠNIK:</speaker>

               <p>Hvala za besedo, gospod predsednik. Lep pozdrav vsem prisotnim! Institut družinskega
               pomočnika, menim, da je dober. Že danes smo ugotovili oziroma je bilo ugotovljeno, da
               je bil ta institut v prejšnji verziji boljši od sedanjega. Pa se vprašajmo, zakaj je
               bila sploh potrebna sprememba. Sami vemo, da je bila na zahtevo občin pač narejena
               novelacija tega zakona, in res je tudi bilo, da so nekatere občine, zlasti v
               nerazvitih območjih, imele kar veliko obremenitev in pa še potem sama zahteva
               Ustavnega sodišča, da je treba ta inštitut rešiti, in predlog oziroma novelacija tega
               zakona je bila pač sprejeta. Res je, da ni tako dober, kot je bil prejšnji, vendar pa
               ta institut vsekakor, moramo priznati, ni slab. Vsekakor je zelo dobro, da invalidna
               oseba oziroma negovana oseba živi v domačem okolju, to mislim, da je tudi glavno
               vodilo bilo, in da je to vsekakor dobro tako za njo kot tudi za družbo.</p>
               <p>Sam želim povedati, da se je ta institut družinskega pomočnika v prejšnji varianti
               tudi izkoriščal. Sam sem dobil v svoji poslanski pisarni tudi ta primer, pa verjetno
               ta primer tudi ni bil popolnoma osamljen, da je teh primerov bilo v Sloveniji tudi
               več. Primer namreč kaže, da je zavezanec pač dobil nepremičnino oziroma po domače
               rečeno grunt in da se je istočasno obvezal, da bo upravičenko vzdrževal do konca
               življenja, in seveda s tem pač nekje odkupil tiste nepremičnine. Ker pri
               ugotavljanju, v postopku ugotavljanja družinskega pomočnika se ti zapisi niso
               kontrolirali, je pač v celoti obveznost prešla na občino. Sedaj, ko so ponovno
               ugotavljali, je zadeva spremenjena, in sicer tako, da z nekim minimalnim zneskom ta
               oseba, ki je dobila nepremičnine, tudi sofinancira. Jaz mislim, da kar se tega tiče,
               da je povsem upravičeno in da je to tudi prav, ni potrebno, da država dejansko vse
               obveznosti nosi. Poglejte, mi smo ugotavljali oziroma dobili smo podatke, da je od
                   1.349 upravičencev sedaj
               še aktivnih 1.119. Mislim, da ta trend oziroma ta čas je prekratek, da bi lahko nek
               trend potegnili iz tega ven. Vedeti moramo, da ta zakon ne velja tako dolgo, da
               velja, mislim, da dva, tri mesece, dva meseca in da je to popolnoma prekratko, da so
               nekateri se pač odločili, da ne bodo pristopili. Ampak dobil sem tudi podatke, da
               tisti, ki so od tega odstopili, niso želeli obremenjevati sester in bratov, skratka,
               sorodnikov z nekimi dodatnimi obremenitvami za upravičenko. In to je tudi eden od
               razlogov, da so se odpovedali temu družinskemu pomočniku.</p>
               <p>Bil sem pa presenečen, ko sem danes slišal, da nekatere občine na račun družinskega
               pomočnika celo profitirajo. To pa mislim, da ni sprejemljivo. Tu bi pa morali
               dejansko zadevo pogledati in reagirati na to. Jaz bi trdil še nekaj, da če se o čem
               lahko pogovarjamo, je to, da je ta cenzus oziroma minimalen dohodek ali pa faktor,
               kakorkoli, da bi se morali pogovarjati o tem, da bi ga ustrezno prilagodili, medtem
               ko sam inštitut in pa ugotavljanje dajatev, prispevkov, pa mislim, da je tak, kot je,
               kar sprejemljiv. Seveda pa mislim, da bi morali spremljati trende še naprej in čez
               nekaj časa pač ugotoviti, če je sistemsko ta nov zakon sprejemljiv, če ni, ga pa
               ustrezno popraviti. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp15">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Dr. Regvar, Socialna zbornica Slovenije, potem pa gospa v ozadju.
               Izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp16">

               <speaker>DR. BOJAN REGVAR:</speaker>

               <p>Hvala za besedo, gospod Brenčič. Sem Bojan Regvar, sekretar Socialne zbornice. Pri
               razpravi na temo družinskega pomočnika bi poudaril naslednje.</p>
               <p>Glejte, samo v ožjem smislu gre tu za nekatere finančne instrumente in samo v ožjem
               smislu se zdi, da je sedanja zakonodaja ta institut podcenila, in samo navidez se
               zdi, da gre za racionalizacijo in uskladitev z zakonom, ki bo prinesla neke
               dolgoročne učinke na javno blagajno. To izhodišče je pravzaprav napačno, kajti
               mislimo, da institut družinskega pomočnika je predvsem vplival na tri pomembne
               elemente, ki vsi skupaj pravzaprav tvorijo stroškovno stran javne porabe za varstvo
               starih. Bi rekel najprej, podaljševanje samostojnega življenja je bilo pri tem
               institutu očitno. In lahko rečem, da tu ne gre samo za problem teh 1.400 ljudi, ampak
               praviloma je šlo za povezane osebe v celi družini in da tu govorimo verjetno o 5.000
               osebah, ki so povezane v ta problem družinskega pomočnika, ki so pač s svojimi
               prispevki že do sedaj pomagali ohranjanju socialne stabilnosti tega invalida, in to
               seveda s svojimi prispevki v isti meri.</p>
               <p>Druga postavka je bila predvsem omejevanje stroškov institucionalnega varstva.
               Glejte, ukinjanje družinskih pomočnikov, med drugim je po naših podatkih tega
               ukinjanja več kot nekaj sto, kot jih je gospod Dominkuš omenil. Ampak kakorkoli,
               ukinjanje z nekaj sto družinskih pomočnikov je seveda avtomatično povečalo priliv na
               institucionalno varstvo. Lahko beležimo naslednje. V začetku letošnjega leta je bilo
               popolnih vlog za vstop v institucionalno varstvo 10.000, danes, štiri, pet mesecev
               kasneje jih že beležimo 11.000. Lahko rečem, da to je problem in dolgoročno to seveda
               draži varstvo starih v celoti.  Tretji moment, ki seveda tudi vpliva na skupno ceno
               celotne zadeve, pa je zaposlenost žensk, predvsem tistih težje zaposljivih in starih
               nad 45 let. Izkušnje, pa tudi iz analize raziskovalnega centra Državnega zbora
               izhaja, da na zaposlenost žensk v tej kategoriji predvsem vpliva formalno urejen
               sistem pomoči na domu, tako v razvitih državah, še posebej pa v manj razvitih.
               Sedanje izkušnje s temi 1.400 kažejo, da je pomemben del teh družinskih pomočnikov
               prihajal iz nerazvitih regij, recimo takih, kot so Prekmurje, oddaljene kmetije, in
               lahko rečem, da vsak v Sloveniji si zna kar dobro preračunati, ali se mu družinski
               pomočnik na nek način izplača ali ne. In te mikro simulacije smo tudi mi na nek način
               delali in dejansko se zdi, pravzaprav ne, da se zdi, dejansko je dejstvo, da po
               uvedbi tega zakona se družinski pomočniki čutijo prikrajšane za nekaj 100 evrov v
               družinskem budžetu. To zna vsak izračunati, ni težko, in dejansko so s tem
               prikrajšani. Zdaj, zakaj je to tako pomembno, nekaj 100 evrov. Poglejte, povprečna
               pokojnina v Sloveniji po naših podatkih znaša 481 evrov, to je tista povprečna
               pokojnina vseh naših upokojencev. V primerih, kadar govorimo o tako nizki povprečni
               pokojnini, si morajo pač države nekako izmišljati način subvencioniranja in
               financiranja varstva starih, ki je že na nek način presegel povprečne okvire v Evropi
               in že naraščamo v nadpovprečne okvire. In lahko rečem, da kratkoročno varčevanje na
               tej temi ne bo prineslo tistih učinkov, kot se jih mogoče zdajle v nekaj mesecih da
               zaznati. Dolgoročno se bo povečal ukrep institucionalnega varstva, to pomeni
               investicije, kadre, podražitve, in pred tem si ni mogoče zatiskati oči. Rekel bi pa
               naslednje, država je prav v teh prostorih in na tem odboru sprejela dve pomembni
               resoluciji, ena je Strategija varstva starejših do leta 2010, druga je pa Resolucija
               o nacionalnem programu do leta 2010. Zdaj, v obeh teh resolucijah, bi na kratko
               povzel, je okoli 10 ukrepov za povečevanje mreže varstva starejših ali invalidnih.
               Govorimo približno o 10 ukrepih in eden od teh je tudi povečevanje socialne oskrbe
               nad 10.000, še zdaleč nismo tega dosegli, celo nasprotno, zdaj smo s temi ukrepi
               obseg varstva zmanjšali. Potem je eden ukrepov uvedba pomočnikov pri preprostih
               opravilih. V teh dveh letih, odkar se o tem pogovarjamo, niti enega nismo sprejeli v
               sistem. Recimo, pogovarjali smo se o institucionalnem varstvu v drugi družini, niti
               enega nismo v dveh letih nekako spravili v sistem. In lahko rečem, da tudi druge
               resolucije in strategije pravzaprav širijo ta pomen varstva starih, hkrati s tem
               ukrepom, ki je začel veljati 28. januarja letos, pa smo mi obseg intervencij in
               subvencij v ta namen zmanjšali.</p>
               <p>Hočem to reči, jasno, da so te individualne usode kar dramatične in tudi do nas je
               prišel cel kup tega. Lahko rečem pa naslednje, no, ne glede na te mikrosimulacijske
               učinke, ki jih zagovarja ministrstvo in za katere mislimo, da so razumske in
               racionalne, pač verjetno, in zagotovo je tako, da nekdo ne more imeti, bi rekel,
               denarja in storitve, s tem se strinjamo. Vendar bi rekel, pri povprečni pokojnini v
               obsegu slabih 500 evrov bo treba narediti način subvencioniranja za družinske
               pomočnike in druge vrste invalidov in populacije, ki pomoč potrebujejo. In zato zelo podpiramo
               predlagani sklep gospe Žgajner Tavš, ki v zaključku pravi, da je potrebno pripraviti
               spremembo zakonodaje v tej smeri in doreči rok za te spremembe. Bi se zahvalil,
               gospod Brenčič.</p>
            </sp>
            <sp xml:id="SDT4-OZDDSZII-Redna-024-2007-04-17.sp17">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospodu sekretarju Socialne zbornice Republike Slovenije. Izvolite gospa
               v zadnji klopi.</p>
            </sp>
            <sp xml:id="SDT4-OZDDSZII-Redna-024-2007-04-17.sp18">

               <speaker>MAJA LOMBARDO:</speaker>

               <p>....jaz sem tista uporabnica tega zakona in pa tudi pobudnica za en del ustavne
               presoje zakona, ki se je znašel na Ustavnem sodišču. Menim, da gre za opravičenost,
               da smo se obrnili na Ustavno sodišče. Rada bi se vrnila pravzaprav v zgodovino. V
               letu 2004 se nam je odprla nova možnost postati družinski pomočnik. Mi smo to, moram
               povedati res, te možnosti se res razveselili, ker nam je odprla vrata pravzaprav na
               eno novo zadevo, da mi lahko skrbimo doma za svoje invalide. Poudarek je seveda na
               njihovi negi, varnosti in skrbim za sina, ki je star trenutno 26 let. Sedaj, ta nov
               zakon... Rada bi povedala tudi to, da sem že leta 1996 ostala doma, ker mi je bilo
               pri gospodinjskih opravilih, prizadetem otroku od 18 leta starosti po nepravilni
               odločitvi zdravnika v bolnici, je nehal hoditi, govoriti, padel v komo, ker mu ni bil
               dostavljen kisik pravi čas, smo se znašli kar na enkrat kot mladi ljudje v hudi
               stiski, ker nismo vedeli kako bomo to zadevo in otroku sploh priskočili, pomagali.
               Moram povedati, moj Miha danes hodi, govori, je pa še vedno gibalno oviran, ker ima
               prizadet center za ravnotežje, center za orientacijo, tako da rabi nujno 24 ur na
               sebi oči, pa ne dvoje, ampak šest, tako da včasih se bojim, da nam ne bo kam ušel. Da
               pač smo ljudje, spregledamo tako kot zdravniki niso popolni, nisem popolna jaz, ni
               nobeden od nas in sem se res te možnosti zelo razveselila.</p>
               <p>Star zakon pravzaprav je bil kar dober. In vemo, da je to bila izpeljanja iz zakona
               o socialnem varstvu, ki je bil napisan za otroke do 18. leta. Tudi jaz sem takrat
               bila pobudnik, pravzaprav postavila sem se v kožo eno mame, ki pri 30. rodi
               prizadetega otroka, kako pravzaprav bo, ko bo otrok dopolnil 18 let. Institucionalnih
               enot zavodskih oskrb je premajhna kapaciteta. Tako, da verjetno je ta institut
               družinskega pomočnika bil ustanovljen tudi zaradi pomanjkanja teh institucionalnih
               enot. In sicer pravzaprav pozdravljam to, zakaj bi pravzaprav otroke dajali v neke
               zavode, institucije, ker sem prišla do tega, da je z domačo oskrbo, z domačim
               vodenjem, s fizioterapijo in temi zadevami lahko možen tudi napredek velik ali malo
               manjši, pri posameznih osebah. Novela zakona, ki je bila napisana po ustavni tožbi s
               strani občin, ki so šle v to pobudo za oceno ustavnosti, je bila napisana novela
               zakona, katera pa res žal za nas uporabnike lahko rečem, ni povsem sprejemljiva. Če
               samo pogledam odločbo, ki sem jo prejela s centra za socialno delo, s to novelo
               zakona, je napisano takole: <q>"Skladno z drugim odstavkom 100. člena Zakona o socialnem
               varstvu so prejemniki trajne denarne socialne pomoči in prejemniki  nadomestila za invalidnost po Zakonu o
               družbenem varstvu, duševno in telesno prizadetih oseb oproščeni plačila vseh storitev
               razen storitev institucionalnega varstva po prvem odstavku 16. člena tega zakona."</q>
               Lombardo Mihu je bil z odločbo Centra za socialno delo Ljubljana Vič-Rudnik priznan
               status invalida po Zakonu o družbenem varstvu od 1.8.1999 dalje. Prejema nadomestilo
               za invalidnost po tem zakonu, zato je v skladu z zgornjimi navedbami oproščen plačila
               družinskega pomočnika. Tukaj bi vprašala: Zakaj torej dodatek za nego se pač dodeli
               občini?</p>
               <p>Ko smo imeli sestanek tudi na ministrstvu - rada bi se zahvalila, da sem sploh lahko
               prišla na ta sestanek - mi je bilo pojasnjeno, da vsaka oseba lahko pridobi mesto v
               Zavodu Dolfke Boštjančič, da so prosta mesta. Jaz imam tukaj papir, ki dokazuje ravno
               nasprotno. Obvestilo o obravnavi prošnje. Imam prijateljico, ki ima status
               družinskega pomočnika. Skrbi za 27 letno hčerko, katera je popolnoma nepokretna, ne
               govori, ne hodi, mogoče ste jo videli tudi v Tedniku. Gre za gospo Zupanc. Prosila je
               za vsaj dopoldansko varstvu v Zavod Dolfke Boštjančič. Dobila je negativen odgovor.
               Tako da, res, ni prostora.</p>
               <p>Če govorimo tudi v širši Sloveniji, dejansko prostora ni. Tako, da mislim, da bi
               bilo prav mogoče, da se začne institut družinskega pomočnika globalno popravljati,
               dopolnjevati. Še enkrat bi se zahvalila za to novo možnost, ker moram priznati, res
               je bila dobra. Samo z novelo zakona se je pač zadeva zapletla. Ampak kot vsaka nova
               zadeva, še vedno trdim, novitete rabijo svoj čas, da se sploh pokaže kako in kaj po
               enem letu, po dveh letih uporabe.</p>
               <p>Tukaj pa imam, če lahko še tole pokažem. Glede na tole pismo, ki sem ga prejela
               danes, to je plačilo prispevka po noveli zakona za družinskega pomočnika. To je
               prejela gospa iz občine Slovenske Konjice, mora plačati za prispevke, za družinskega
               pomočnika mora plačati mož družinske pomočnice v znesku 1117,18 evra. To pomeni, da
               je znesek za dva meseca in me je že klicala <q>"kako naj plačam položnice, denarja
               nimam"</q>. Tako, da menim, da je novela zakona spremenila varnost v nevarnost preživetja
               teh družinskih pomočnikov, da je na nek način so celo kršene pravice nas družinskim
               pomočnikov, ki to delo res opravljamo 24 ur na dan. Pustimo izjeme, kot je prej
               govoril gospod Rudi Veršnik. Izjema sem pa tudi jaz. Jaz sem dobila otroka domov,
               prizadetega z bolnice brez opravičila, brez nobene rehabilitacije, brez vsakršnih
               pravic, do 18 leta živela z njim, z njegovimi navadnimi otroškimi dodatki in hvala
               bogu, pri 18. letu starosti mu je bila dana možnost drugega preživetja, nadomestila
               za invalidnost in dodatka za tujo nega in pomoč. Trenutno pa to vse skupaj znaša
               okrog 300 in nekaj evrov. Tako, da še vedno je na naših plečih in ramenih. Hvala za
               besedo. 
               </p>
            </sp>
            <sp xml:id="SDT4-OZDDSZII-Redna-024-2007-04-17.sp19">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospe Lombardo. Prosim še, če se izključite na mikrofon. Gospa zopet iz
               zadnje vrste, mislim, da je gospa Mateja iz združenja...</p>
            </sp>
            <sp xml:id="SDT4-OZDDSZII-Redna-024-2007-04-17.sp20">

               <speaker>MATEJA DE REYA:</speaker>

               <p>Združenje multipleskleroze Slovenije in Nacionalnega sveta invalidskih organizacij.
               Jaz bom verjetno že malo bolj kratka zaradi tega, ker so že predhodniki veliko stvari
               povedali, ki sem jih jaz mislila omeniti. Rada bi povedala, da v našem združenju in
               preko socialne zbornice srečujem ogromno teh družinskih pomočnikov, ki so po
               različnih zakonih bili obravnavani v preteklosti. Prvo bi rada povedala, da družinski
               pomočnik je lahko oseba, se pravi invalid, ki potrebuje družinskega pomočnika
               potrebuje predhodno imeti odločbo po SPIZ-u, kjer potrebuje imeti polni dodatek za
               pomoč in postrežbo. Jaz srčno upam, da tukaj, ki ste prisotni nimate v bližnjem
               sorodstvu kakšnega, ki to potrebuje. To je 24-urna nega. Drugi, ki lahko pridobijo to
               so invalidi z motnjo v duševnem razvoju, ampak samo tisti, ki imajo težko v duševnem
               razvoju, ne težji in ne zmerni, se pravi najtežji invalidi s tega področja in potem v
               preteklosti preko komisij še verjetno demenca starostniki in teh je bilo potem blazno
               veliko. Jaz bi rada povedala, da kvaliteta bivanja posameznika, ki ima doma
               družinskega pomočnika je definitivno dosti boljša kot tistega, ki je v
               institucionalnem varstvu. To se pravi, kolikor jaz gledam pri naših pogosto ni
               preleželnin, sama kvaliteta bivanja in vzdrževanja te osebe je bistveno boljša in
               zaradi tega smo mi družinskega pomočnika blazno pozdravili oziroma za prvo spremembo
               Zakona o socialnem varstvu. Jaz sem še zmeraj prepričana, da tudi brez te zadnje
               spremembe Zakona o socialnem varstvu je bila to najcenejša možna rešitev za državo za
               obravnavo tega posameznika. Namreč, kljub temu, da recimo je občina plačevala tega
               družinskega pomočnika, če govorim zdaj malo bolj na grobo in kljub temu, da invalidna
               oseba ni bila dolžna plačevati tega družinskega pomočnika je to državo prišlo še
               zmeraj bistveno boj poceni kot če ima posameznika v institucionalnem varstvu. Rada bi
               povedala, da osebe, ki so imele družinskega pomočnika so bile duševno prizadete
               osebe, ki imajo že same po sebi izredno nizek dohodek, so bile potem SPIZ-a
               zakonodaja tisti, ki so bili invalidsko upokojeni in te nekateri imajo lahko višji
               dohodek, v pravilu so pa to tudi nizki dohodki, tako da v bistvu samo plačilo, ki je
               zdaj v veljavi je skorajda nesprejemljivo za naše člane oziroma za tiste, ki
               potrebujejo družinskega pomočnika. Rada bi poudarila, bom zelo na hitro, družinski
               pomočnik ni imel nobenega statusa, to ne vem, če se je zdaj spremenilo, kolikor jaz
               vem se ni, to se pravi, družinski pomočnik ne more iti na bolniško, ne more iti na
               dopust, ne more nič, on je 24 ur 365 dni na leto vezan na osebo za katero skrbi. Ne
               me vprašati kako mi to rešujemo kadar človek tak zboli ali pa kadar bi slučajno in
               pomotoma hotel iti za en teden se nekaj oddahniti. To so grde stvari. To se pravi,
               nekateri posamezniki, v zakonu staremu je eksplicitno pisalo, da družinski pomočnik
               ni dolžan v bistvu skrbeti za osnovne življenjske, plačevati medicinske stvari recimo
               ali kaj podobnega tej osebi za katero skrbi, če tej osebi ni ostalo nič po tistem, ko
               je izgubila dodatek za pomoč in postrežbo oziroma minimalni dohodek in sama ni mogla
               živeti ni bilo druge in tudi sedaj ni druge kot da cela družina skrbi za to osebo in
               ji denarno pomaga, brez tega, da plačuje družinskega pomočnika.</p>
               <p>Institucionalno varstvo. Če bomo mi se odločili recimo mi, govorim, če se bo veliko
               oseb odločilo, da bo odpustilo tega družinskega pomočnika, potem vam jaz zdaj povem,
               da ni prostora v Sloveniji v institucionalnem varstvu in to ne v domovih za
               starostnike in ne v vzgojno-varstvenih zavodih oziroma teh, ki skrbijo za duševno
               prizadete osebe, ga ni, pa mi ne more noben tega drugače dokazati, ker sem jaz od
               Poncija do Pilata iskala možnost,  da bi spravila eno osebo, odraslo invalidno osebo, ki potrebuje
               24-urno nego, dom po celi Sloveniji iz Ljubljane, pa ga nisem dobila. Družinski
               pomočnik je moral zapustiti trg dela, ko se je odločil, da bo postal družinski
               pomočnik ali v celoti ali za 4 ure. Zdaj, ko se bo odločil, da tega ne more več
               početi oziroma se bo invalidna oseba odločila, da ne more imeti več družinskega
               pomočnika, ker je toliko še vseeno pravica invalidne osebe, bomo s tem družinskim
               pomočnikom naredili kaj, šel bo na borzo in tam se bom potem z njim malce <q>"balinali"</q>
               se temu reče. V preteklosti smo imeli neko posebno komisijo
               oziroma...<stage>/nerazumljivo./</stage>.. posebnih komisij, ki so odločale o tem kdo ima pravico
               dobiti družinskega pomočnika, če ni imel po neki drugi zakonodaji, jaz kolikor sem
               zasledila v tej noveli zakona je to trenutno komisija SPIZ-a. Zdaj, če je to takšna
               komisija SPIZA kot je običajna, potem vam jaz povem, da tisti zdravniki, ki so tam
               velikokrat niso srečali te osebe s katero oni ocenjujemo ali potrebuje družinskega
               pomočnika ali ne. Saj hitro govorim ali ne. Pa gospodu Verniku bi jaz samo
               odgovorila, da sigurno vsak zakon se v neki fazi da izkoristiti, samo zaradi tega,
               ker imamo kakšne posameznike, ki izkoriščajo nek posamezen zakon ne sme priti do
               spremembe, sploh pa ne do takšne, ki bi veljala retroaktivno in da ja, pogodba o
               doživljenjskem preživljanju je še zmeraj možna kljub temu, da se je Zakon o socialnem
               varstvu ponovno spremenil. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp21">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospe De Reya, kaj ne? Mislim, da ste hotela omeniti eno osebo, Bernika
               nismo danes imeli, gospod Veršnik najbrž da. Hvala lepa. Toliko, da vemo kako
               ravnati. Naprej je odprta razprava. Gospod But, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp22">

               <speaker>BRANE BUT:</speaker>

               <p>Hvala lepa za besedo. Sem Brane But, predsednik strokovne komisije pri Socialni
               zbornici Slovenije in pa bil sem tudi predsednik komisije za družinske pomočnike za
               ves čas našega obstoja za celjsko, savinjsko in koroško regijo, tako da imam zelo
               velike izkušnje tudi na tem področju. Jaz sem določene stvari, ki jih bom zdaj tudi
               še ponovil, pa še ene zraven, že izpostavljal lansko leto v postopku sprejemanja te
               novele zakona in moram reči, da so se naša predvidevanja kar uresničila oziroma v
               marsičem so celo še presegla pričakovanja v negativni smeri. Najprej glede samega
               termina. Tudi v tej priloženi raziskavi za današnjo razpravo se malo mešajo termini,
               družinski pomočnik, nega na domu, pomoč na domu, potem je še ...<stage>/nerazumljivo./</stage>..
               asistenca, dolgotrajna oskrba, potem tisto kar pokrivajo dodatki za pomoč in
               postrežbo, to niso enoznačni termini, pomenijo zelo različno, in naj poudarim tudi
               pri gradivu za zakon o dolgotrajni oskrbi smo zelo poudarili, da je ta dolgotrajna
               oskrba čisto nekaj drugega in v bistvu veliko ožja kot so dela in naloge družinskega
               pomočnika, za delo in naloge družinskega pomočnika je Ministrstvo za delo, družino in
               socialne zadeve tudi napravilo zelo dober opis delovnega mesta, če temu pogojno tako
               rečem, ker se vidi, da je to daleč več kot pa dolgotrajna oskrba, ki je bila v tistem
               materialu za pripravo tega zakona, je bila definirana kot pomoč kronično bolnim in
               akutno bolnim po odpustu iz bolnišnice. Te številke, kot je gospod Dominkuš navedel,
               sem jaz malo zbral skupaj direktno po centrih za socialno delo, klical sem kar nekaj
               centrov, konkretno tudi mariborski center, ki je eden zelo velikih, največji in
               številke iz predlogov so bistveno drugačne. Najprej moramo od tega števila družinskih
               pomočnikov odšteti tiste, ki imajo status invalida po Zakonu o družbenem varstvu
               duševno in telesno prizadetih oseb, kajti pri tem ne gre za obveznost do plačevanja
               in so v popolnoma drugem položaju kot pa druge osebe in ravno te osebe, ki imajo
               status invalida po Zakonu o družbenem varstvu so tiste katerim je bila ta novost v
               Zakonu o socialnem varstvu prvotno namenjena, tem osebam. Vendar se potem skozi prakso tudi skozi
               stališča samega ministrstva to preveč, jaz trdim, preveč razširilo, celo na, ne samo
               ...<stage>/Nerazumljivo./</stage>... tudi na duševne bolezni in podobno. Ugotovil sem, da je zdaj po
               sprejetju začela zdaj veljati ta novela zakona od tistih družinskih pomočnikov, ki
               nimajo invalida po statusu Zakona o združenem varstvu, jih je odpovedalo nekaj več
               kot dve tretjini. Cca. ena tretjina, manj kot ena tretjina jih je ostalo, to so pa
               tisti, ki imajo ali minimalno za plačevanje ali pa so toliko socialno ogroženi, da
               nič ne plačujejo, vendar so tukaj tudi to bistvene specifike, kajti prej je bila dana
               primerjava z institucionalnim varstvom, pa preživninsko obveznostjo za domove, vendar
               tam, to je samo formalistično enako, življenjsko je to popolnoma nekaj drugega, ker
               če gre za domsko varstvo, vsi preživninski zavezanci plačujejo domu, se pravi zavodu,
               tukaj pa plačujejo svojcu, recimo sestra sestri, brat sestri in podobno in so recimo
               primeri, ko je recimo družinska pomočnica prevzela sama plačevanje za svojo sestro,
               da ni prišlo do prepirov do kreganja in tako dalje, se pravi sama plačuje tisto,
               zopet kar sama dobiva nazaj. Že gospod Veršnik je omenil, kar sem tudi že lani
               omenil, ta primer, ko ...<stage>/Nerazumljivo./</stage>... pogodbo dajo tretji osebi svoje posestvo
               in če nastopi do njih ta status oziroma ta invalidnost, da potrebuje pomoč
               družinskega pomočnika in če ta prejemnik te kmetije, tega posestva, postane družinski
               pomočnik on ni dolžan plačevati in potem so poklicani drugi svojci, ki so se pa v
               bistvu takrat odrekli tega posestva svojih deležev na posestvu ravno zato, da bo
               ...<stage>/Nerazumljivo./</stage>... skrbel za tega ostarelega. Skratka, vrsta je tukaj v praksi, da
               ne bi več teh primerov pravil, ko so res nevzdržni in veliko veliko težav povzročajo.
               S tem, da je pa še velika neenakost med samimi uporabniki. Recimo bilo je že rečeno,
               da se občina lahko, da ta izraz uporabim usede na premoženje, ta lahko pomeni, da ena
               občine se, druge se ne in je v Sloveniji potem preveč neenak položaj med uporabniki
               in tudi to je bil eden od razlogov med drugimi, ko sem jaz vedno zagovarjal stališča,
               da je to moralo iz občinskega preiti na republiški proračun.</p>
               <p>Ko že imam besedo, gospod Brenčič, samo dve besedi še o ukinitvi teh naših komisij.
               Jaz sem že lani opozarjal, da ni prav, da so te komisije ukinjene. Povedal sem vrsto
               razlogov, da ne bi zdaj ponavljal, zakaj je dobro, da ostanejo te komisije, svoje
               delo smo odgovorno opravljali, ne bi zdaj številke vam pravil o pozitivnih,
               negativnih in tako dalje in tudi o negativnih smo imeli mi samo mislim, da 4, 5%,
               tukaj nekaj pritožb, pa še tisto so bile takšne in drugačne pritožbe, trdim, da
               invalidske komisije ne poznajo tega dela in tudi, ko sem prisostvoval sestanku tega
               sektorja za izvedenstvo so oni se pogovarjali v tej smeri, da bodo ohranili svoj
               medicinski vidik ocenjevanja teh potreb po pomoči druge osebe, večine ali vseh, ne
               pa, da bodo zanj vključevali socialni vidik, ki je še kako pomemben. In enega razloga
               ni bilo, razen nekje je bilo napisano, da so občine opozarjale na neko nestrokovnost
               dela teh komisij, vendar trdim, spet da ne bi ponavljal primere, da je imelo
               ministrstvo škarje in platno v rokah in da bi tudi v tistem primeru, ko ena komisija
               osem mesecev ni delala, zaradi tega, ker ministrstvo pač ni izdalo sklepa o
               nadomestnem članu, ker je eden dal odpoved. Jaz bi tudi podprl ta predlog sklepa za
               današnjo sejo odbora s tem pristavkom, da se dejansko temeljita analiza, je tukaj
               potrebna  kot na primer, spet,
               da ne bom predolg, tudi ti, ki imajo invalidne otroke, eni so v VVC-jih, eni niso v
               VVC-jih, je spet razlike med njimi, vsi pa družinski pomočniki, skratka gre tukaj za
               več specifik, da bi bila potrebna analiza in da se tukaj spregovori še o teh
               komisijah prejšnjih za družinske pomočnike. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp23">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospodu Butu. Nekako vidim, da izčrpujemo prijavljene. Mislim, da je bilo
               v razpravah do sedaj navrženih kar več dilem ali več vprašanj, skoraj bi prosil, da
               bi morda predstavniki Vlade še nekoliko posegli v to razpravo, če smatrajo, da lahko
               še kaj pojasnijo. V smislu vseh gradiv, ki smo jih prejeli, pa tudi nekaterih
               konzultacij s posameznimi poslanci tudi znotraj koalicije in pa predvsem tudi s
               strokovnim osebjem smo pripravili tri sklepe, ki so po našem smislu smiselni. Mislim,
               predmetne so tukaj tudi rokovne dimenzije, o teh lahko spregovorimo, če je zadeva,
               situacija akutna je treba roke skrajšati, če je smiselno pridobiti celovito analizo
               na podlagi katere je potrebno potem tudi normativno na novo uokviriti ta vprašanja z
               zakonom, potem je seveda razumno, da naj bo čas za pripravo te analize smiseln. Še
               gospod Kušar, sekretar nacionalnega sveta invalidske organizacije, prijavljen
               izvolite, gospod Štefan. Potem pa še gospod vršilec<stage>(?)</stage> direktorja direktorata za
               socialo. Izvolite, gospod ...<stage>/Nerazumljivo./</stage>...</p>
            </sp>
            <sp xml:id="SDT4-OZDDSZII-Redna-024-2007-04-17.sp24">

               <speaker>ŠTEFAN KUŠAR:</speaker>

               <p>Spoštovani gospod predsednik, gospod Brenčič, spoštovane poslanke in poslanci in vsi
               ostali prisotni gostje.</p>
               <p>Jaz bi se vam rad zahvalil za besedo in tudi za povabilo na današnjo razpravo in rad
               bi opozoril na nekaj pravno obvezujočih in tudi pravno neobvezujočih dokumentov, ki
               opozarjajo seveda na dileme v okviru vsebine, o kateri danes poteka razprava. Rad bi
               opozoril na akcijski program za invalide, ki ga je sprejela slovenska vlada na svoji
               seji konec novembra 2006, to je akcijski program, ki v okviru več ciljev predvideva
               različne ukrepe za obdobje 2007-2013, šesti cilj govori o dejstvu, da je treba
               invalidom zagotavljati ustrezno življenjsko raven, finančno pomoč in socialno
               varnost. V uvodu tega cilja je seveda zapisana ključna vsebina, na katero bi rad
               opozoril, da je seveda v okviru različnih ukrepov, ki jih pripravlja Vlada treba
               upoštevati, da imajo invalidi in njihove družine višje stroške, zaradi invalidnosti
               in da dejavniki zaradi katerih nastajajo dodatni stroški, so različni, pač glede na
               vrsto invalidnosti. Se pravi je treba upoštevati tudi, da je potrjena povezava med
               invalidnostjo in revščino skozi številne raziskave in dejstvo je, da imajo invalidi
               pač zaradi kombinacije različnih dejavnikov manjše možnosti za neke dodatne dohodke
               ali pa recimo možnost za vključevanje v delo in posledično pač imajo nižje prihodke
               in višje življenjske stroške iz nekih objektivnih razlogov. Mi se zavedamo, da seveda
               državne podpore niso poenotene in pač da obstoječi sistem temelji na različnih
               dodatkih, programih za pomoč in postrežbo, osebno pomoč za tiste, ki niso zmožni sami
               opravljati vseh nujnih življenjskih opravil in tako naprej. Vendar bi rad opozoril ob
               tem še tudi na dodatno na standardna pravila organizacije Združenih narodov, ki v
               devetem pravilu v 1. točki posebej opredeljuje družinsko življenje in seveda poziv
               državam, naj spodbuja ustrezne rešitve.  Osmo pravilo standardnih pravil govori tudi o finančnih instrumentih,
               ki naj zagotovijo invalidom primerno življenjsko raven. 30. marca je ministrica za
               delo, družino in socialne zadeve v imenu Slovenske Vlade podpisala tudi konvencijo
               Združenih narodov o pravicah invalidov. In v preambuli je v točka O, T in X zapisano,
               prvič, da imajo invalidi pravico do soodločanja, da je invalidnost nujno povezana z
               revščino in da je družina osnovna celica družbe in kot taka potrebna posebna zaščite
               na samo v okviru družbe, ampak tudi s strani države. Se pravi, posledično to pomeni,
               da mora družina prejeti vso potrebno podporo in pomoč, da bo le-ta lahko nudila enake
               možnost vsem invalidom. 28. člen konvencije o kateri govorim, prav posebej v 2. točki
               v alineji C in E, določa da je potrebno rešiti z različnimi instrumenti, da imajo
               invalidi pravico do življenja v svojem domačem okolju, in da je potrebno nuditi vse
               potrebne ukrepe, da tako tudi ostane. Mi se zavedamo na načelni ravni, da v tem
               trenutku prihaja tudi oziroma v tem trenutku je v medresorski razpravi zakon o
               dolgotrajni oskrbi in zavarovanju za promet dolgotrajne oskrbe, ki bo še dodatno
               reševal določene vsebine, ki jih sedaj naslavlja tudi institut družinskega pomočnika,
               ampak ne glede na potencialne možnosti tega zakona, ki je v tem trenutku še izven te
               hiše, moramo opozoriti na vse negativne posledice spremembe zakona o socialnem
               varstvu, ki je v veljavi od letošnjega leta naprej. V okviru teh novih komisij, ki
               sedaj odločajo o družinskem pomočniku, to so te SPIZ-ove komisije, tukaj bi radi
               posebej opozorili, da smo v okviru prejšnjih komisij imeli invalidi možnost
               soodločanja, se pravi invalid je bil član teh komisij, kar v primeru teh novih
               komisij, ki odločajo o tem, to ni več mogoče. V duhu predlaganih sklepov, ki so
               sestavni del gradiva s strani slovenske nacionalne stranke absolutno tudi mi v okviru
               nacionalnega sveta podpiramo smer tega sklepa, še prav posebej zaradi tega, ker sklep
               v ničemer ne prejudicira možnih rešitev ali pa modelov, ampak samo ponuja odpiranje
               določenih vprašanj in pa seveda iskanju odgovorov na ta vprašanja in seveda potrebne
               spremembe zakonodaje, v kolikor bi to bilo potrebno. Tako, da v kolikor bo matični
               odbor, ki mu predsedujete, gospod predsednik, sprejel sklep, ki bo sledil duhu
               predlaganega sklepa, bi to bilo za nacionalni svet sprejemljiva rešitev v danem
               trenutku. Toliko z naše strani. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp25">

               <speaker>PREDSEDNIK STANISLAV BRENČIČ:</speaker>

               <p>Hvala lepa. V tretjem sklepu smo vgradili, smiselno in vsebinsko to kar sta
               vsebovala sklepa, zahtevnih za obravnavo te tematike prilagal v svojem gradivu, nismo
               jih mogli pa oblično povzeti. Tako, da smo se potrudili, da je vsebina pa zapopadena.</p>
               <p>Gospod Dominkuš, izvolite. Hvala lepa gospod Kušar.</p>
            </sp>
            <sp xml:id="SDT4-OZDDSZII-Redna-024-2007-04-17.sp26">

               <speaker>GOSPOD DOMINKUŠ:</speaker>

               <p>Hvala lepa gospod predsednik. Čisto na kratko, dve pojasnili.</p>
               <p>Prvič glede številk. Število o katerem sem govoril in se nanaša na 17.4.2007 izhaja
               iz našega informacijskega sistema. Jaz dopuščam, da centri za socialno delo niso v
               celoti ažurirali vseh 
               podatkov, vendar mislim, da so razlike prevelike in govoriti o tako velikem
               neskladju, mislim da ni ustrezno na podlagi nekih telefonskih klicev in podobnih
               zadev. Pa ne bi rad polemiziral o tem, samo pojasnilo.</p>
               <p>In drugo, da nam ne bi kdo očital, da smo mogoče zavajali poslance danes. Ko sem na
               začetku govoril o meji socialne varnosti v višini 1,5 minimalnega dohodka, se ta meja
               nanaša na samsko osebo. Meja z družino glede na število družinskih članov različna in
               je drugačna. Skratka 1,5 minimalnega dohodka se nanaša na samsko osebo. Tako, da bo
               jasno. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp27">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Poglejte, razprave več ni, zato dajem v razpravo te sklepe.</p>
               <p>Jaz bi po sklepih želel reči to. Resnično ne bi bil, vsaj jaz osebno ne zadovoljen,
               če bi se ta osip nadaljeval, in če bi morda uvedeni institut se spreminjal v nekaj
               kar ni rezultat zaradi česar je konceptualnost že osnovnega zakona nastajala. Zato bi
               prosil, da predvsem predlagatelji oziroma predstavniki Vlade nekoliko v tem intermecu
               poglobljeno razmišljajo kakšno ekipo imajo. Jaz bi vseeno skoraj upal predlagati, da
               je tri mesece malo dolgo za pripravo te popolne analize. Vem, da je to zahtevna
               materija, ampak če želimo potem na tej podlagi tudi čim prej priti do ustreznih
               posegov v zakon, in pa da to rodimo v Državnem zboru, je nevarno, da se ta trend
               predolgo ne spremeni oziroma, da bi ta trend predolgo trajal, kar je morda škoda, v
               tem. Če pa, jaz razumem, že ko smo diskutirali, že po vprašanju, ko je ta novela
               nastajala, koliko enih diskusij je bilo potrebno, samo z občin oziroma njihovim
               predstavnikom za skupnostjo občin, za obema telesoma občin, da je to trajalo,
               trajalo, trajalo in v tem primeru razumem, da si želi Vlada razumen rok, da lahko
               kvalitetno pripravi. Nimam nič proti trem mesecem, samo bojim se, da je celotna
               materija potem postavljena, nekoliko daleč odmaknjena, da jo morda v smislu dobre
               popotnice temu institutu spremenimo.</p>
               <p>Gospa Žgajner, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp28">

               <speaker>BARBARA ŽGAJNTER TAVŠ:</speaker>

               <p>Hvala lepa. Tudi jaz se pridružujem vašim ugotovitvam in ocenjujem, sicer v osnovi
               se strinjam z vsemi tremi predlaganimi sklepi matičnega delovnega telesa, pa vendar
               kar se tiče postavljenega roka, to je v novem gradivu teh predlaganih sklepov treh
               mesecev, tudi sama ocenjujem, da je rok nekoliko predolg. Kajti to bi dejansko
               pomenilo, da bo, v kolikor bo Vlada na podlagi analiz pripravila spremembe
               zakonodaje, da te zakonodaje oziroma konkretnih zakonov ne bo, dejansko pred
               volitvami, roko na srce. Po drugi strani pa, ne do jeseni. Če bomo podaljšali rok na
               tri mesece, se pravi takrat bodo pripravljene analize, potem se bomo skupaj na
               podlagi analiz odločili ali je potrebno iti v spremembe zakonodaje ali ne. Skratka
               spremembe zakonodaje ali pa vsaj pred predsedovanjem Evropski uniji, ni. Takrat pa
               vprašanje koliko bomo imeli časa za delo oziroma ukvarjanje s temi
               notranje-političnimi zadevami, ki pa so še kako pomembne za državljanke in državljane
               naše države. To je tisto kar je bistvo. Zato ocenjujem, da je rok tri mesece nekoliko
               predolg.</p>
               <p>Kar pa se tiče tretjega sklepa, pa bi mogoče gospod predsednik predlagala, da
               namesto <q>"zakona o socialnem varstvu"</q> zapišemo <q>"področne zakonodaje"</q>, ker ni samo Zakon o socialnem varstvu
               tisti, ki se dotika inštituta družinskega pomočnika. Nenazadnje je tudi Zakon o
               zaposlovanju in zavarovanju za primer brezposelnosti, pa verjetno sem tako na hitro
               kakšnega izpustila tako, da mogoče predlog, da namesto Zakona o socialnem varstvu, da
               se zapiše področne zakonodaje.</p>
               <p>In mogoče še eno vprašanje, ki se nenazadnje dotika sicer posredno tudi drugega
               predloga sklepa; glede na to, da se pripravlja Zakon o dolgotrajni oskrbi in ker sem
               prej nekoliko zamudila samo razpravo, govori se, da naj bi ta zakon, ki naj bi bil,
               govorim naj bi bil že v nekem medresorskem usklajevanju, celo ukinjal inštitut
               družinskega pomočnika - sprašujem ali to drži in, gospod Dominkuš, kako daleč je ta
               zakon, kdaj bo zakon pripravljen, glede na to, da je rok 3-eh mesecev in seveda da
               sem izpostavila tudi bojazen, da se bo zadeva predolgo zavlekla?</p>
            </sp>
            <sp xml:id="SDT4-OZDDSZII-Redna-024-2007-04-17.sp29">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Barbara, ko smo mi pripravljali ta tretji sklep sem bil tudi jaz
               bil za to, da zapišemo področne zakonodaje, kar izhaja že iz vprašanja dvojnega
               obdavčevanja. Ampak veste, bojim se, da več kot bo te zakonodaje, bolj daleč bo
               odmaknjen prepotreben ukrep, da bi se zaustavil nekako plaz vračanja statusa. Lahko
               je to, Vladi pač to naslavljamo, Vlada mislim, da bo korektno ravnala in v sozvočju s
               spremembo, če bo potrebno Zakon o socialnem varstvu predložila tudi ustrezne popravke
               tistih zakonov, ki morda imajo premalo stimulativen vpliv na izvajanja te storitve.</p>
               <p>Gospod Veršnik, izvoli.</p>
            </sp>
            <sp xml:id="SDT4-OZDDSZII-Redna-024-2007-04-17.sp30">

               <speaker>RUDI VERŠNIK:</speaker>

               <p>Poglejte, jaz ne bi bil rad advokat kogarkoli, ampak zavedati se moramo - zakon je
               komaj začel veljati, zdaj pa če hočeš opazovati ene trende oziroma dobiti, mislim, da
               je en mesec, dva meseca premalo. Mi lahko rečemo, hočemo v enem mesecu, samo kakšni
               pa bodo podatki se pa sprašujem. Toliko.</p>
            </sp>
            <sp xml:id="SDT4-OZDDSZII-Redna-024-2007-04-17.sp31">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Lombardo.</p>
            </sp>
            <sp xml:id="SDT4-OZDDSZII-Redna-024-2007-04-17.sp32">

               <speaker>MAJA LOMBARDO:</speaker>

               <p>Se zahvaljujem za besedo. Rada bi samo tole povedala: ni zanemarljivo število tistih
               ljudi, ki so na račun zakona v letu 2004 pridobili ta status družinskega pomočnika,
               se odločili po prvem zakonu zapustiti delovno mesto, ostati doma. Ker so računali na
               to, da jim ta status ne bo ukinjen. Kaj je prinesla novela? Novela zakona je seveda
               prinesla to, da so ti isti ljudje, katerih število ni zanemarljivo, ostali brez
               zaposlitve, brez dohodka in kar na enkrat sami invalidi odvisni od svojih invalidnih
               oseb, kar se tiče preživetja. To dokazujejo ta doplačila občinam; saj imam papir; in
               jaz bi lepo prosila, apeliram, če je le možno, ker so se nekateri že tudi obrnili za
               golo preživetje, ostajajo jim položnice, kredita ne morejo poplačati, ne glede kdo
               jih je vzel. Bi lepo prosila, če je kakšna možnost, da se ta socialna varnost, teh
               družinskih pomočnikov, na nek način uredi to preživetje. Iz česa naj črpajo denar? In
               je bil to dejansko poseg v že pridobljene pravice, kar se mi zdi, da ni v skladu z
               ustavnim določilo 155. člena, ki govori o retroaktivnosti. In mogoče celo v razmislek
               o razveljavitvi tega dela, ki vpliva na preživetje posameznih ljudi, ki skrbijo za
               starostnike, ne toliko za otroke, ker ta novela zakona je dejansko bolj prizadela
               bolj tiste ljudi, ki skrbijo za starejše osebe. Tako, da bi to res prosila. Če je kakšna možnost. Moram pa
               dodati še to, da pravzaprav zavodi za zaposlovanje, ker ni bilo narejene spremembe v
               15. členu zakona, na zavodu za zaposlovanje v primeru izgube statusa družinskega
               pomočnika, tu je nastal spet en manjko, ki ne vem ali se je popravil ali ne, ampak ti
               zavodi pravzaprav delajo zelo različno. Ljudi, ki so vrnili status; nekateri so ga
               res vrnili zato, ker nimajo sredstev za plačilo občinam in jaz sem že povedala, tudi
               napisala, naredila tabele, da je razvidno, da je ta isti denar seveda imenovan
               drugače, pri drugem uporabniku obdavčen dvakrat. To je denar obdavčen dvakrat. Tako,
               bi lepo prosila, če je lahko en kratek rok za spremembo tega dela, da ljudje, ki so
               se odločili, jaz mislim, da je za pozdraviti ljudi, ki so se odločili opravljati to
               delo 24 ur. Iskreno vam povem, to je naporno delo.</p>
            </sp>
            <sp xml:id="SDT4-OZDDSZII-Redna-024-2007-04-17.sp33">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospe Lombardo. Gospod Germič, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp34">

               <speaker>LJUBO GERMIČ:</speaker>

               <p>Hvala lepa za besedo. Seveda, jaz bi želel opozoriti na dejstvo, da je problematika o
               kateri danes govorimo na dnevnem redu tako tega odbora, kot Državnega zbora, že kar
               nekaj časa. In da seveda ne govorimo o tematiki, ki bi jo morali obravnavati
               popolnoma na novo. Dejstvo je, da je uvedba družinskega pomočnika ustvarila porast te
               priložnosti in možnosti in da se je s spremembo zakona trend obrnil navzdol. Danes
               smo tukaj lahko slišali konkretne primer posledic te spremembe zakona, ki enoznačno
               govorijo o negativnem spreminjanju in negativnih trendih, ki so evidentni. Ne
               razumem, da bi zdaj morali tukaj še čakati na to, da bi nam nekdo povedal, da je
               sprememba zakona prinesla pozitivno spremembo, kajti danes nismo slišali enega
               primera v tej smeri. Glede na to, da je čas, ki je predviden vezan tudi na to, da bo
               vsebina obravnave prišla na dnevni red v tem odboru v jesenskem času, če držimo ta
               rok. Se mi zdi, da je preveč usod povezanih s tem, ali bomo ohranili takšno
               zakonodajo, ki kaže negativne posledice ali pa bomo sposobni odreagirati na nek
               ustrezen časovni rok, kjer bi lahko te negativne izkušnje, ki smo jih danes tukaj
               slišali, spremenili v pozitivne. Zato bi predlaga, da naj bo rok takšen; in po mojem
               mnenju bi lahko bil 2 meseca; da bi o tej vsebini in izkušnjah, ki so posledice
               nekega obdobja možno obravnavati še pred parlamentarnimi počitnicami, da bi lahko
               nato Vladi omogočili, da bi pripravila celovit predlog za spremembo zakonov, ki bi
               bili potem na mizi že jeseni. Kajti mislim, da nihče od nas tukaj ni toliko optimist,
               da bi lahko razmišljali, da bo tako analiza, kot predlogi zakonov na mizi že do
               parlamentarnih počitnic.</p>
               <p>Zato bi predlagal, da bi bilo smotrno narediti to analizo in napor s strani Vlade v
               roku 2 mesecev, ki bi potem tudi v okviru obravnave na tem odboru, z današnjo
               diskusijo, analizo omogočila s ponovno obravnavo predloge, takšne predloge Vlade, ki bi potem omogočili
               dopolnitev teh zakonov, ki so bili tudi s strani Vlade ocenjeni kot pomanjkljivi na
               določenem področju. Kar je tudi za mene popolnoma nesprejemljivo, da se pavšalno
               financira neka storitev, ki ali ni izvedena, tam kjer pa so potrebe bistveno večje pa
               postane to ovira ali breme. Zato bi jaz predlagal, če je mesec premalo časa, da bi to
               bilo najdlje dva in potem ta analiza možna v ponovni obravnavi na tem odboru še pred
               parlamentarnimi počitnicami.</p>
            </sp>
            <sp xml:id="SDT4-OZDDSZII-Redna-024-2007-04-17.sp35">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospod Germič. Gospod Dominkuš, izvolite ali pa izvolite gospod Štrovs,
               državni sekretar.</p>
            </sp>
            <sp xml:id="SDT4-OZDDSZII-Redna-024-2007-04-17.sp36">

               <speaker>MARKO ŠTROVS:</speaker>

               <p>Glejte, rok za izdelavo te analize je dokaj pomemben iz dveh vidikov. Prvič: nekateri
               pravijo, da dva meseca, da je tri mesece preveč, zaradi tega, ker bi v tem času lahko
               prišlo do nekih nezaželenih posledic. Verjetno pa bolj drži drugo mnenje, da mora
               imeti zakon vsaj pol leta časa, da pokaže svoje posledice. Ker delati neke
               daljnosežne sklepe samo na podlagi gibanj v prvih dveh mesecih izvajanja je napak.
               Zaradi tega, ker v prvih dveh mesecih je pač prišlo do neke spremembe in v tem
               prehodnem času so ljudje odločali drugače ali pa tako, kot so že prej izbrali. Zelo
               verjetno in skoraj gotovo se bo zdaj, v naslednjih mesecih stanje v zvezi z
               izstopanjem iz tega statusa družinskega pomočnika, umirilo. Ob polletju bo slika
               dosti bolj trdna in dosti bolj jasna, da bi lahko na njej sprejeli kakršnokoli
               odločitev. Kar tako zakon spreminjati vsakih nekaj mesecev in ponavljati razprave, ki
               so bile že zaključene, jovo na novo, pa verjetno bolj škodi občutku pravne varnosti,
               kot pa koristi.</p>
            </sp>
            <sp xml:id="SDT4-OZDDSZII-Redna-024-2007-04-17.sp37">

               <speaker>PREDSEDNIK STANISLAV BRENČIČ:</speaker>

               <p>Hvala lepa, gospod Štrovs, čeprav me niste navdušili z zaključkom, vsaj mene ne, ker
               sem se krepko trudil ko je nastajal ta zakon.</p>
               <p>Izvolite gospod Dominkuš.</p>
            </sp>
            <sp xml:id="SDT4-OZDDSZII-Redna-024-2007-04-17.sp38">

               <speaker>DAVOR DOMINKUŠ:</speaker>

               <p>Hvala lepa za besedo. Mogoče samo en napotek v zvezi s stvarmi, ki so jih kolegi, ki
               izvajajo ta institut oziroma to pravico, povedali. Ponovno bi opozoril tisto, kar je
               bilo že na začetku povedano - meja socialne varnosti je lahko tudi višja, kot tista
               minimalna, ki je določena s predpisom in družinski pomočniki oziroma upravičenci do
               storitve lahko kadarkoli zaprosijo za večjo. Se pravi tudi v času izvajanja in to je
               lahko tudi napotek, predvsem predstavnikom družinskih pomočnikov, da to zelo jasno
               povedo kolegom, ki zadevo počnejo oziroma ki so ogroženi zaradi po njihovem prenizko
               določene meje. To je eno.</p>
               <p>Drugo: Vlada se zaveda, da vprašanje družinskega pomočnika sodi v širši kompleks
               reševanja problematike dolgotrajne oskrbe. V zvezi s tem je v letošnjem normativnem
               programu tudi zapisano, da bo pripravljen Zakon o zavarovanju za dolgotrajno oskrbo.
               Nosilec je med drugim Ministrstvo za zdravje. Zdaj jaz ne vem če sem kompetenten, da
               odgovarjam na vaše vprašanje, čeprav pri tem sodeluje tudi naše ministrstvo. Mi si
               seveda zelo prizadevamo, da bi ta zakon čim prej prišel na poslanske klopi, ker
               menimo, da je zaradi demografskih sprememb v Sloveniji potrebno celovito in
               dolgotrajno oblikovati vzdržen sistem, ki bo zagotavljal primerljive pravice vsem, ki
               zaradi starosti, invalidnosti ali kronične bolezni potrebujejo pomoč druge osebe. V
               okviru tega zakona bomo ohranili tudi vse dobre rešitve iz dozdajšnjega sistema in v tem smislu mislim, da ni
               neke bojazni po ukinjanju družinskega pomočnika. Verjetno gre za to, da se bo
               postavil v nek drug okvir oziroma da verjetno izhodišče ne bo Zakon o socialnem
               varstvu ampak bo verjetno ta nov zakon. Hvala.</p>
            </sp>
            <sp xml:id="SDT4-OZDDSZII-Redna-024-2007-04-17.sp39">

               <speaker>PREDSEDNIK STANISLAV BRENČIČ:</speaker>

               <p>Hvala lepa gospod. Gospod Gulič, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp40">

               <speaker>ALEŠ GULIČ:</speaker>

               <p>Spoštovani predsedujoči, cenjene kolegice in kolegi, gostje.</p>
               <p>Samo o predlogih sklepov. Jaz se kar precej strinjam s tem, kar je povedal
               predstavnik Vlade, ampak moj zaključek je bistveno drugačen. Konec koncev tudi
               današnja seja ni nastala zaradi tega, ni bila sklicana zaradi tega in ni bila
               zahtevana zaradi tega, ker bi bila novela tega zakona dobra. Se pravi, to je že eden
               od elementov, ki govori o tem. Ne vem zakaj bi zelo, zelo slabe novele in zelo, zelo
               slabi zakoni rabili 180 dni, da se proučijo. Slabši je, prej se vidi. In pri tem se
               je pač to videlo. Razprava seveda se ni začela danes, ampak razprava poteka že nekaj
               časa in tudi današnja razprava je pokazala na vrsto zadev, ki so negativne. Na nobeno
               pozitivno. In ne vem kaj bi bilo treba še čakati, da se na nek način to popravi. Od
               te Vlade, tako kot od vsake druge, pričakoval tudi kaj samokritičnosti, ker kadar se
               kakšna stvar ne izpelje tako, kot je želeno, kot je pričakovano potem se popravi. Če
               pa je bilo to želeno in pričakovano potem pa je jasno, da gre za izrazito asocialen
               projekt. Tako, da podpiram vse te sklepe s tem, da se spremeni ta drugi, se pravi, da
               se časovni rok skrajša in da se to pred 1. julijem, 13. mislim, da je zadnji dan pred
               počitnicami tako, da bomo lahko še kaj opravili v tem odboru, preden se kaj da naprej
               Vladi za popraviti, za predlagati, za urediti. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp41">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Če dovoliš kolega Gulič, 13. julij, sem razumel junij. Izvolite gospa
               Žgajner.</p>
            </sp>
            <sp xml:id="SDT4-OZDDSZII-Redna-024-2007-04-17.sp42">

               <speaker>BARBARA ŽGAJNER TAVŠ:</speaker>

               <p>Hvala lepa. V osnovi se tudi jaz strinjam s predlogi. Rekla sem že, po skrajšanju
               roka, to pa utemeljujem še z enim dejstvom in to dejstvo je, nenazadnje gospod
               Dominkuš, jaz upam, da ne boste prepustili vse v zgolj pristojnost Ministrstva za
               zdravje. Nenazadnje gre za inštitut nad katerim mora imeti roko in pregled
               Ministrstvo za delo, družino in socialne zadeve. Zato upam, glede na to, da je v
               kvoti, kot ste omenili, za letošnje leto priprava zakona o dolgotrajni oskrbi in tako
               naprej. Da pa že danes veste, da imate analize, tudi v spremembo Zakona o socialnem
               varstvu ste najbrž šli z določenimi analizami kaj bo sprememba prinesla. Jaz upam, da
               ne delate sprememb zakonov kar tako čez prst. In ni edina negativna posledica, kot je
               dejal gospod Štrovs in gospod Štrovs jaz upam, da se zavedate tega, da ni edina
               negativna posledica vračanje statusa inštituta družinskega pomočnika. Negativne
               posledice, tiste, ki so bolj boleče so seveda slabši socialni položaj družine
               invalida in družinskega pomočnika. Vračanje statusa pa je zgolj posledica te
               negativne spremembe, ki jo je prinesel Zakon o socialnem varstvu oziroma novela. Zato
               še enkrat apeliram, da se rok, ki je predlagan v drugem predlaganem sklepu skrajša,
               kar bi dejansko omogočilo, da bi zadevo obravnavali na seji matičnega delovnega
               telesa v parlamentu še pred parlamentarnimi počitnicami in bi s tem nenazadnje tudi Vladi zagotovili več
               prostega časa, da bi ustrezno in seveda v zakonsko sprejemljivem roku pripravila tudi
               ustrezne spremembe področne zakonodaje. Upam, da se ne bodo uresničile, ne vem,
               negativne posledice tako zelo ali pa da se ne bodo tako zelo razširile, da bodo
               dejansko še bolj kot so že danes prizadeti ljudje, ki uporabljajo inštitut
               družinskega pomočnika. Že danes so. Upam, da ne boste čakali, da se bodo te posledice
               še bolj razširile in še bolj poglobile. Kajti zelo, zelo, zelo dvomim, da boste
               potem, po ne vem pol leta, kolikor časa pravite, da rabite, šli z nekim boljšim
               zakonom zopet nazaj, za nazaj popravljati tako, kot je bilo z novelo Zakona o
               socialnem varstvu.</p>
               <p>Upam in apeliram tudi na predstavnike ministrstva, da podprejo predlog za skrajšanje
               roka na 2 meseca.</p>
            </sp>
            <sp xml:id="SDT4-OZDDSZII-Redna-024-2007-04-17.sp43">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospod Kušar. Cenjene goste prosim, da smo kratki, ker vprašanje sklepov
               je bolj namenjeno tistim, ki odločajo, ki imajo pravico odločati o teh sklepih.
               Izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp44">

               <speaker>GOSPOD KUŠAR:</speaker>

               <p>Hvala lepa gospod predsednik. Dejansko bom poskušal samo v enem stavku nasloviti na
               vse članice in člane matičnega odbora prošnjo, da bo v okviru predlaganega sklepa
               morebiti pozitivno odločil o dvomesečnem roku, ker originalni predlog Slovenske
               nacionalne stranke je bil en mesec, Vlada zagovarja 3 mesečni rok in glede na čas za
               javno razpravo, ki je bila namenjena spremembi zakona o socialnem varstvu, ki je bil
               bistveno krajši od 3 mesecev, jaz mislim, da je možno narediti tudi analizo v 60-ih
               dneh. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp45">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Lombardo, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp46">

               <speaker>MAJA LOMBARDO:</speaker>

               <p>...<stage>/mikrofon ni vključen/</stage>...jaz bi imela eno vprašanje, ker... Hvala za besedo, bi
               imela še eno vprašanje. Zanima me, ponavlja gospod Davor Dominkuš, da bi ministrstvo
               za delo dvignilo to mejo socialne varnosti. Zdaj pa mene prav zanima to - ta meja
               socialne varnosti, če se dvigne, jaz mislim, da se to ne rešuje statusa družinskih
               pomočnikov in invalidnih oseb oziroma zdaj dvig te meje varnosti za preživetje - komu
               bi to dvignilo? Ker jaz sem dala izračunati centru za socialno delo, glede na to, da
               imam še poleg invalidne osebe doma še srednješolca, mi pride 209 evrov na štiri
               člansko družino ta meja socialne varnosti. In zdaj jaz vprašam, ali je to mogoče
               odvzem moje minimalne plače, ki trenutno znaša 382 evrov, nadomestila za invalidnost,
               ker dodatek za nego otroka je že dodeljen občini brez njegovega podpisa, ker ni
               sposoben sam o tem odločati, zato smo starši pri njegovem 18 letu pridobili na
               sodišču potrjeno, overovljeno pravnomočno odločbo o podaljšani roditeljski pravici.
               In jaz bi prosila, če lahko dobim odgovor, katera meja socialne varnosti je tista o
               kateri govori gospod Dominkuš. Hvala.</p>
            </sp>
            <sp xml:id="SDT4-OZDDSZII-Redna-024-2007-04-17.sp47">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Je mogoče na to dilemo, to vprašanje dati pojasnilo, gospod
               Dominkuš?</p>
            </sp>
            <sp xml:id="SDT4-OZDDSZII-Redna-024-2007-04-17.sp48">

               <speaker>DAVOR DOMINKUŠ:</speaker>

               <p>Gospe Lombardo bomo pisno odgovorili. Mislim, da je to najboljše. Meja socialne
               varnosti so sredstva, ki invalidni osebi oziroma družini ostanejo za preživetje. Se
               pravi, nad to mejo mora participirati za plačilo stroškov različnih storitev v
               sistemu socialnega varstva, konkretno tudi za pravico do družinskega pomočnika. Jaz
               sem samo povedal, da že zdaj v sistemu obstaja možnost, da se ne gre na minimum, ki
               ga določajo predpisi ampak, da se gre na višjo, ko se utemelji. To pomeni, da
               invalidni osebi, če praktično ilustriram, ki ima svoje prihodke, država ne reče:
               <q>"Pustili ti bomo 300 evrov, s katerimi moraš preživeti na mesec, vse kar imaš nad 300
               evrov ti bomo vzeli za to, da boš plačeval storitev oziroma pravico do družinskega
               pomočnika."</q>  Če invalidna oseba
               oziroma družina v kateri invalidna oseba ilustrira, če utemelji, da je strošek, ki ga
               ima bodisi posameznik, bodisi družina zaradi invalidnosti in posebnih potreb, ki
               izhajajo iz te invalidnosti višji, potem se postavi meja socialne varnosti na višji
               ravni. To pomeni, da bo posamezniku lahko ostalo 400 evrov ali pa, da bo ostalo
               družini še več denarja, kar posledično pomeni, da bo morala potem občina doplačati
               več k tej pravici. O tem govorim in natančno kako pa je s temi zadevami, bomo pa v
               pisnem. In sistem že sedaj to omogoča.</p>
            </sp>
            <sp xml:id="SDT4-OZDDSZII-Redna-024-2007-04-17.sp49">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Poglejte, to je vsebina, ki gre že ven iz teh sklepov. Lahko je v
               vsebinskem smislu tudi sestavni del te analize, ki jo bo Vlada pripravila, ampak bomo
               s to razpravo zaključili. Upam, da bo gospod Dominkuš pripravil pismeno obrazložitev.
               Odnos do razumevanja tega vprašanja in gospa Lombardo, boste lahko imela dokument na
               podlagi katerega boste previla svoje vedenje do sedaj na to vprašanje.</p>
               <p>Gospod Drobnič je še prijavljen. Izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp50">

               <speaker>MAG. JANEZ DROBNIČ:</speaker>

               <p>Hvala lepa. Menim, da so sklepi povsem korektni, povsem benovolentni do vseh tistih,
               ki imajo katerekoli pripombe. Ključne spremembe zakona vemo kakšne so morale biti.
               Eno je zaradi ustavne odločbe, ker so občine trdile, da, in to tudi dokazale, da
               financirajo družinskega pomočnika. To se je odpravilo. In celo več kot so pravzaprav
               pričakovale. To je dejstvo.</p>
               <p>Glede zlorab, glede dodeljevanja statusa po invalidskih komisijah - to je ravno
               tako. To veste, da so imeli tudi same invalidske komisije pripombe. V nekaterih
               občinah je šlo to predimenzionirano, zlasti v primerih socialnih implikacij. Niste
               govorili o socialni ekonomski, govorili ste o socialnih. To pomeni, vemo kaj. Hitra
               rast se je izkazovala takrat. Nenazadnje ta zakon je bil potem spremljam tudi v
               okviru socialnih partnerjev in tudi nevladnih organizacij. Nekaj pripomb je bilo.
               Sedaj po dveh mesecih smo dobili - jaz sem si nekatere podatke tudi pogledal, iz
               spletne strani Ministrstva za delo, družino in socialne zadeve, prebral sem si te
               pripombe - veste, ni ničesar takšnega kar bi sedajle terjalo posredovanje. Ampak
               puščamo odprt prostor. Poglejte kakšen sklep je. Hipotetičen sklep. Odbor predlaga
               Vladi, da preuči gradivo, predloge in pripombe iz razprave in morda na osnovi
               celovite analize stanja pripravi morebitne spremembe zakona o socialnem varstvu.
               Sploh nič še nismo takšnega ugotovili, posebnega in že dajemo napotek naj pripravi
               spremembo in to kar celovit paket zakonodaje. To, kar je predloženo, je po mojem
               mišljenju, mojem mišljenju kot strokovnjaka, kot politika, več kot primerno. Se bomo
               pa lahko še srečali ob kakšni drugi priložnosti, zagotovo. In vmes se je zgodila tudi
               neka sprememba, da je potrebno, če si opravičen do benovolence s strani proračuna, da
               moraš, če si opravičen do tega iz naslova družinskega pomočnika, tudi računati na to,
               da če to izvajaš na račun tistega oskrbovanca, pa ima oskrbovanec premoženje, potem
               moraš poroštvo tudi dati. Zato, ker si pretendent nad lastnino. Tako nekako je
               urejeno tudi v drugih državah, na primeren, sorazmeren način. Na sorazmeren način. To
               bomo pa pogledali lahko čez pol leta, ali je ta sorazmernost tudi ustrezna.</p>
               <p>Je pa eno drugo vprašanje, ki ste ga postavili poslanci že prej. Da je ta sistem
               družinskega pomočnika takšne narave, da bi ga bilo  smiselno urediti na državnem nivoju. To je pa bilo. In ob
               neki, takrat je bilo, mislim da, sprejet tudi sklep ob naslednji spremembi Zakona o
               socialnem varstvu, se gre v celovito spremembo in se to tudi prenese. Takrat bo
               diskusija o načinu, če to prenesti, če bo resnično prineslo samo pozitivne učinke, da
               ne bi prineslo tudi kakšnih negativnih. Torej predlagam in podpiram te tri sklepe.
               Čisto v celoti se z njimi ne strinjam, ampak z vsemi stvarmi se pa tudi ne moremo v
               življenju strinjati. Menim pa, da tiste ključne stvari pokrijejo.</p>
            </sp>
            <sp xml:id="SDT4-OZDDSZII-Redna-024-2007-04-17.sp51">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Gospa Potrata, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp52">

               <speaker>MAG. MAJDA POTRATA:</speaker>

               <p>Hvala za besedo, gospod predsednik. Saj sem nameravala samo z glasovanjem izreči
               svojo voljo, ampak sedaj sem se vendarle odločila tudi ubesediti svojo podporo
               predlaganim trem sklepom, zlasti s skrajšanim rokom v drugem sklepu. Sedaj, zakaj pa
               sem se odločila govoriti, je pa zvezano s tem, da popolne amnezije le nimam, pa da je
               dobro kdaj kakšno zadevo za nazaj tudi pogledati in obuditi potem razpravo tako kot
               je takrat razprava tekla. In kar zadeva oblikovanje komisij, se spomnim, da je bila
               to zagotovo zadeva s katero nismo soglašali. Ravno zaradi tega, ker dodeljevanje
               družinskega pomočnika ali status družinskega pomočnika sega v polje socialnega ne
               samo invalidskega. Tako da, to je pa že dobro povedati. In glede na to, da sklepi
               pravzaprav računajo ravno na to, da se opravijo analize, se mi zdi, da ni nekaj kar
               bi bilo do kraja odprto in tudi tretji sklep, ki je tako oblikovan kot je, kar se da
               previdno, z ne vem koliko ovinkov do tistega kar bi pravzaprav želeli. Ni razlogov,
               da ne bi tega podprli in tudi se ni bati, da bi si kdo želel ali, pa mislim tukaj pri
               izvršni veji oblasti, pretirano trudil za spremembe zakona, če bo v analizi le našel
               argumente za to, da sprememb zakona ne bo treba predlagati. Jaz le mislim, da je
               vredno to podpreti. Pa mogoče to za naprej tudi vedeti, da včasih kakšni zakoni, ki
               sicer sledijo odločbi Ustavnega sodišča, zraven pripeljejo še kaj takega kar ni ravno
               v odločbi bilo zahtevano. Hvala.</p>
            </sp>
            <sp xml:id="SDT4-OZDDSZII-Redna-024-2007-04-17.sp53">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Na kratko. Gospa De Reya, izvolite.</p>
            </sp>
            <sp xml:id="SDT4-OZDDSZII-Redna-024-2007-04-17.sp54">

               <speaker>MATEJA DE REYA:</speaker>

               <p>Seveda si jaz tudi želim, da bi bil ta predlog sklepa izglasovan s krajšim rokom.
               Samo v pojasnilo. Edini zakon - jaz imam pred seboj predlog zakona o dolgotrajni
               oskrbi in zavarovanju za dolgotrajno oskrbe. Ta predlog, samo to da povem, v 143.
               členu govori, da po letu 2009, koncem 2009 se lahko uveljavlja samo pravica do
               dolgotrajne oskrbe po tem zakonu in odpade pravica do dodatka za pomoč in postrežbo
               družinskih pomočnikov in vsega ostalega. Samo za naprej.</p>
            </sp>
            <sp xml:id="SDT4-OZDDSZII-Redna-024-2007-04-17.sp55">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Še gospod Hren, izvolite. Potem bomo počasi odločali.</p>
            </sp>
            <sp xml:id="SDT4-OZDDSZII-Redna-024-2007-04-17.sp56">

               <speaker>GOSPOD HREN:</speaker>

               <p>Slabe posledice zakona so že tukaj. In mene samo zanima, kaj se bo s temi ljudmi, ki
               bodo sedajle dobivali tele položnice, kot je že gospa pokazala eno, kje bomo mi
               dobili ta denar, da bomo sami sebe financirali tako rekoč. Mislim, da tukaj četrti,
               predlog sklepa manjka in to je, da Vlada zamrzni izvajane tega zakona.</p>
            </sp>
            <sp xml:id="SDT4-OZDDSZII-Redna-024-2007-04-17.sp57">

               <speaker>PREDSEDNIK STANISLAV BRENČIČ:</speaker>

               <p>Hvala lepa.  Tega sklepa mi
               ne moremo izreči, ker za to vemo kdo je v naši pravni ureditvi in nič drugače.</p>
               <p>Še gospa Barbara Žgajner Tavš, potem pa zaključujem razpravo o sklepih in bomo
               odločali.</p>
               <p>Izvolite, gospa Barbara. Gospod Hren, če izključite. Hvala lepa.</p>
            </sp>
            <sp xml:id="SDT4-OZDDSZII-Redna-024-2007-04-17.sp58">

               <speaker>BARBARA ŽGAJNER TAVŠ:</speaker>

               <p>Hvala lepa. Jaz se sicer nisem hotela še enkrat oglasiti, pa dovolite, da dam, če
               ste tako ocenili, piko na <q>"i"</q>. Predvsem pa me je spodbudilo vnovič razprava oziroma
               govor gospoda Drobniča, ki se je poimenoval strokovnjak na tem področju. Jaz
               verjamem, da je strokovnjak, ampak veste, njegova strokovnost pri pripravi takšnih
               zakonov je žal botrovala, da je zakone pisal mimo strokovne javnosti, in da so
               strokovne odločitve v okviru njegovih zakonov botrovale tudi številnim ustavnim
               presojam in nenazadnje tudi današnji seji. To je strokovno. Žal. Jaz upam, da takšna
               aroganca in takšna samohvala ne bo priča tudi osebam, ki pa so ostali na Ministrstvu
               za delo, družino in socialne zadeve, in da bodo nenazadnje prisluhnili dobrim
               predlogom. Hvala.</p>
            </sp>
            <sp xml:id="SDT4-OZDDSZII-Redna-024-2007-04-17.sp59">

               <speaker>PREDSEDNIK STANISLAV BRENČIČ:</speaker>

               <p>Hvala lepa. Zaključujem razpravo o predloženih sklepih. O sklepih bomo odločali
               ločeno. Zato dajem v odločanje najprej prvi sklep, takšen kot ga imate v tem zadnjem
               gradivu.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage> Hvala lepa.</p>
               <p>Ugotavljam, da je sklep soglasno sprejet.</p>
               <p>V odločanje dajem drugi sklep. Tukaj pa imamo amandma na ta sklep oziroma popravek,
               da se <q>"treh"</q> spremeni v <q>"dva"</q>. Najprej dajem v odločanje to spremembo. Kdo podpira,
               da se ta rok iz treh, kot je v sklepu, zmanjša na dva.</p>
               <p>Kdo je za? <stage>(9 članov.)</stage> Je kdo proti? <stage>(3 članov.)</stage> Hvala lepa.</p>
               <p>Ugotavljam, da je amandma sprejet.</p>
               <p>Sedaj pa še celoten sklep, kdo podpira drugi sklep.</p>
               <p>Kdo je za? <stage>(11 članov.)</stage> Je kdo proti? <stage>(2 članov.)</stage></p>
               <p>Ugotavljam, da je sklep sprejet.</p>
               <p>Tretji sklep pa dam najprej amandma, da se <q>"Zakon o socialnem varstvu"</q> spremeni v
               <q>"področno zakonodajo"</q>, <q>"sprememb področne zakonodaje"</q>, če slovnično uporabljamo.</p>
               <p>Kdo je za? <stage>(9 članov.)</stage> Je kdo proti? <stage>(1 član.)</stage></p>
               <p>In še tako spremenjen cel tretji predlog sklepa.</p>
               <p>Kdo je za? <stage>(9 članov.)</stage> Je kdo proti? <stage>(Nihče.)</stage></p>
               <p>S tem smo vse tri sklepe izglasovali. Nekako lahko ugotovim, da zaključujem to točko
               in zaključujem 24. redno sejo. Hvala lepa vsem predstavnikom Vlade, gostom in vam
               kolegice in kolegi, člani odbora za sodelovanje. Lep pozdrav za zaključen medijem in
               imejte lep dan naprej!</p>
               <stage type="time">(Seja je bila končana 17. aprila 2007 ob 16.10.)</stage>
            </sp>
         </div>
      </body>
   </text>
</TEI>