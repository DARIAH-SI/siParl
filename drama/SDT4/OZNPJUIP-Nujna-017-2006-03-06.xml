<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZNPJUIP-Nujna-017-2006-03-06">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za notranjo politiko javno upravo in pravosodje</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">788E5030CD637176C1257125004E025C</idno>
               <idno type="custom" subtype="day">D58FF5B9D1DCB7C6C125712A00385A6B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=D58FF5B9D1DCB7C6C125712A00385A6B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZNPJUIP-Nujna-017-2006-03-06.OZNPJUIP" n="017">
               <name>Nujna</name>
               <date when="2006-03-06"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZNPJUIP-Nujna-017-2006-03-06.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZNPJUIP-Nujna-017-2006-03-06.OZNPJUIP">
                        <orgName key="OZNPJUIP">Odbor za notranjo politiko javno upravo in pravosodje</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA NOTRANJO POLITIKO, JAVNO UPRAVO IN PRAVOSODJE</stage>
            <stage type="session">17. nujna seja</stage>
            <stage type="date">(06. marec 2006)</stage>
            <stage type="chairman">Sejo je vodila Mojca Kucler Dolinar, predsednica odbora.</stage>
            <stage type="time">Seja se je pričela ob 16.08 uri. </stage>


            <sp xml:id="SDT4-OZNPJUIP-Nujna-017-2006-03-06.sp1">

               <speaker>PREDSEDNICA MOJCA KUCLER DOLINAR:</speaker>

               <p>Lep pozdrav članom in članicam vabljenim k prvi in edini točki 17. nujne seje odbora
               za notranjo politiko, javno upravo in pravosodje. Obvestili so me, da na seji ne
               morejo sodelovati poslanec Marko Pavliha in poslanec Terčon, kot nadomestni poslanec
               sodeluje namesto poslanca Kanglerja poslanec Jakob Presečnik. K dnevnemu redu nisem
               dobila predlogov za umik oziroma razširitev katere od točk.</p>
               <p>Prehajamo na to predlagano <title>1. TOČKO - NA OBRAVNAVO PREDLOGA ALEŠA ZALARJA ZA
                  ZAČASNO ZADRŽANJE NEKATERIH ČLENOV ZAKONA O SODNIŠKI SLUŽBI, ZAKONA O SISTEMU PLAČ
                  V JAVNEM SEKTORJU IN ODLOKA O PLAČAH FUNKCIONARJEV.</title> Gradivo in vabljeni so
               razvidni iz sklica. Uvodoma vabim predstavnika zakonodajno pravne službe, če želi
               besedo. Gospod Mozetič. Ne. In v nadaljevanju še predstavnike vlade. Naj obvestim, da
               pisnega mnenja vlade še ni, vendar imamo kompetentne predstavnike vlade danes na seji
               zato jih uvodoma vabim tudi k besedi. Gospod Virant, izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp2">

               <speaker>DR. GREGOR VIRANT:</speaker>

               <p>Hvala lepa. Spoštovani! Naj obvestim odbor, da vlada pravkar sklepa o mnenju o tej
               pobudi. Rok za zaključek dopisne seje vlade poteče ob pol petih, to se pravi čez
               dobrih 20 minut in takoj ko bo ta rok potekel, za enkrat kaže, da bo mnenje sprejeto,
               bo mnenje posredovano v državni zbor in mislim, da v roku pol ure bi ga bilo že
               mogoče videti, razmnožiti in tako naprej. Bom pa, tako da bom sedaj seveda govoril o
               predlogu, ki je bil uvrščen na dopisno sejo vlade in o katerem se vlada opredeljuje
               do tistega dela pobude, ki se nanaša na predlog za začasno zadržanje oziroma
               zamrznitev izpodbijanih določb. Vlada meni, da razlogov za začasno zadržanje
               izpodbijanih določb ni, ker z njihovo uveljavitvijo ne bodo nastale težko popravljive
               in škodljive posledice, kar je po zakonu razlog za morebitno začasno zadržanje. Prvič
               opozarjamo na to, da je s 1. marcem, da se je s 1. marcem začel uporabljati novi
               plačni sistem za vse funkcionarje in direktorje in da se je s tem dnem prenehal
               uporabljati stari sistem, ki je temeljil na zakonu iz leta 1994. Spomnil bi vas
               namreč, da je državni zbor leta 2002 sprejel zakon o sistemu plač v javnem sektorju,
               ki je v prehodni določbi določil, da prenehajo veljati vse določbe zakonov, ki
               urejajo plače v javnem sektorju, se pa še naprej uporabljajo do začetka uporabe
               novega sistema. To je princip zakona iz leta 2002. In glede na to, da se je torej s
               1.3. začel uporabljati po zakonu in po odloku novi plačni sistem za funkcionarje in
               za direktorje po uredbi, se je s tem prenehal uporabljati stari. In mi menimo, da bi
               z začasnim zadržanjem tega sistema, te nove ureditve nastala pravna praznina. Torej,
               da novega sistema nebi imeli, starega pa tudi ne. Drugič. Glede težko popravljivih
               posledic, ki jih navaja pobudnik. Posledice o katerih govori se nanašajo na možno
               znižanje plače na ravni individualnega sodnika, ne namreč ponovno poudarim, da masa
               sredstev za sodniške plače ostaja nespremenjena. Še celo več. Dodan je element plače
               za povečan obseg dela kar pomeni, da se bo masa plač, masa denarja za plače v sodstvu
               celo povečala, da bo seveda del individualnega izplačila odvisen od delovnega
               rezultata oziroma od delovne uspešnosti, ker zakon o sodniški službi uvaja ta novi
               element, torej del plače za delovno uspešnost. Torej res zelo poenostavljeno
               povedano, vendar ta trditev absolutno drži, celotna masa za plače v sodstvu se ne
               zmanjšuje, je pa del plače na individualni ravni odvisen od delovne uspešnosti
               oziroma od delovnega rezultata. Zdaj ker do morebitnega zmanjšanja plače na
               individualni ravni prihaja zaradi nižjega dodatka za delovno dobo, torej znižanje in
               0,5 na 0,3 je treba pojasniti, da bi bilo mogoče, če bi ustavno sodišče ugotovilo
               neskladje z ustavo <stage type="mag">(Nadaljevanje)</stage> te
               ureditve, se da to rešiti z poračunom, kar pomeni, da ne gre za nepopravljive oziroma
               težko popravljive posledice. V tem mnenju se vlada sicer še ne ukvarja z vsebino
               ustavne pobude, pa vendar bi pri tem vprašanju dodatka za delovno dobo rad posebej
               poudaril, da smo bili funkcionarji do 1. marca letošnjega leta v primerjavi z več kot
               150 tisoč javnimi uslužbenci privilegirani, kajti samo funkcionarji, z izjemo županov
               smo prejemali dodatek za delovno dobo do svoje celotne plače, ki vključuje tudi
               dodatke, kot je funkcijski dodatek za poslanca ali ministra ali dodatek ali sodniški
               dodatek za sodnika. V primerjavi z zdravnikom, učiteljem, uradnikom, medicinsko
               sestro je to ugodnejši položaj. To je treba vedeti, kajti ti so dobivali 0,5 in
               dobivajo 0,5 na leto delovne dobe od svoje osnovne plače, ki je v povprečju javnega
               sektorja nekje okrog dve tretjini celotne plače. Pobudnik navaja tudi posledice, ki
               bi lahko nastale ob ugotovitvi protiustavnosti za tiste sodnike, ki se v tem času
               upokojijo in ki bi imeli, če bi bila odločba ustavnega sodišča v prid pobudniku potem
               višjo pokojninsko osnovo. Tudi tu ocenjujemo, da bi brez večjih težav lahko na
               podlagi poračunov tudi na novo vrednotili pokojninsko osnovo. Še en razlog, ki ga
               pobudnik navaja je korenit, navajam, korenit poseg izvršilne in zakonodajne veje
               oblasti v sodno vejo oblasti in zmanjšanje zaupanja javnosti v sodstvo. Tudi temu
               oporekamo. Ne gre za poseg izvršilne in zakonodajne veje oblasti v sodstvo. Normalno
               je, da se plače v sodstvu urejajo z akti zakonodajne veje oblasti, z zakonom in na
               njegovi podlagi sprejetim odlokom. Kar se tiče zaupanja javnosti v sodstvo, smo trdno
               prepričani, da bo s tem, ko bo del sodnikove plače odvisen od njegove delovne
               uspešnosti, od njegovega rezultata, zaupanje javnosti v sodstvo lahko samo večje,
               nikakor pa ne manjše. Iz navedenih razlogov vlada nasprotuje predlogu za začasno
               zadržanje izpodbijanih določb zakonov in odloka. Hvala lepa.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp3">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. V nadaljevanju odpiram razpravo tudi za člane in članice odbora. Gospod
               Gantar, izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp4">

               <speaker>DR. PAVEL GANTAR:</speaker>

               <p>... <stage>/Nerazumljivo./</stage>... ker bom mogel iti, ker imam druge obveznosti povezane s svojim
               poslanskim delom. Jaz bi dal dva argumenta, kjer bi, bi rekel se kritično obregnil ob
               stališče zakonodajno-pravne službe pa tudi vsaj element te argumentacije, ki jo je
               podal gospod minister. Začeli ste z zadnjim, ali obstajajo torej takšne posledice
               težko popravljive škode oziroma škodljive posledice zaradi teh bi bilo za ustavno
               sodišče naj odločilo, da začasna zadržitev zakona je treba lepo reči, da je ta
               argument, ki ga je najprej navedel gospod minister mogoče logično trhel v tem smislu,
               da minister, če ga prav razumem pravi, zdaj uporabljamo od 1. marca naprej novi
               plačni sistem, na osnovi novega zakona, stari na osnovi starega zakona je nehal
               veljati. Če novi, če bi novi bil pravzaprav razveljavljen, potem pravzaprav nebi
               imeli nobenega plačnega sistema. To seveda mislim, da ni logično in niti ne smiselno,
               nelogično in bi seveda veljal stari plačni sistem. Prav odločba ustavnega sodišča bi
               bila naravnana v to smer, ki bi pravzaprav <stage type="mag">(Nadaljevanje)</stage> restriktuirala dokončne odločitve starih plačni sistem. Naredila bi
               tisto, bi pač preprosto nek restitucijo starega plačnega sistema. Torej v tem primeru
               seveda brez plačnega sistema nikakor nebi ostali ne sodniki ne kdorkoli drugi v tej
               državi. In drugič. Težko popravljive posledice in nimam kaj reči, so ali ne, zdaj ni
               vprašanje ali zapišemo da jih ne bo težko popravljive posledice so že nastale.
               Empirično so to, evidentno, v uporu sodnikov k, v tem kar sem reče upor sodnikov v ne
               vem nekakšni beli stavki, v cele vrste zapletov, ki se pojavljajo, ki lahko vplivajo
               na stabilnost in učinkovitost sodnega sistema in mi imamo težko popravljive posledice
               že tu. S tega vidika bi bila ustavitev te, to začasno zadržanje te odločbe, tega
               zakona in ki bi dal možnost pravzaprav, da se umirijo strasti, da sodišče tudi
               presodi in da se znotraj tega sanirajo že težko popravljive posledice, ki so že
               nastale, bi bilo pravzaprav dobrodošlo in nekako na nek način bi celo rekel, pa ne
               mislim cinično ali pa ironično, bi celo pomenilo možnost, da se vlada izvleče iz te
               razmeroma težke in težko obvladljive situacije. Tako, da osebno seveda se ne strinjam
               s tem mnenjem zakonodajno-pravne službe, niti ne z mnenjem vlade, ki ga je predstavil
               minister in seveda menim, da bi bilo smiselno, da bi ta odbor, sedaj na sodišče
               sporočil, da se strinjamo s tem, da se ta predlog zakona oziroma tako, kot je bil v
               izreku tega predloga, ki ga je napisal gospod Zalar, napisal da so ti zakoni
               pravzaprav in ta zakon, zadrži izvajanje tega zakona. Hvala lepa.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp5">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp6">

               <speaker>MIRAN POTRČ:</speaker>

               <p>Hvala lepa. S predlogom, da se da pozitivno mnenje k ugotovitvam, da je sprejeta
               zakonodaja ustrezna in da ni razlogov za začasno zadržanje ne soglašam. Zato bom
               povedal nekaj argumentov. Pred tem mi dovolite kljub vsemu nekaj ugotovitev. Prvič.
               Mislim, da je nesprejemljivo, da na takšno razpravo v matičnem delovnem telesu, ko
               gre za oceno položaja v sistemu plač celotnega sodstva ne pride minister za
               pravosodje. To kaže na odnos, ki ga je ta vlada in minister ima do tretje veje
               oblasti. Jaz bi rad zoper takšen odnos ugovarjal, ker se mi ne zdi korekten in ni
               dober za cilje, ki jih sicer minister za javno upravo opisuje, to je za dvig ugleda
               pravosodja. Dokler si bo lahko vsak obrisal čevlje v pravosodje, tako dolgo
               pravosodje prav gotovo ne bo moglo, kljub temu, da bo drugače delovalo in odpravljalo
               tudi lastne napake, ki jih brezdvomno ima, povečati svojega ugleda. <stage type="mag">(Nadaljevanje)</stage> Drugo, velja enako moje nerazpoloženje do
               vlade. Če smo lahko mi, če je lahko tudi zakonodajno-pravna služba pripravila
               stališča, mi pa prišli in gradiva prebrali, bi vlada lahko to naredila tudi uro pred
               tem. Ne verjamem namreč, da se ni vedelo, kdaj bo seja sklicana in da vlada ne bi
               mogla stališča pred tem pripraviti. To kaže na odnos do pravosodja, pa tudi do
               državnega zbora. Jaz soglašam z ugotovitvami pred začetkom seje, da ni nujno, da
               imamo stališča. Lepo pa je, da jih vlada tudi za to odločanje pripravi in običajno
               smo jih imeli.</p>
               <p>Glede stališč, ki smo jih dobili pisno od gospoda Mozetiča oziroma
               zakonodajno-pravne službe, bi rad ugotovil naslednje. Da so stališča izključno
               formalna, kar ne pomeni, da v formalnem delu niso točna. Namreč, izhajajo iz
               izključno posledic predloženih novih zakonov in dejstva, če bodo stopili v veljavo,
               na enega samega posameznika, ki je vložil ustavni spor. In v tem delu so korektna.
               Res je, te posledice niso nepopravljive in ne morejo biti sanirane z eventualnimi
               tudi kasnejšimi odločitvami. Vendar osebno menim, da je to res ne formalen, ampak
               formalističen odnos, ker vemo vsi, da gre za mnogo več. Gre za pomembno
               nezadovoljstvo, ki ga pravosodje ali pa pomemben del pravosodja izraža zoper pravni
               sistem, kakor je bil uveljavljen z dvema zakonoma in odlokom. In mislim, da je to
               tisto, o čemer bi tudi v primeru začasnega zadržanja morali govoriti.</p>
               <p>Mislim, da ne bi bilo dobro, da se tudi državni zbor pridruži gospodu Virantu,
               odsotnemu gospodu Šturmu in tudi predsedniku vlade, gospodu Janši, vsaj na način,
               kakor je govoril včeraj v Nedeljskem klubu, ko je pravzaprav povedal, da si sodniki
               ne želijo novega plačnega sistema, ker nočejo uveljaviti sistema, v katerem bi za
               boljše delo dobili boljše plačilo, in da so pravzaprav uporniki obstoječemu,
               sprejetemu sistemu tisti leni sodniki, čeprav ta izraz ni bil uporabljen. In mislim,
               da ne delamo dobro tretji veji oblasti, da na ta način do nje ravnamo. Vem, to, kar
               zdaj govorim, ni popularno, zaradi tega, ker smo ustvarili klimo, v kateri smo tako
               ali tako zrušili vsak ugled, ki ga še ima pravosodje, in to delamo tudi s to
               zakonodajo in takšnim obnašanjem. Samo mislim, da je prav povedati, da to za
               funkcioniranje države ni dobro. In da omalovaževanje pravosodja in ocena, da vsak
               tisti, ki se zoper zakonodajo razburja, ima že kakšne razloge, ker je bil morda
               kakšen političen kandidat katere stranke ali kaj podobnega. To enostavno ne gre in ni
               zrelo za predsednika vlade in za minister. In mislim, da na to enostavno ne bi smeli
               pristati.</p>
               <p>Posledice torej so že in bodo. Ni jih mogoče, po mojem prepričanju, vezati zgolj in
               samo na posameznika. In prav bi bilo, da bi v državnem zboru sugerirali, da naj se
               izvajanje zakonov začasno zadrži, ker bi bila škoda manjša. <stage type="mag">(Nadaljevanje)</stage> Ker če bi v nekaj mesecih prišlo tudi do
               kompletne potrditve predlagane zakonodaje z ustavnega vidika, mi pa vemo, da je, vsaj
               kdor je prebral zahtevo, je ustavna presoja dana iz vrste ustavnopravnih določb, ki
               postavljajo položaj tretje veje oblasti kot samostojne in neodvisne. Izrecno govori o
               tem, da ni mogoče z odlokom, skratka, s podzakonskim aktom, ampak samo z zakonom
               urejati nekatera vprašanja. Sklicujejo se na nekatere mednarodne konvencije o
               položaju sodišč in plačah sodnikov, ki jih je treba tudi v celotnem postopku oceniti.
               Opozarjajo na to, da so lahko nekatere določbe sporne z vidika zaupanja v pravo. In
               vse to so elementi, ki bi le kazali na potrebnost, da se izvajanje tega dela določb
               začasno zadrži, ne pa da državni zbor potrdi mnenja, ki so dana s strani
               zakonodajno-pravne službe in gospoda ministra za javno upravo. Hvala.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp7">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospa Beblerjeva, izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp8">

               <speaker>DARJA LAVTIŽAR BEBLER:</speaker>

               <p>Torej, jaz bi tudi dala prav tistim, ki trdijo, da so škodljive posledice že nastale
               in tako rekoč nastajajo vsak dan. Zanima me - res je škoda, da ni spet tukaj ministra
               za pravosodje -, čemu je bil potem potreben poseben sestanek s predstavniki sodstva,
               če pa je s to zakonodajo vse v redu. In čemu - tako sem razbrala iz sredstev javnega
               obveščanja - je minister obljubil, da bodo zdaj izdane itak samo začasne odločbe o
               plačah. Jaz tudi te začasnosti, moram reči, ne razumem, ker zakon je pač treba
               spoštovati, če stopi v veljavo. In ker zatrjujete, da ni razlogov za zadržanje
               zakona, potem res ne razumem te obljube o neki začasnosti odločb o plačah. Začasnosti
               ne more biti. Treba je zakon izvršiti, ga spoštovati ali pa ne, ob seveda drugih
               pogojih, ki bi šli v to smer, da bi recimo pritrdili predlogu pobudnika, da se zadrži
               izvršitev izpodbijanih določb zakona in odloka.</p>
               <p>Poleg tega ne vem, zakaj smo sklicali to sejo tako na hitro, če nimamo še pisnega
               mnenja vlade. Namreč, zelo težko je takole na hitro oceniti to, kar je tu rečeno s
               strani ministra, na izust <stage>/?/</stage>, pa še on ob tem pove, da verjetno bodo sprejeta taka
               stališča. Mnenje zakonodajno-pravne službe državnega zbora je pač tako, da ne
               odgovarja tezam in trditvam pobudnika, ko predlaga zadržanje teh določb zakona. Ampak
               spet kot da gre za pogovor dveh gluhih. Enostavno zaobide argumentacijo, ki jo je
               pobudnik zelo natančno podal v svojem predlogu za zadržanje izvršitve izpodbijanih
               določb. Mislim, da to opozorilo, ki ga pobudnik daje, da je s takšnim ravnanjem
               pravzaprav omajano zaupanje v sodno vejo oblasti, da je to zelo resna ocena. In
               navsezadnje, <stage type="mag">(Nadaljevanje)</stage> bodimo odkriti,
               ne kogarkoli, ampak vendar človeka, ki v tem pravosodju uživa veliko mero zaupanja in
               ugleda. In enostavno se mi zdi to zelo nesprejemljivo, da na ta način
               zakonodajno-pravna služba, pravzaprav brez ustreznih argumentov, sploh ne odgovarja
               na argumentacijo pobudnika, gospoda Zalarja.</p>
               <p>Tako da moram samo reči, da smo pravzaprav zelo žalostni, tudi zdaj, ko vidimo, kako
               je ta seja tega odbora bila zamišljena, da gre v bistvu za eno veliko aroganco s
               strani vladajoče koalicije in ignoranco ter enostavno ne morem pravzaprav sprejeti
               nekih resnih razlogov za takšno početje. Poleg tega mislim, da to mnenje
               zakonodajno-pravne službe v ničemer direktno ne odgovarja na argumentacijo pobudnika
               za zadržanje. Menim, da bi kazalo v izogib vsem tem posledicam, ki jih je tudi
               pobudnik lepo nanizal v svoji argumentaciji, da bi bilo prav, da tudi ta odbor podpre
               zadržanje zakona, kajti zagotovo bi s tem povzročili bistveno manjšo škodo. In ni
               res, kar tu v mnenju, recimo, zakonodajno-pravne službe piše, da pobudnik ni izkazal
               dejstva, da utegnejo nastopiti težko popravljive škodljive posledice. To ni res,
               pobudnik je to vse zelo lepo napisal, v mnenju zakonodajno-pravne službe pa ni nič o
               tem. Enostavno se človek sprašuje in čudi nad neresnostjo tega početja. Hvala.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp9">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. Moram vam, gospa Lavtižar Bebler, najprej odgovoriti na tisti del...</p>
            </sp>
            <sp xml:id="SDT4-OZNPJUIP-Nujna-017-2006-03-06.sp10">

               <speaker>DARJA LAVTIŽAR BEBLER:</speaker>

               <p>Ni treba nič odgovarjati...</p>
            </sp>
            <sp xml:id="SDT4-OZNPJUIP-Nujna-017-2006-03-06.sp11">

               <speaker>PREDSEDNICA MOJCA KUCLER DOLINAR:</speaker>

               <p>Sem se odločila, da vam bom odgovarjala... <stage>/Oglašanje iz ozadja./</stage> Gospa
               podpredsednica tega odbora, vendar morate priznati to, da sem jaz predsednica in da
               jaz vodim seje. Glede na vaše oporekanje, kar se tiče sklica seje, bi najprej
               povedala naslednje. Prvič, da je ustavno sodišče nam dalo rok, da moramo odgovoriti
               na pobudo, kar se tiče začasnega zadržanja, do jutri do 12.00 ure. Kot veste, sta
               zjutraj že sklicana dva odbora, zato proceduralno ni šlo drugače, kot da danes
               skličemo 15 minut po glasovanju. In v skladu s terminskim planom za današnji dan, za
               ponedeljek, je bilo glasovanje predvideno ob 20.50 uri. Uvodoma je bilo že
               pojasnjeno, da bo pisno mnenje vlade dostavljeno tekom te seje. Uvodoma je bilo pa
               podano s strani ministra Viranta njihovo ustno mnenje, zato je za zavrniti
               kakršnekoli očitke, kar se tiče sklica in vodenja današnje seje. Gospod Virant,
               izvolite. <stage>/Oglašanje iz ozadja./</stage> Replika, gospa Lavtižar Bebler.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp12">

               <speaker>DARJA LAVTIŽAR BEBLER:</speaker>

               <p>Seveda razumem, da je treba to mnenje pripraviti do jutri, ampak potemtakem, če ste
               najbrž vedeli, kdaj bo prispelo tudi pisno mnenje vlade, bi lahko to sejo sklicali
               pozneje, pozneje kot pa 15 minut po končani seji. Navsezadnje, saj smo jo začeli pol
               ure po končani seji državnega zbora, ker ste vi zamudili, ampak nič ne de. Nimamo
               ustreznega gradiva na voljo, to je pač problem. Takole na vrat na nos je pač težko
               sprejeti neko resno stališče. Hvala. <stage type="mag"/>
               </p>
            </sp>
            <sp xml:id="SDT4-OZNPJUIP-Nujna-017-2006-03-06.sp13">

               <speaker>PREDSEDNICA MOJCA KUCLER DOLINAR:</speaker>

               <p>Hvala lepa. S sejo smo začeli 15 minut po zaključku seje. Kar pa se tiče pisnega
               mnenja, pa če bo tako odločil tudi ta odbor, ni problema, prekinemo sejo in ga tudi
               počakamo. Gospod Virant, izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp14">

               <speaker>DR. GREGOR VIRANT:</speaker>

               <p>Hvala lepa. No, tudi sam bi najprej želel odgovoriti na te očitke o <stage>(sem si zapisal)</stage>
               aroganci, ignoranci in prepozno pripravljenem mnenju. Jaz ne vem, če je kdo, razen
               gospe Beblerjeve, v razpravi doslej zaznal kakšno sled arogance ali pa ignorance. Na
               vsak vaš argument odgovorimo s svojim argumentom, vam priznavamo pravico, da na vsak
               naš argument odgovorite s svojim argumentom, in v tem ni nobenega problema.</p>
               <p>Kar se pa tiče priprave mnenja, je pa treba prvič vedeti, da so roki izjemno kratki,
               ustavno sodišče nam je dalo kratke roke. Drugič, vlada je kolegijski organ in takšno
               mnenje sprejme na svoji seji. Glede na to, da vlada sklepa tudi na dopisnih sejah, ki
               potekajo v elektronski obliki, vlada dejansko dela 7 dni v tednu in 24 ur na dan, to
               veste. Treba si je pa vzeti nekaj ur za to, da dopisna seja vlade lahko normalno
               steče. Pri čemer smo planirali naše delo glede na planirano delo v državnem zboru. In
               načrtovano je bilo, da se glasovanje opravi, mislim, da okrog osme ure zvečer, in 15
               minut po tem naj bi se začel ta odbor. In mi smo si vzeli še nekaj rezerve, da bi
               bilo mnenje v državnem zboru nekaj ur prej, vendar ste pač delali malo hitreje, kot
               ste pa sami načrtovali. Za to vlada pač ne more biti kriva.</p>
               <p>Rekel bi še to, da je zanimiva ta razprava o tem, kaj pomeni sprejeta nova ureditev
               za ugled sodstva in zaupanje v sodstvo. Glejte, jaz spremljam javne reakcije na te
               spremembe in sem trdno prepričan, da se ugled sodstva in zaupanje v sodstvo, če se v
               zadnjem času zmanjšuje, ne zmanjšuje zaradi novega sistema, zaradi nove ureditve,
               ampak kvečjemu zaradi pregrete in neprimerne reakcije enega dela pravosodnega sistema
               na te spremembe. Nihče mi ne bo namreč rekel, da ugled sodstva upade in da zaupanje
               javnosti v sodstvo upade, če bo del sodnikove plače odvisen od njegovega delovnega
               rezultata. Se pa strinjam, da ugled sodstva upade takrat, ko del sodnikov odreagira
               na takšen predlog oziroma na takšno novo ureditev tako, kot je odreagiral. To pa
               pomeni, da tako rekoč napove nekakšno belo stavko oziroma napove, da bodo delali po
               normah. To je zame sploh še posebno vprašanje. Če je norma ustrezno zastavljena, če
               je standard ustrezno postavljen, potem bi bili vsi zadovoljni, če bi vsi sodniki
               delali po normah. Ampak groziti s tem, delali bomo po normah, kot z neko kaznijo, za
               državni zbor in za vlado in za državljane, to je pa že malo vprašljivo. Potem se
               moramo najbrž najprej vprašati, kaj pa je s to normo, če jo povprečen slovenski
               sodnik presega za 70%; ali ni morda potem norma nekoliko prenizko postavljena. To je
               glede vprašanja <stage type="mag">(Nadaljevanje)</stage> zaupanja in
               ugleda sodstva. To sta seveda dve politični kategoriji, ne eno ne drugo ne pomeni
               neke nepopravljive pravne posledice. Pravne posledice, ki nastanejo z odločbo
               ustavnega sodišča, recimo, ki bi bila ugodna za pobudnika in neugodna za državni
               zbor, bi seveda bile denarne. Ugotovilo bi se, da se je izplačevalo nekaj premalo, in
               še enkrat trdim, to bi bilo mogoče popraviti, tudi s poračunom.</p>
               <p>Glede tega očitka, da se postavlja reakcija enega dela sodstva tudi v politični
               kontekst, pa moram reči naslednje. Objektivno dejstvo je, da je pobudnik, torej
               vlagatelj pobude, o kateri se danes razpravlja, oseba, ki je bila hkrati tudi
               kandidat za pravosodnega ministra na listi Liberalne demokracije Slovenije. To je
               dejstvo, to je objektivna ugotovitev. S tem ne rečem, da to pobudi jemlje
               verodostojnost, ne rečem, da je zaradi tega pobuda lahko, ne vem, da je zato vsak
               argument že apriori napačen. Ampak samo pravim, da je objektivno dejstvo, da ima ta
               pobuda določen političen kontekst zaradi vlagatelja. Hvala.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp15">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Rezman.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp16">

               <speaker>VILI REZMAN:</speaker>

               <p>Hvala lepa. Raje, kot da bi kar obsojal ali pa kakšne trdne sodbe izrekal, bi vprašal
               nekaj stvari. Zato, ker pač drži, da smo to dobili, vsaj jaz, malo pred 10.00 uro,
               potem smo šli na sejo in teh več kot 20 strani ni mogoče na kratko temeljito
               preštudirati.</p>
               <p>Spomnil bi pa tudi na to, da smo prav, mislim, da v tej dvorani že dlje časa nazaj
               sedeli, pa kasneje na državnem zboru, kjer sem sam ugotavljal, da razen enega tožilca
               nihče ni pretirane hvale izrekal nad ponujeno zakonodajo takrat. Ampak tisto, kar
               mene zanima, je predvsem to. Kolikor sem uspel danes pač preleteti, tako zelo
               diagonalno, nič globokih misli ne bo sledilo, ugotovim, da je zakonodajno-pravna
               služba drugače kot sicer - ker drugače sicer zelo natančno dela in moram reči, da
               spoštujem njeno delo - zdaj zelo na kratko odgovorila, in sicer na samo eno trditev,
               ki govori o težko popravljivih posledicah; in to verjetno lahko tudi zdrži. Na vse
               ostalo pa ni odgovorov. In zakonodajno-pravna služba je že dala, nič ne bo prišlo
               več, to že imamo tukaj.</p>
               <p>Ampak tisto, kar je mene bolj zanimalo, so pa ravno druge stvari. Torej, mojo
               pozornost so vzbudile trditve, ki govore o tem, kako pač to ne gre tako delati,
               zaradi neskladja oziroma zaradi hierarhije med zakonom in odlokom, pa nimam odgovora.
               Kot nestrokovnjak s pravnega področja bi mi to bilo zelo dobrodošlo. Pa v zvezi s
               trditvami na vezanost odloka na zakonodajnost določbe, kar je, bi rekel, izvedenka
               tega, kar smo najprej rekli, in v zvezi s trditvami o kršitvi 87. člena ustave, ki
               govori o tem, da pravice in obveznosti državljanov določa država z zakonom; mi smo pa
               to urejali z odlokom. In torej jaz bi, preden bi nadaljeval, morebiti za razmišljanje
               želel nekaj pojasnil v zvezi s temi vprašanji oziroma nekaj odgovorov na trditve, ki
               so bile v pobudi dane, pa jih doslej še nismo slišali.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp17">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Bom na to kar uvodoma lahko sama odgovorila. Danes pač odločamo <stage type="mag">(Nadaljevanje)</stage> samo o tem delu začasnega
               zadržanja teh določb, ker samo za to smo dobili ta kratek rok. O preostalem delu se
               bomo pa še enkrat zbrali v taki sestavi in tudi o tem potem odločali, na podlagi
               dodatnega mnenja, ki ga bo posredovala zakonodajno-pravna služba. Še gospod Mozetič,
               izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp18">

               <speaker>MAG. MIROSLAV MOZETIČ:</speaker>

               <p>Hvala lepa za besedo. Kar je predsednica povedala, pač drži. Tu je jasno napisano, da
               je to stališče zakonodajno-pravne službe pripravljeno samo, kar zadeva predloge za
               začasno zadržanje. O vsem drugem ni debate v tem trenutku.</p>
               <p>Hotel bi pa odgovoriti kljub vsemu, čeprav ne želim polemizirati z nikomer, razen
               tega zakonodajno-pravna služba tudi nima pravice polemizirati. Vendar pa mislim, da
               so bili nekateri očitki, da to mnenje ne odgovarja na očitke oziroma na argumente iz
               predloga. A poglejte, če beremo, to je na 25. in 26. strani, če tam preberete, iz
               tega izhaja in tudi iz celote sicer, ampak samo tu izhaja, da so pač izdane odločbe o
               plačah, ki naj bi bile nižje, nekaterim sodnikom. Pobudnik ne piše, da bi on dobil
               odločbo, iz katere bi izhajalo, da bo imel nižjo plačo. To bi bila ena od škodljivih
               posledic, ki se tiče njegovih pravic, njegovega položaja, njegovih interesov. Pač
               tudi v zvezi z zadržanjem je treba izhajati iz 24. člena zakona o ustavnem sodišču,
               ki daje pobudo sicer vsakomur, vendar mora izkazati pravni interes. Pravni interes
               izkaže pa takrat, ko pač dokaže, da posega določba v njegove pravice, njegov pravni
               položaj in njegove pravne interese, ne kogarkoli. Zdaj kdorkoli je pač pobudnik, ko
               je pobudnik. Tako da je tu nepomembno, ime je sploh nepomembno, kdo je to.</p>
               <p>Potem, pravne posledice oziroma posledice, ki naj bi nastale - in lahko so celo res
               nastale, jaz o tem ne debatiram. S samim sprejemom zakona, v sodstvu revolt in
               podobno, lahko vse drži, ampak to niso pravne posledice, ki bi nastale pobudniku in
               ki bi bile z vidika 39. člena zakona o ustavnem sodišču relevantne za utemeljenost
               njegovega predloga za začasno zadržanje izvrševanja zakona. Tudi ta trditev, ki tudi
               izhaja iz tega predloga, da bi z zadržanjem prejšnji zakon kar naprej še veljal in da
               bi bila zadeva urejena. To povsem ne drži. Zakon, ki je nehal veljati, zakon je nehal
               veljati, tega zakona ni več. Ima pa seveda ustavno sodišče možnost, da z načinom
               izvršitve, ki je običajno vedno sporna, zlasti za državni zbor, začasno določi, kaj
               pa bo v tistem času. In z načinom izvršitve bi lahko ustavno sodišče reklo, da se bo
               v tem času pa uporabljalo določbe, ki urejajo plače iz zakona, ki ne velja; skratka,
               bi mu dalo moč s svojim sklepom, moč zakona.</p>
               <p>In potem tudi te trditve, ko tukaj pač navaja, da bi bilo zaupanje v sodstvo oziroma
               nezaupanje, spoštovanje sodstva in vse to, to sicer lahko drži, vendar to niso
               argumenti z vidika predloga za zadržanje, kot jih pač do zdaj vsaj je razlagalo
               ustavno sodišče in kot naj bi bili in izhajali iz 39. člena zakona o ustavnem
               sodišču.</p>
               <p>In vse te zadeve so v tem stališču zakonodajno-pravne službe, zelo na kratko, ampak
               je odgovorjeno na vse. Tako da očitki, da tu ni odgovorjeno na argumente, ki niti
               niso argumenti, ampak jaz se ne spuščam v oceno, ali so ali niso, ampak na argumente
               glede predloga za začasno zadržanje je odgovorjeno. <stage type="mag"/>
               </p>
            </sp>
            <sp xml:id="SDT4-OZNPJUIP-Nujna-017-2006-03-06.sp19">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Potrč.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp20">

               <speaker>MIRAN POTRČ:</speaker>

               <p>Hvala lepa. Jaz sem v svoji razpravi upošteval dejstvo, da gre za mnenje zakonodajno
               pravne službe samo na predlog za začasno zadržanje. Upošteval sem tudi izhodišče na
               katerega je služba odgovarjala. Povem pa še enkrat, rekel sem da je formalistično in
               pri tem še vedno vztrajam. Gospod Mozetič, to je lahko kritika ali pa ugotovitev.
               Ampak je res, je res formalistično, ker govorit o tem, da ni posebej vlagatelj
               zahteve navedel, da je njegova plača za toliko in toliko tolarjev ali pa tisoč
               tolarjev spremenjena, škode pa s 1. marcem še nebi bilo, ker bo šele po tistem, kar
               jaz vem 5. aprila po prvomarčevski odločbi dobil plačo tako, da to je malo
               formalistična razlaga. Ampak dobro. Jaz sem to ugotovil, ne morem reči pa, da ni
               mogoča. Sam pa rekel, da kot državni zbor, kot naše matično delovno telo, ki
               odgovarja tudi za pravosodje nebi na takšen formalističen pristop pristajal, ker se
               mi zdi da je prav oceniti kaj se v odnosih med zakonodajno, izvršno in sodno vejo
               oblasti dogaja tudi v zvezi z plačno politiko. Dejstvo in tudi izjava gospoda Viranta
               danes, sodniki so sami krivi, ker ne pristajajo v ponujene roke ministra ali dveh
               ministrov, da bi končno začeli delati po učinku in dobro in to jim zmanjšuje ogled,
               je dodatni prispevek vas in vlade k zmanjševanju ugleda pravosodja in to ste rekel v
               smislu samo tako in nič drugače in to se stalno znova ponavlja in mislim, da ni
               nobenega smisla. Tudi vaša izjava gospod minister v zvezi s privilegiji, ki smo jih
               imeli doslej poslanci in še kdo je nekorektna. Če je to tudi res, ste jo prvič
               izrekel, ko so bili ugovori, ali je mogoče v zvezi z sistemom plač res preko noči na
               ta način zmanjšati dodatek za delovno dobo. V prvotnih gradivih vlade o tem ni bilo
               sploh govora. Kasneje je bil to dobrodošel argument, ampak ne argument v eni korektni
               medsebojni razpravi, ampak en argument, ki se navaja iz naše oblastniške pozicije, da
               imate vedno prav in da delite pravico enkrat poslancem, enkrat vladi, enkrat
               pravosodju, zdaj v bodoče jo boste pa še uradnikom, ki jih boste prisili, da bodo
               morali takšno kolektivno pogodbo sprejeti, da jim bo šla v škodo. V tem smislu te
               reči niso dobre. In najbrž bi veliko več prispevali k ugledu pravosodja, če bi bili
               pripravljeni tudi kakšnemu pomisleku ali pa kakšnemu mnenju, ki ga imajo sodniki
               prisluhniti. Ne gre konec koncev samo za enega sodnika, ampak gre za sodniško društvo
               in še za koga in to bi si jaz želel v odnosih med vejami oblasti, ne pa da se ravna
               na način, ki predpostavlja, da to kar je bilo predlagano mora biti tudi sprejeto. Če
               ima kdo vsebinske ali kakšne druge pomisleke, pa nekaj z njim ni v redu. Hvala.
                  <stage type="mag"/>
               </p>
            </sp>
            <sp xml:id="SDT4-OZNPJUIP-Nujna-017-2006-03-06.sp21">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Replika minister, izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp22">

               <speaker>DR. GREGOR VIRANT:</speaker>

               <p>Glejte, jaz sem daleč od tega, da bi tisti ki, da bi menil, da je tistim, ki ima
               drugačna stališča kaj ni v redu. Ampak pričakujem tudi enak odnos z druge strani. O
               razlogih za dodatek za delovno dobo 0,3% sem jaz veliko govoril v razpravi o tem
               paketu prepisov v državnem zboru. Če si boste vzeli čas in pogledali magnetograme
               boste videli, da sem krepko utemeljeval zakaj iz 0,5 na 0,3, da sem govoril o tem
               funkcionarskem privilegiju, ki se s tem odpravlja. To je preverljivo v magnetogramih,
               to absolutno ostaja. Je pa res, v vsakem primeru to zdajle ne vem točno, ampak v
               vsakem primeru lahko pogledate magnetograme in boste videli, da sem o tem govoril in
               da vam je bil ta argument predočen, ne enkrat, ampak večkrat. Drugič. Glede
               zmanjševanja ugleda, daleč od tega, da bi rekel, da se ugled zmanjšuje s tem, ko
               določen, ko recimo vrh pravosodja izraža svoje stališče do teh sprememb. Sploh ne.
               Trdim pa, da se ugled sodstva zmanjšuje z pregretimi reakcijami, do katerih prihaja v
               določenem delu sodstva, konkretno v skupini oziroma na okrožnem sodišču v Ljubljani.
               To je prav tisto okrožno sodišče, kjer je za predsednika kandidiral gospod Zalar, če
               se še spomnite. Tako, da prosim, če ne posplošujete mojih navedb. Ne govorim o tem,
               da je zmanjšan ugled pravosodja, če je katerikoli sodnik ali pravosodni funkcionar
               poda svoje argumente, ki morda govorijo drugače kot vladni predlog proti plačevanju
               po delovni uspešnosti. To je treba ločiti. In vrh pravosodne oblasti se je v petek
               zelo jasno distanciral od dogajanj na okrožnem sodišču v Ljubljani. Posebej bi rad
               poudaril tudi to, da odločanje o razdeljevanju tega denarja za delovno uspešnost
               oziroma tega dela plača ostaja v pravosodju, merila določi sodni svet. O dodelitvi
               delovne uspešnosti odloča predsednik sodišča, torej v ničemer niti vlada, niti
               državni zbor tukaj ne posegata v način delitve tega denarja. Torej vso pravico, ki so
               jo je tukaj vzel državni zbor je da uzakoni sistem, v katerem mora pravosodje samo en
               del sodnikove plače v bistvu, o delu sodnikove plače odločiti glede na njegovo
               delovno uspešnost oziroma glede na njegove delovne rezultate. To in še vendarle,
               čeprav je res to razprava samo o začasnem zadržanju, včasih je tudi vsebinska presoja
               lahko argument za to, ali se boš odločil za začasno zadržanje ali ne, bi tudi še
               gospodu Rezmanu odgovoril na ta problem zakona in odloka kot podzakonskega predpisa.
               Glejte. Zakon o sistemu plač je bil sprejet leta 2002, to naj še enkrat posebej
               poudarim. Takrat se ni odprla dilema o tem, ali lahko odlok uvrsti funkcionarje v
               plačne razrede. Tu bi tudi spomnil vse prisotne, ko boste o tem razpravljali v
               bodoče, da je prejšnja vladna koalicija to sprejela in o tem ni imela nobenih, do
               tega ni imela nobenih zadržkov. <stage type="mag">(Nadaljevanje)</stage> Mi smo to vprašanje še enkrat pretehtali in smo ocenili, da
               obstajata seveda dve varianti: ali iti v še en zakon, ki bi uvrstil funkcionarje v
               plačne razrede, ali ohraniti ta sistem zakona in odloka kot izvršilnega predpisa.
               Oboje ima svoje pluse in svoje minuse. To, da je odlok izvedbeni predpis, ima ta
               plus, da se točno ve, da odlok predstavlja izvedbo zakona o sistemu plač v javnem
               sektorju. Seveda pa bi bilo mogoče odlok preprosto prekvalificirati v zakon, to bi
               bila samo formalna sprememba. Glejte, če bo ustavno sodišče presodilo, da bi tudi
               uvrstitve morali opraviti z zakonom, bomo pač vsebino, ki je sedaj zaobsežena v
               odloku, zapisali v zakon in ga sprejeli. Zakon se sprejema po enakem postopku oziroma
               ga sprejema ista institucija, kot je sprejela ta odlok, torej državni zbor, in tu ne
               vidim kakšnega, vsaj ne vsebinskega problema, lahko je kvečjemu formalen problem.
           </p>
            </sp>
            <sp xml:id="SDT4-OZNPJUIP-Nujna-017-2006-03-06.sp23">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Zdaj se je gospod Rezman javil k repliki.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp24">

               <speaker>VILI REZMAN:</speaker>

               <p>Ja, saj sem malo zamudil, kar sem prej mislil, ampak zdaj mi je gospod Virant dal še
               nekaj za razmišljanje.</p>
               <p>Ponovno vprašam, zdaj, če je seveda tako, da se samo naslov oziroma da se samo
               status spremeni, iz odloka v zakon, potem je temeljno vprašanje, zakaj imamo zakone,
               odloke in druge akte, ker pač neka bistvena diferenca, specifika mora biti, ker sicer
               bi bilo vse samo zakon.</p>
               <p>Druga reč, ki sem jo želel vprašati, pa zopet ne želim polemizirati, samo vprašati.
               Torej, ko smo mi dobili ta gradiva, nikjer ni pisalo, da danes obravnavamo, razen če
               tega nisem pravilno razumel, samo en del in da bo še ena seja, ki bo o drugem delu
               govorila. In ko je bilo odgovarjano na pobudo, je zakonodajno-pravna služba zapisala,
               da razen drugega pobudnik predlaga tudi - to je pač tudi, nekaj drugega predlaga,
               ampak tudi to. Zato pač, samo zaradi lažjega razmišljanja sem poprosil, da se nam
               nekateri odgovori, ki jih menda še lahko pričakujemo, že danes ponudijo, če je to
               možno.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp25">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Saj v bistvu deloma smo tudi odprli ta drugi del, vendar pa je bil sklic
               namenjen obravnavi predloga za začasno zadržanje; to je tudi v sklicu zavedeno. Ampak
               kar nadaljujemo z razpravo. Gospod Kovačič, izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp26">

               <speaker>DIMITRIJ KOVAČIČ:</speaker>

               <p>Hvala lepa. No, zavedam se, da lahko na današnjem sestanku tudi razširimo razpravo
               nad tistim, kar je razpisano za današnji dnevni red, kjer popolnoma jasno piše, da
               gre za odločanje o delu, ki se nanaša - torej za odločanje glede začasne odredbe.
               Razprava se je dotaknila tudi same vsebine v določeni meri, ampak vseeno predlagam,
               da poskušamo zaradi racionalnosti se držati okvira dnevnega reda in da vse, kar imamo
               pripravljeno za vsebinsko razpravo, prihranimo za takrat. Ne nazadnje sodišče od nas
               pričakuje neko mnenje glede začasne odredbe, ne pa glede same vsebine, ki je tudi
               predmet te ustavne presoje. Zato je po mojem okvir naše razprave več ali manj IV.
               točka pobude, ki jo je vložil pobudnik na ustavno sodišče, to je okrožni sodnik Aleš
               Zalar. In v zvezi s tem bi poleg tistega, kar je bilo že povedano s strani ministra,
               in se s tem tudi strinjam, povedal še naslednje - in seveda tudi gospod Mozetič v
               imenu zakonodajno-pravne službe.</p>
               <p>Mislim, da je gospod Potrč na nek način, kljub temu, da je izrazil pomisleke, se
               strinjal z mnenjem zakonodajno-pravne službe in je povedal, da je to mnenje korektno,
               da pa bi si želel širšega pogleda na to problematiko, da ne bi bil ta pogled preveč
               formalističen. <stage type="mag">(Nadaljevanje)</stage> Vendar je tu
               treba povedati, da ustavno sodišče, ki presoja, pa ne more iti mimo tega
               formalističnega pogleda, ampak mora zelo formalistično ugotoviti, ali so te škodljive
               posledice, nepopravljive posledice podane ali ne. In ne more v bistvu tu imeti nekega
               širšega pogleda na to zadevo. In ko govorimo o teh morebitnih škodljivih posledicah,
               sodišče lahko presoja samo, ali so podane škodljive posledice samemu ponudniku
               oziroma pobudniku ustavne presoje. Sodišča, pa seveda posredno tudi nas tu ne morejo
               zanimati morebitne škodljive posledice, ki bi lahko bile povzročene nekomu drugemu,
               ampak škodljive posledice, ki so povzročene pobudniku te ustavne presoje. In tu glede
               tega so pa škodljive posledice lahko podane v smislu znižane plače. Ampak tu pa sam
               pobudnik že govori, da so te morebitne škodljive posledice lahko popravljive. Torej,
               pobudnik tu sam pravi, da tu ne gre za nepopravljive škodljive posledice, v tem
               segmentu; govori o drugih posledicah, ki pa so prizadejane nekomu drugemu. Tam pa
               govori, ampak o tistem pa seveda mi niti ne moremo soditi, kajti to ni okvir
               razsojanja ustavnega sodišča. Ustavno sodišče pač presoja, ali so podane škodljive
               posledice samemu pobudniku. Tako da iz tega razloga formalnopravno, kajti ne moremo
               tu tega pogleda širiti, ampak moramo dejansko formalnopravno pogledati, mislim, da ta
               pobuda zato ne more biti upravičena, in kot takšno stanje bi morali mi tudi to
               ugotoviti - da formalnopravno razlogov za sprejem začasne odredbe ni.</p>
               <p>Kakšna bo potem vsebinska presoja, to je drugo vprašanje. Ampak dajmo prepustiti to
               vsebinsko presojo naslednjemu sestanku oziroma naslednji seji, ko bo to na dnevnem
               redu. Takrat pa pač preštudirajmo dobro tudi ta material, ki je tu napisan, in bomo
               potem lahko vsebinsko razpravljali tudi o tem. Danes pa dejansko lahko ugotovim samo
               to, da teh razlogov ni, kar je ne nazadnje posredno potrdil tudi gospod Potrč in tudi
               sam pobudnik v svojem stališču, ki ga je podal v 4. točki. Hvala.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp27">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Petan.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp28">

               <speaker>RUDOLF PETAN:</speaker>

               <p>Hvala. V bistvu se odpovedujem razpravi, glede na to, da smo dobili med tem časom
               mnenje vlade. <stage type="mag">(Nadaljevanje)</stage> Razmišljanja,
               ki sem si jih pripravil, bom povedal takrat, ko bomo imeli vsebinsko razpravo, ker je
               pač zadeva povezana. Povem samo to, da mi ne bo treba potem razlagati glasu, da
               podpiram mnenje zakonodajno-pravne službe in mnenje vlade, ki smo ga dobili. Razpravi
               se pa odpovedujem. Hvala.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp29">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Gospod Hvauc.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp30">

               <speaker>SREČKO HVAUC:</speaker>

               <p>Hvala lepa za besedo. Tudi jaz bom skrajšal. S tem mnenjem glede treh težko
               popravljivih posledic absolutno strinjam in podpiram mnenje pravne službe. Mislim, da
               če bodo posledice nastopile, se bodo zlahka dale popraviti.</p>
               <p>Kar se pa tiče teh težko popravljivih posledic, ki so jih prej kolegi omenjali, ki
               da nastajajo v nekaterih delih sodstva zaradi tega, ker so sodniki nezadovoljni, ker
               belo stavkajo in podobne stvari. Jaz bi od sodnikov pravnikov pričakoval, da uberejo
               pravna sredstva, če ugotavljajo ali pa so prepričani - to je samo en predlog -, da
               jim je kršena njihova pravica. Za to imajo vse možnosti, tako kot vsi ostali
               državljani, in se mi ne zdi umestno, da na tak način pritiskajo tam, kjer je možno po
               pravni poti priti do presoje.</p>
               <p>In še moje mnenje. Resnično težko popravljive posledice pa so nastajale v sodstvu že
               dolga leta nazaj, zato imamo toliko in toliko nerešenih primerov. In tu mislim, da so
               težje posledice kot pa te, ki bi eventualno lahko nastale s tem zakonom oziroma
               odlokom.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp31">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Glede na to, da ni več prijavljenih k razpravi... <stage>/Oglašanje iz ozadja./</stage> Ste
               se prijavili? Aha, takoj zdajle dobite besedo. Izvolite, gospod Potrč.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp32">

               <speaker>MIRAN POTRČ:</speaker>

               <p>Hvala lepa. Ne, sem se prijavil. <stage>/Oglašanje iz ozadja - medsebojni pogovor./</stage> Ne,
               nisem takoj. Saj je v redu, nič ne ugovarjam.</p>
               <p>Gospod minister, jaz trdim, da ste v zvezi z mojim opozorilom, kdaj ste se
               sklicevali na to, da je ureditev plačnega sistema za poslance nekorektna, povedali
               točno to, kar sem povedal jaz, in z vami soglašam. Rekli ste, naj pogledam
               magnetograme. Ni mi jih treba gledati, ker sem to sam trdil. V zakonu, v
               obrazložitvi, v utemeljitvi razlogov in posledic nikjer tega niste napisali. Ko je
               bilo pa veliko ugovorov v razpravi na državnem zboru, da to ni dobra rešitev, ste
               rekli, "ja, saj je dobra, ne zaradi tega, kar vi trdite, da bo to za nas argument, da
               bomo zmanjšali pravico tudi javnim uslužbencem in kasneje preko drugega sistema tudi
               v privatnem sektorju, ampak že zdaj ste vi edini privilegirani in mi bomo samo vaš
               slab sistem prilagodili s sistemom, ki drugod tako ali tako že velja." To je bil vaš
               argument, ampak imate pravico, samo prav je te stvari povedati.</p>
               <p>Drugo, ko govorite predvsem o okrajnem sodišču v Ljubljani. Poglejte, jaz sem danes
               - tega nismo dobili, verjetno vlada ja, upam vsaj - na tistem posvetu, ki je bil
               prejšnji petek, poslanci tega nismo dobili, sem pa prebral pismo predsednika
               vrhovnega sodišča v zvezi s plačnim sistemom. V tem pismu ni nič drugega, kot ena
               sama ugotovitev o tem, kako in zakaj je sistem nesprejemljiv, zakaj je slabo, da ni
               bilo nobenega resnega dogovarjanja med vlado in predlagateljem zakona, med drugimi in
               pravosodjem, in da bo to imelo slab vpliv na razmere v pravosodju, na uresničevanje
               tudi hitrejšega reševanja zaostankov in podobno. Tako sem jaz to prebral, zato tudi
               na ta način najbrž ni korektno vse postavljati samo na delček pravosodja. Problemi so
               mnogo širši in prav je, da to vemo; jaz jih pač na ta način čutim.</p>
               <p>In tretje, kar bi v zvezi s plačami sodnikov rad povedal. Poglejte, <stage type="mag">(Nadaljevanje)</stage> primerjati položaj posameznega
               sodnika z maso sredstev ni dobra primerjava. Jaz lahko z vami soglašam, da se tudi v
               masi nič ne dogaja, samo plača je z vidika ne ministra, ki določa sistem, ampak z
               vidika tistega, ki plačo dobiva, individualna pravica. In nobenemu, ki bo dobil manj,
               ni veliko zadoščenje, da se sredstva za plače ne bodo znižala; mogoče je to za vas
               zadoščenje, za njega prav gotovo ne. In drugo, odločali bodo deloma o tem predsedniki
               sodišč, kar je lahko v okviru sistema, jaz ne bom naprej trdil. Je pa neka novost v
               okviru sistema in veste, da je v razpravah o zakonu o sodniški službi to vprašanje
               bilo postavljeno pod vprašaj, na podlagi pripomb, ki jih je že takrat imelo sodniško
               društvo in sodni svet in tudi nekateri poslanci in poslanke smo to povzemali in
               rekli, da to najbrž ni dobra rešitev. Tako da vse stvari so za resno razpravo, zato
               jih jaz z levo roko, tako kot se poskušajo tudi na tej seji, ne bi odpravljal. Hvala.
           </p>
            </sp>
            <sp xml:id="SDT4-OZNPJUIP-Nujna-017-2006-03-06.sp33">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Zdaj pa naj še kdo pove, če se je prijavil. Gospod minister, izvolite še vi.
           </p>
            </sp>
            <sp xml:id="SDT4-OZNPJUIP-Nujna-017-2006-03-06.sp34">

               <speaker>DR. GREGOR VIRANT:</speaker>

               <p>Hvala lepa. No, morda samo glede tega procesa usklajevanja. Odlok o plačah
               funkcionarjev se je mesece in mesece v mandatu te vlade, pa tudi že v mandatu
               prejšnje vlade, usklajeval z vsemi, ki jih prizadeva. Tako da je nam bilo popolnoma
               jasno, kakšne so zahteve in kakšna so stališča posameznih institucij. Tako da je
               treba tu ločiti postopek usklajevanja od usklajenosti. Nikoli pa nismo imeli iluzije,
               da bi bil lahko odlok v celoti z vsemi usklajen, ker če bi bil z vsemi usklajen, bi
               to pomenilo, da bi morali v plačnih razredih bistveno višje, bi to pomenilo, recimo,
               10% višjo maso za plače funkcionarjev, kar se pa neminovno multiplicira krat tisoč
               ali pa krat 10 tisoč, ker sproži stampedo oziroma sproži učinek domin. To je znana
               zgodba, večkrat smo jo že v zgodovini Slovenije videli in običajno se je začelo pri
               funkcionarjih, to pa vemo, poslancih, sodnikih. Temu potem sledijo po nekem nepisanem
               pravilu zdravniki in vsi ostali.</p>
               <p>Kar se pa tiče usklajevanja zakona o sodniški službi, pa imam podatek, posredoval mi
               ga je državni sekretar, gospod Marolt, da je spremembe zakona o sodniški službi glede
               nagrajevanja za delovno uspešnost pogojno do odprave sodnih zaostankov podprl tudi
               sodni svet. In da je pravzaprav ta dodatek, ta del plače za delovno uspešnost postal
               problematičen tisti trenutek, ko se je izkazalo, da se bo napajal iz zmanjšanega
               dodatka za delovno dobo. Jasno, takrat je bila reakcija na to, da se sodnika plačuje
               po delovnih rezultatih, bistveno drugačna, kot pa prej. Tu pa poznam diskusije, ki
               jih vodijo na različnih ravneh tudi v drugih državah, in sem trdno prepričan, da to
               stališče, <stage type="mag">(Nadaljevanje)</stage> da je sodstvo nekaj
               tako posebnega, da ni mogoče nagrajevati delovne uspešnosti, ne zdrži. Kajti sodišča
               so organizacije, sestavljene iz ljudi, tako kot druge organizacije, in nikakor ne
               morem pristati na to, da bi v sodstvu ne veljalo, da imamo boljše in slabše. Pa to ni
               nujno merjeno po številu rešenih spisov. Prepričan sem, da je lahko odličen
               izstopajoč sodnik, ki reši spise v okviru norme in nič več, vendar je njegovo delo,
               merjeno recimo skozi kvaliteto teh sodb, izstopajoče. In predsednik sodišča, če je
               dober vodja, če je dober menedžer, bo znal ločiti. In vsak predsednik sodišča, dober
               predsednik sodišča bo točno vedel, kateri sodniki so odlični in so zaslužili takšno
               nagrado. Ob tem pa naj še enkrat spomnim, da je zakon o sodniški službi predvidel
               tudi plačilo za povečan obseg dela. Sodniki pogosto govorijo o tem, da ob svojem
               rednem delu ne morejo opravljati nobene druge pridobitne dejavnosti. Zdaj jim zakon
               omogoča, da ob svojem rednem delu opravijo dodatno svoje redno sodniško delo in da so
               za to tudi posebej plačani. V skladu z uredbo, ki jo pripravljamo, bo lahko ta
               procent dosegel tudi verjetno 60% in več osnovne plače. Vendar seveda bomo točno
               vedeli, kaj za ta denar dobimo - dobimo merljivo odpravo sodnih zaostankov.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp35">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Državni sekretar Marolt, ste se tudi še prijavili. Izvolite.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp36">

               <speaker>ROBERT MAROLT:</speaker>

               <p>Čisto na kratko. Opravičil bi gospoda ministra, ki je žal čisto na kratkem dopusti,
               zato danes ni tu navzoč.</p>
               <p>Glede usklajevanja novele zakona o sodniški službi s sodstvom, torej s sodniki,
               tožilci in pravobranilci, bi še to poudaril, da tudi glede ostalih dodatkov in
               ostalih določb se je ministrstvo za pravosodje usklajevalo z vsemi predstavniki
               sodstva. In tudi številni dodatki, ki jih je spoštovani državni zbor v noveli zakona
               o sodniški službi, ki posledično veljajo tudi za tožilce in pravobranilce, je bilo
               usklajeno in predlagano v zakonu ravno na predlog in pobudo iz samega sodstva. Tako
               da tu mi zelo intenzivno in kvalitetno sodelujemo, kar se tega tiče. Hvala.</p>
            </sp>
            <sp xml:id="SDT4-OZNPJUIP-Nujna-017-2006-03-06.sp37">

               <speaker>PREDSEDNICA MOJCA KUCLER DOLINAR:</speaker>

               <p>Hvala. Ugotavljam, da je razprava zaključena, zato dajem na podlagi 265. člena
               poslovnika na glasovanje sklep, da odbor za notranjo politiko, javno upravo in
               pravosodje podpira mnenje zakonodajno-pravne službe, v smislu, kot izhaja iz
               predlaganega mnenja.</p>
               <p>Kdo je za? <stage>(8 članov.)</stage> Je kdo proti? <stage>(3 člani.)</stage></p>
               <p>Ugotavljam, da je mnenje sprejeto.</p>
               <p>Zahvaljujem se sodelujočim za udeležbo na današnji seji. Člani in članice se vidimo
               v četrtek na redni seji odbora. Na svidenje!</p>
               <stage type="time">(Seja je bila končana 06. marca 2006 ob 17.14 uri.)</stage>
            </sp>
         </div>
      </body>
   </text>
</TEI>