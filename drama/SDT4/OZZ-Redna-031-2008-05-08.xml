<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZ-Redna-031-2008-05-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zdravstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">912C2838EAF3C3BCC1257432003B12A8</idno>
               <idno type="custom" subtype="day">393AFD0579062F53C1257447002BA4BC</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=393AFD0579062F53C1257447002BA4BC</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZ-Redna-031-2008-05-08.OZZ" n="031">
               <name>Redna</name>
               <date when="2008-05-08"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZ-Redna-031-2008-05-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZ-Redna-031-2008-05-08.OZZ">
                        <orgName key="OZZ">Odbor za zdravstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZDRAVSTVO</stage>
            <stage type="session">31. seja</stage>
            <stage type="date">(8. maj 2008)</stage>
            <stage type="chairman">Sejo je vodil Ljubo Germič, predsednik odbora.</stage>
            <stage type="time">Seja se je pričela ob 9.03.</stage>


            <sp xml:id="SDT4-OZZ-Redna-031-2008-05-08.sp1">

               <speaker>PREDSEDNIK LJUBO GERMIČ:</speaker>

               <p>Spoštovani, spoštovane kolegice poslanke, kolegi poslanci, spoštovani državni
               sekretar, gospod direktor direktorata, gospe in gospodje, vabljeni na današnji seji.
               Dovolite mi, da pričnem z našo redno 31. sejo Odbora Državnega zbora Republike
               Slovenije za zdravstvo.</p>
               <p>Obveščam vas, da do sedaj prejeli nobenih nadomestil in zamenjav, tako da je seja
               odbora sklicana v skladu s 47. členom in 48. členom Poslovnika Državnega zbora
               Republike Slovenije. Kot vam je znano iz predloženih dopisov je Poslanska skupina
               Zares dne 15. 4. 2008 vložila zahtevo za sklic nujne seje Odbora za zdravstvo in
               sicer za obravnavo točke dnevnega reda, stanje nevropsihološke rehabilitacije v
               Sloveniji.</p>
               <p>Na sejo so bili poleg predstavnikov predlagatelja zahteve in Vlade Republike
               Slovenije vabljeni tudi predstavniki institucij, katerih delo je neposredno povezano
               z vsebino obravnavanega vprašanja in strokovnjaki, ki so neposredno povezani z
               navedenim področjem. Še enkrat vsem lep pozdrav, da ste si vzeli čas in da ste tokrat
               z nami.</p>
               <p>Sedaj pa prehajam na določitev dnevnega reda seje odbora. S sklicem seje, dne 21. 4.
               2008 ste prejeli predlog dnevnega reda seje odbora. Poleg zahteve Poslanske skupine
               Zares za sklic seje odbora ste preko glavne pisarne dodatno prejeli še gradivo, ki ga
               je pripravilo Ministrstvo za zdravje z dne 5. 5. 2008 za katerega smo tudi v vodstvu
               odbora ministrstvo prijazno zaprosili in ta odgovor tudi imate danes v gradivu in
               upam, da smo ga lahko skupaj proučili.</p>
               <p>Ker do 12.00 ure včerajšnjega dne nisem prejel predlogov za razširitev dnevnega reda
               oziroma za umik predlagane točke dnevnega reda je določen takšen dnevni red seje kot
               je predlagan s sklicem dne 1. 4. 2008.</p>
               <p>Prehajamo na <title>1. TOČKO DNEVNEGA REDA SEJE ODBORA - TO JE STANJE NEVROPSIHOLOŠKE
                  REHABILITACIJE V SLOVENIJI.</title> Preden bom dal besedo predstavnici poslanske
               skupine Zares, bi vas samo želel obvestiti glede na urnik dela v Državnem zboru in na
               seje ostalih delovnih teles, imamo to sobo na razpolago nekje do 12.45. Jaz upam, da
               bomo do takrat sejo končali. V primeru, če seje do takrat ne bi končali, bomo sejo
               prekinili, nadaljevanje seje pa potem sporočili, glede na to, da je res frekvenca
               dela odborov Državnega zbora izredno velika, potem bi v tem primeru. Jaz upam, da do
               tega ne bo prišlo. Če pa bi, v tem primeru bi sejo nadaljevali potem enkrat v roku
               naslednjega tedna. Bi pa potem morali mi natančno proučiti, kdaj in na kakšen način
               bo to možno narediti. Sedaj pa dajem besedo gospe Cvetki Zalokar Oražem, v imenu
               poslanske skupine Zares, ki bo predstavila razloge, predlog za sklic današnje seje.
               Prosim, gospa Cvetka Zalokar Oražem.</p>
            </sp>
            <sp xml:id="SDT4-OZZ-Redna-031-2008-05-08.sp2">

               <speaker>CVETKA ZALOKAR ORAŽEM:</speaker>

               <p>Hvala lepa za besedo. Lep pozdrav, spoštovani kolegi in kolegice, spoštovani
               gostje!</p>
               <p>Jaz upam, da smo zbrani v taki zasedbi, da bi delo lahko končali bistveno pred
               tistim rokom, ki si ga navedel predsednik in jaz upam tudi, da bomo lahko na osnovi
               razprave in tudi zaključkov prišli do rešitev, ki so tudi cilj naše zahteve za sklic
               nujne seje odbora za zdravstvo. Dejstvo je namreč, da smo dobili s strani številnih
               pacientov in pacient, pa tudi društev in tudi stroke opozorila, da je stanje na
               področju nevropsihološke rehabilitacije zelo slabo. Naj za uvod povem, da glede na
               to, da smo na nek način, jaz upam resnično pred otvoritvijo nevrološke klinike, se
               nam je zdelo tudi iz tega vidika smiselno, da vendarle spregovorimo tudi o nekaterih
               dilemah, ki se pa znotraj enega segmenta, stvari, ki se dogajajo in so del dejavnosti
               nevrološke klinike, vendarle pogovorimo tudi o vsebinskih problemih, ki nastajajo na
               področju nevropsihološke rehabilitacije v Sloveniji in za katero smo ocenili, da je v
               tem trenutku potrebno pravzaprav o tem spregovoriti tudi širše in povzročiti tisto,
               kar se je pravzaprav zgodilo, vendarle tudi nekaj bom rekla, javnega diskurza o tej
               temi, ki lahko stvari premakne na bolje. Stvari, ki smo jih izvedeli iz teh
               pogovorov, so bile precej alarmantne. So bile precej slabe in tudi na nek način so
               zahtevale, bom rekla pogovor po moji oceni tudi na ravni našega odbora. Kajti tičejo
               se izredno velikega števila ljudi, ki so na nek način nemočni, obenem pa je segment,
               ki ga to področje  zadeva v
               izrazitem povečevanju obolevnosti, saj je ta letno nekje okoli 20%. Mi smo se
               seznanili predvsem s problemi, s katerimi se srečujejo ljudje, recimo nekje okoli
               3500 ljudi letno, samo takšnih, ki bom rekla, hvala bogu uspešno preživi možganske
               kapi in se potem sooči, tako sami, kot tudi njihove družine z izjemno, bom rekla,
               slabim stanjem na področju, celotnem področju organizacije rehabilitacije oziroma
               ponovnega vključevanja v življenje. Dejstvo je, da v Sloveniji preživi možgansko kap
               v povprečju približno enako število ljudi, kot v tujini. Da pa med temi preživelimi
               smo ugotovili, da pa je bom rekla, neka resnično ustrezna, prava psihološka
               rehabilitacija, da je takšne rehabilitacije po mnenju stroke, bom rekla, deležnih, za
               mojo osebno mnenje grozljivih samo 4-5% bolnikov, torej ustrezne celovite in bom
               rekla z vseh vidikov obravnavane rehabilitacije. To mislim, da zasluži posebno
               obravnavo, kajti ta segment ne zadeva samo ljudi, ki so doživeli in preživeli
               možgansko kap, pač pa tudi bom rekla v porastu števila ljudi, ki obolevajo za
               demenco, za Parkinsonovo bolezen, multiplosklerozo in tudi drugih živčno mišičnih
               bolezni. To je segment, ki potrebuje zelo celovito nevropsihološko rehabilitacijo, ki
               pa v Sloveniji žal ni urejena in naš namen ni zdaj govoriti in kritizirati samo neko
               aktualno stanje in iskati vzroke za to samo v nekih aktualnih razmerah, pač pa
               predvsem priti do odgovorov, kaj narediti naprej, kakšne sklepe sprejeti, da se te
               stvari ne glede na to, kaj se dogaja na ravni politike, vendarle premaknejo,
               izboljšajo predvsem zato, da bi ljudje prišli do ustrezne nevropsihološko
               rehabilitacije.</p>
               <p>Druga stvar, ki je zelo bom rekla na tem segmentu problematična so čakalne dobe. Ko
               se človek nekoliko poglobi in izve, da je čakalna doba za rehabilitacijo kar leto,
               leto in pol po tem, ko pravzaprav že vsak laik ve, da je potrebno vedno izjemno hitro
               začeti z rehabilitacijo po takšnih poškodbah oziroma boleznih, da to pomeni, po
                  moji oceni, zdaj pa tudi z
               vidika davkoplavčevalskega, pravzaprav na daljši rok večje stroške. To pomeni, da so
               ljudje izjemno dolgo na bolniških staležih, da jih plačuje tudi družba, da pa
               rehabilitacija, kolikor bolj je oddaljena in najbrž tudi toliko manj uspešna, še
               posebej kadar gre za takšne težje umske in fizične okvare, ko je treba ljudi ponovno
               naučiti marsičesa v zvezi z govorom, mišljenjem, gibanjem, razmišljanjem, planiranjem
               in podobno. In seveda zdi se mi, da je prav, da o tem spregovorimo tu in da začnemo
               iskati prave rešitve, da se tako stroka, ki je dolžna izvajati ali ki bi lahko
               izvajala nevropsihološko rehabilitacijo okrepi, da v Sloveniji naredimo ustrezno
               mrežo, tako na sekundarni, kot tudi na primarni ravni. Kajti, ni problem razvijati in
               najbrž ne bo prav, če se bo center za to razvijal samo v okviru Kliničnega centra,
               čeprav tudi tam stvari še niso celovito povezane na vseh področjih. In menimo, da je
               potrebno takšne centre narediti in organizirati v vseh večjih bolnišnicah ali v več
               centri in seveda tudi na nižjih ravneh potem določene rehabilitacijske centre, ki
               vključujejo multidisciplinarne stvari. In seveda v tem smislu menim, da je prav, da
               pridemo tudi nekoliko dlje kot od odgovorov, ki jih je v tem trenutku posredovalo
               Ministrstvo za zdravje, kajti ti odgovori so izjemno posplošeni in bolnikom nič ne
               pomaga, če se na ministrstvu dobro zavedajo in poznajo probleme, če nas pač na nek
               način želijo seznaniti, da jim je ta stvar poznana. Meni pa tukaj manjka malo več
               konkretnih zadev, manjka mi malo več celovitih odgovorov na to, kajti tu pa je treba
               vendarle povezati tudi financerja, Zavod za zdravstveno zavarovanje in na nek način
               organizacijsko stvari tudi izpeljati. Tako, da, bom rekla, ta seznanjenost
               ministrstva in na nek način tudi dobro poznavanje še ne pomeni, da se lahko v
               naslednjem obdobju tudi kaj bistveno spremeni, če danes, in jaz to iskreno upam,
               vendarle ne bomo dobili tudi nekoliko bolj jasnih stvari, pa upam, da ne samo skozi
               to, da je v resoluciji kakšna stvar omenjena. Kajti, to so vse zelo deklarativne
               zadeve. Se mi pa zdi, da na tem segmentu enostavno manjka neke organizacijske
               povezave in enega poglobljenega razmisleka, ki  ljudem povzroča izjemno velike težave, kajti mirno lahko
               rečemo, da razen tiste peščice ljudi, če govorimo o 3500 preživelih, recimo samo na
               segmentu možganskih kapi, da jih nekje okrog 300 ali nekoliko več gre, po moji oceni,
               v solidno rehabilitacijo recimo v Sočo, da vsi ostali pa so več ali manj prepuščeni
               lastni iznajdljivosti, iskanju vez in poznanstev, iskanju določenih strokovnjakov, ki
               ponujajo te usluge, tudi različne rehabilitacijske usluge skozi plačilo in podobno.
               Takšno anarhično stanje prav gotovo ne sme biti nekaj, kar bo postalo pri nas
               stalnica. Te zadeve se je potrebno lotiti na zelo primeren način. Jaz mislim, da je
               tudi trenutek, ko se bo klinika preselila, takšne, ki bi lahko na nek način bil vzvod
               tudi za te določene druge organizacijske in kadrovske ojačitve, pri čemer se jaz ne
               bom spuščala in si ne želim, da se danes razprava odvije mogoče na tem segmentu, ki
               ga je ministrstvo bolj poudarjalo v prvih dveh odstavkih svojega odgovora. Meni je
               sicer to stanje na nevrološki kliniki poznano, v zvezi z določenimi organizacijskimi
               prijemi za prihodnje oziroma reorganizacijami, vendar mislim, da to danes ni tema.
               Predlagam, da se osredotočimo res izključno na nevropsihološko rehabilitacijo in na
               organizacijo te službe, tako znotraj najbolj eminentne inštitucije, to je Kliničnega
               centra, kot tudi z vidika organiziranja mreže na nivoju celotne Slovenije, kajti to
               je tisto edino, kar v tem trenutku zelo zanima ljudi, ko se znajdejo v teh velikih
               travmah, tragedijah in ko namesto, da bi jih čim hitreje vračali in vrnili nazaj v
               delovne procese, nazaj v življenje so zaradi teh težav o katerih bomo danes govorili,
               torej kadrovske podhranjenosti posameznih služb zaradi neorganiziranosti in podobno,
               obsojeni na, prvič - čakalno dobo, ki je več kot leto in pol in si je najbrž tudi ne
               najbolj potem celovito rehabilitacijo, kar pa mislim, da je pravica in dolžnost.</p>
               <p>Naj pri tem tudi omenim, da je bila s to zadevo seznanjena, kot mi je znano, tudi
               varuhinja človekovih pravic, ki je opozorila na to, da tako dolga rehabilitacija in
               tudi način kako se izvaja v naši državi pomeni kršenje tako pacientovih pravic, kot
               tudi najbrž čisto najbolj osnovnih človekovih pravic. Mi moramo te blokade preseči.
               Upam, da bi današnja seja k temu lahko kaj prispevala in tudi delno medijska
               pozornost, ki je bila v zadnjem času dana tej zadevi, tudi preko drugih društev,
               čeprav sama sem opazovala te razprave, ki so bile izvedene oziroma so se dogajale
               tudi na Ministrstvu za zdravje, ki so bile bolj usmerjene v bodoče delo klinike,
               določene težave na tem področju, medtem, ko sami rehabilitaciji, kot enem segmentu je
               bilo v teh razpravah in pogovorih, ki ste jih imeli zelo malo zaznati ali pa mogoče ...<stage>/Izklop
               mikrofona, nerazumljivo./</stage>... skratka ni bilo videti, za to, da bi bil to tudi predmet
               razprave, zato smo pač želeli to ...<stage>/Nerazumljivo./</stage>... na nek način posebej, jaz
               seveda upam, da bomo danes ko zaključimo lahko zadovoljni.... Ja, jaz sem se. Ja, sem
               prepričana da sem se.</p>
               <p>Tako, da upam, bi pa gospod predsednik prosila, če dovoliš, ker smo gradivo na nek
               način pripravljali skupaj ali pa tudi s stroko, da bi morda - jaz si pač ne bi želela
               v vse te detajle spuščati, kot političarka, da bi prosila, če lahko en del tega uvoda
               oziroma na nek način dodatna pojasnila predstavi tudi dr. Alenka Sever, ki mislim, da
               o tem ve, s strokovnega vidika o nekaterih segmentih tega problema še več in mislim,
               da bi bilo to primerno slišati v uvodu, da bi potem lažje vodili eno kvalitetno in
               korektno razpravo.</p>
            </sp>
            <sp xml:id="SDT4-OZZ-Redna-031-2008-05-08.sp3">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Jaz mislim, da nihče ne nasprotuje, da v uvodu slišimo še ta poglobljen strokovni
               del, tako, da bi gospa dr. Severjeva vam dal besedo, da dopolnite to uvodno razlago.
               Jaz bi vas samo prosil, če se lahko priklopite, ker pri nas se vse zabeleži. Jaz bi
               samo vse tiste, ki boste danes kot gostje nastopili, tudi vedno prosil, da se na
               začetku predstavite in potem tudi predstavite v imenu katere organizacije,
               inštitucije ste tukaj tako, da bo v magnetogramu jasno ko bo nekdo kasneje bral kaj
               smo danes tu počeli.</p>
               <p>Prosim, gospa dr. Severjeva.</p>
            </sp>
            <sp xml:id="SDT4-OZZ-Redna-031-2008-05-08.sp4">

               <speaker>DR. ALENKA SEVER:</speaker>

               <p>Dr. Alenka Sever sem, klinična psihologinja zaposlena v Kliničnem centru in sicer na
               Nevrološki kliniki v službi za nevrorehabilitacijo.</p>
               <p>Resnično bi povedala nekaj več o problemih zdravstvenega varstva, ki ga v nasprotju
               z evropskimi državami Slovenija nima, in to je kognitivna rehabilitacije mentalnih
               sistemov in hkrati tudi govora in jezika. Mi tega za odrasle v Sloveniji nimamo. Če
               ustanova pokriva manj kot 10% potreb, potem z vidika populacije govorimo, da te veje
               rehabilitacije ni. Seveda pa je ta izpad rehabilitacije en izjemno pomembnih
               dejavnikov povišane stopnje invalidnosti, neprimerno in enormno dolgih bolniških
               odsotnosti, absentizma, kar vse v končni fazi povečuje tudi stroške zdravljenja,
               povečuje socialne transfere, ki v mnogih primerih ne bi bili potrebni, potem
               razpihuje patologijo tudi v družinah, ko skrbniki in družinski člani teh oseb
               dekompenzirajo, se sami odzivajo z depresijo, skratka so sami potrebni zdravljenja,
               pri njih se začnejo bolniške - skratka, problem se lijakasto širi.</p>
               <p>Skupina ljudi z deficitarnim ali disfunkcionalnimi kognitivnimi sistemi, to je
               največja skupina bolnikov na področju zdravstva. To kažejo svetovne, to ni zgolj
               sklep statistike. Zajemajo: osebe s travmatsko možgansko poškodbo, to so pretežno
               mlade osebe, 80% do 70% teh
               oseb je starih od 16 do 45 let, se pravi polno produktivno, šolajoče obdobje. Osebe z
               možgansko kapjo, pa ne samo tiste osebe, ki so pri nas hospitalizirane, ampak osebe
               pri katerih gre za tako zvane tranzvitorne<stage>(?)</stage> hemične<stage>(?)</stage> atake, za v
               ...<stage>/Nerazumljivo./</stage>... ali kot rečemo male kapi, kjer sicer ni motoričnega deficita,
               se pa pojavlja kognitivni deficit. Takole bi vas vprašala, predstavljajte si kaj od
               vas ostane, če ne morete zdržati pri intelektualnem delu več kot 20 minut, če si
               niste sposobni zapomniti informacij, ki jih slišite, teh informacij organizirati, jih
               kasneje tudi sporočiti naprej, če se niste sposobni ničesar več naučiti, če niste
               sposobni govoriti, če niste sposobni opravljati svojega intelektualnega dela? Kaj
               ostane od človeka? - bore malo. To pa se lahko zgodi vsakomur, nihče ni varen pred
               tem.</p>
               <p>Potem imamo, kot je že omenila gospa Zalokar Oražem, 3000 bolnikov s Parkinsonovo
               boleznijo. Namreč, še to bi omenila, vsako leto je 3600 poškodb travmatskih možgan,
               se pravi vsako leto se sešteva. Potem bolnikov z multiplo sklerozo imamo mislim, da
               2000, 2500. Po svetovnih statistikah je 65% oseb s kognitivno disfunkcijo, problemi
               mentalnimi sistemi, problemi požiranja, problemi govora in jezika. Sem spadajo
               infekcijske bolezni možganov, meningitis, encefalitis, borelioza, če te
               najpogostejše, novotvorbe možganov, ki jih ljudje preživijo in potem živijo z borno,
               z deficiti in na robu socialnega polja. Potem so osebe z internističnimi boleznimi,
               osebe s sladkorno boleznijo, srčni bolniki, hipertenzija, povišan krvni pritisk,
               potem so osebe z ledvično disfunkcijo, jetrno disfunkcijo. Vse te bolezni vplivajo na
               delovanje možganov. Možgani so najbolj občutljiva organska struktura in se seveda
               zelo hitro odzovejo. Posledice so hude in po svetovnih statistikah je glavni vzrok
               delovne invalidnosti disfunkcija mentalnih sistemov. Zato so države z učinkovitimi
               zdravstvenimi sistemi šle sistematično razvijati kognitivno rehabilitacijo in
               rehabilitacijo govora in jezika. Oziroma tako, če bom rekla nevropsihološka
               rehabilitacija, prosim spada zraven rehabilitacije govora in jezika. Če človek ni
               sposoben komunicirati v avtu. Pri nas lahko govorimo o tisočih ljudeh, ki so pometeni
               pod preprogo. Če bi ljubila bombastične izraze, bi rekla, da država s svojim
               zdravstvenim sistemom izvaja nad lastnim narodom neke vrste socialni genocid, ker
               ljudje nimajo možnosti. Zaradi jezikovne bariere zdravljenje v tujini ni mogoče, tudi
               ni smiselno, ker jih je preveč.  Te vrste rehabilitacije ni mogoče nadomestiti z nobeno
               drugo znano vrsto zdravljenja, bodisi rehabilitacije druge vrste ali z medikamentozno
               terapijo. To ni mogoče. Na žalost, edina pot je nevropsihološka rehabilitacija
               prizadetih s sistemom.</p>
               <p>V Sloveniji smo edino na nevrološki kliniki, glede na mednarodne smernice, ki jih je
               podpisala tudi Slovenija, ustrezno opremljeni, tako za diagnostiko kot za
               rehabilitacijo. Drugje tega ni in so samo posamezne komponente nevropsihologije, ki
               pa ne omogočajo uspešne rehabilitacije. Če bi pri tistih redkih posameznikih, ki smo
               jih kadrovsko sploh sposobni zajeti, zajamemo že v času takoj po nastanku, po
               sprejemu v bolnico, na kliniko, in jih potem rehabilitacijsko vodimo še po odpustu,
               brez čakanja, se ti ljudje vrnejo prej na delovno mesto, kot bi doživeli svojo usodo
               čakanja na prvi pregled. Če je vmes tak prazen interval, se oblikujejo funkcionalni,
               patološki funkcionalni vzorci. Če imamo, bom dala za primer, poškodovan komolec in mu
               ne sledi ustrezna fizioterapija, je komolec negibljivost, recimo, komolca močno
               omejena, boli. Tega, ko gre za spomin, za pozornost, ne moremo vedeti. Mi samo to
               vidimo, da se v Sloveniji, kjer je preživetje primerljivo, v delovni in študijski
               proces vrača absolutno premalo ljudi. In to je odgovornost države.</p>
               <p>Mi smo, hvala bogu, pred parimi dnevi uspeli, pač z razumevanjem vodstva in
               prizadevanjem vodstva klinike in kliničnega centra, razširiti še za dve mesti. Torej
               je problem nevrološke klinike ta hip rešen. Seveda pa so na kliničnem centru, kjer se
               zdravijo ljudje s poškodbo možganov, to so nevrokirurška, travmatološka klinika,
               internistična klinika, infekcijska klinika, kjer te službe ni. Kar pomeni, da bo
               klinični center seveda potreboval dodatna sredstva, da se te službe oblikujejo.
               Dokazano je, da v tistih primerih, kjer se rehabilitacija začenja, takoj, ko je
               somatsko stanje, ko telesno stanje to dopušča, da je zdravljenje v intenzivnih enotah
               krajše. To je najdražja oblika zdravljenja, to je varčevanje, da je hospitalizacija
               krajša, da je prehod v rehabilitacijsko ustanovo hitrejši. V Sloveniji je problem, da
               je samo ena rehabilitacijska ustanova z omejenimi kapacitetami. Osebe, ki nimajo
               motoričnega deficita, preprosto nimajo pravice do rehabilitacije. Tu pa je poseganje
               v pravico do zdravja in do človeka vredno življenje.</p>
               <p>Kot sem že omenila, prišla je pobuda iz zdravstvenega doma Kranj, kjer je zaenkrat
               še ohranjen regionalni zdravstveni dom, s strani doc. dr. Rojška, ki je v letu 2007
               poslal pobudo na zdravstveno zavarovanje, da bi se sploh ta dialog začel o formiranju
               mreže. Slovenija potrebuje mrežo, ta mreža mora biti lokalizirana v regionalnih
               zdravstvenih ustanovah, kjer še niso povsem "sfičkani", bom rekla, zato da se proces
               rehabilitacije tekoče nadaljuje. To se pravi, Gorenjska, Dolenjska, Novo mesto, Bela
               Krajina, Štajerska, to je belo področje, te mreže ni,  tako z vidika logopedske službe kot z vidika
               nevropsihološke službe. No, pa moram reči, da sem tudi sama dala še drug izvod
               gospodu Fakinu, generalnemu direktorju zdravstvenega zavarovanja, pa do danes še
               nihče tega odgovora ni prejel.</p>
               <p>No, kot sem že rekla, zdaj, kakšne cilje ima kognetivna rehabilitacija. Kot smo že
               rekli, zniževanje rezidualne življenjske oviranosti, invalidnost je zelo grd pojem,
               in pa optimalne kvalitete življenja, pospeševanje psihosocialne integracije, vračanje
               na delovno mesto, včasih za določeno stopnjo nižje delovno mesto od predhodnega,
               lahko tudi z znižano delovno obremenitvijo, vendar je vračanje na delo možno v veliko
               večjem odstotku, in se pri nas to izvaja. Zniževanje stroškov zdravljenja,
               "costbenefit" študije kažejo, da je na vsak dolar, potrošen za rehabilitacijo, jih je
               45 do 75, gre za različne vire, vrnjenih nazaj zaradi zmanjšanih socialnih
               transferjev, zaradi zniževanja stroškov zdravljenja. To je tudi vzrok, da gre cel,
               razumem, zahod v smeri razvijanja in močnega podpiranja nevropsihološke
               rehabilitacije. No, kot sem že omenila, potem tudi preprečevanje sekundarne
               deterioracije; če je človek prepuščen sam sebi, drsi navzdol in je slabši čez nekaj
               mesecev, kot bi sicer bil. Potem pa še zniževanje materialnih stroškov, teh
               materialnih transferjev, gre za aktivne stroške, to se pravi, bolniške odsotnosti,
               invalidske upokojitve, socialne podpore in pa pasivni izostanek v davčni priliv, ker
               pač ljudje zapustijo vrste davkoplačevalcev.</p>
               <p>In kaj predlagamo, še to bom povedala. Nevropsihološko in logopedsko rehabilitacijo
               bo treba uvrstiti v nacionalni program oziroma to, čemur smo včasih rekli, jaz
               terminologijo slabše obvladam, zagotovljeni program zdravljenja. To ni nekaj, kar bi
               bila neka velikodušnost narave, ampak nuja, če hoče tudi država sama sebi dobro in če
               odgovorno ravna s sredstvi zavarovancev, ki morajo svojo obveznost tekočega
               plačevanja zavarovalnih premij poravnavati, če jih ne, izgubijo pravico do
               zdravljenja. Medtem ko je pa druga stran pa zelo tako, bom rekla, dokaj ohlapno
               nastrojena proti pravicam do zdravljenja državljanov, govorim o zavarovalnicah.
               Razviti rehabilitacijo na hospitalnem nivoju, predvsem pa mrežo na ambulantnem
               nivoju, brez te mreže ni narejenega skorajda nič.</p>
               <p>In tretje, strokovni del predlagam tega dela projekta, predlagam, da se poveri
               službi za nevro rehabilitacijo pri nevrološki kliniki, kjer smo to potrebo tudi
               najbolj začutili in v tej smeri tudi kar veliko naredili. Organizirati izobraževanje
               kadrov in zaposlovanje psiholoških in logopedskih kadrov v Sloveniji. Sedaj je tako,
               da je izjemen odpor do zaposlovanja psihologov in logopedov v zdravstveni mreži, tudi
               zato, ker Ministrstvo za zdravje zelo diskriminatorno obravnava psihologe in
               specializacijo psihologov v odnosu do zdravniških specializacij.  Specializacija psihologov gre na račun delovne
               organizacije in se pač temu stroški delovne organizacije izogibajo. Za to nalogo pa
               mislim, da je treba pridobiti sredstva tako iz evropskih skladov kot tudi iz sredstev
               zdravstvenega zavarovanja, pa tudi delno Ministrstva za zdravje.</p>
               <p>Ja, tu mi je odgovorila varuhinja človekovih pravic in je opozorila, da se s tem
               krši že samo s to čakalno dobo 11. člen zakona o varovanju bolnikovih pravic. 14.
               člen pa določa pravico pacienta, da se spoštuje njegov čas. In pa še, če obstoječe
               čakalne dobe po medicinski strokovni oceni takšno škodo povzročajo, kot smo navedli,
               je s tem kršena pravica do zdravstvenega varstva. Pri tem pa bi morali še dodatno
               ugotoviti, ali takšne čakalne dobe povzročajo dodatne stroške tudi sistemu obveznega
               zdravstvenega zavarovanja; seveda, saj so ljudje v bolniški. Toliko. Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp5">

               <speaker>PREDSEDNIK LJUBO GERMIČ:</speaker>

               <p>Hvala lepa, gospa Sever. Besedo dajem vam, gospod državni sekretar, kot predstavniku
               Vlade. prosim.</p>
            </sp>
            <sp xml:id="SDT4-OZZ-Redna-031-2008-05-08.sp6">

               <speaker>DARKO ŽIBERNA:</speaker>

               <p>Hvala lepa, gospod predsednik odbora. Gospe poslanke in poslanci, lep dober dan, tudi
               spoštovane gostje in gosti, gospe in gospodje! Torej, v dopisu smo bili nekoliko
               splošni, pa bomo zdaj bolj konkretni.</p>
               <p>Rad bi povedal, da pravzaprav tema, ki je izrazito ozko usmerjen naslov, torej,
               potrebna so resnično specialna znanja, da se o njej lahko kvalificirano govori, je
               res svojevrstna in po mojem mnenju je nikakor ni moč zelo kakovostno obravnavati
               izven ustrezno kvalificiranih strokovnih teles različnih vrst strokovnjakov. Ampak
               kljub vsemu je prav, da o tej zadevi tudi nekaj povemo. Torej, ni idealnega
               zdravstvenega sistema, ni idealne države in v vsakem zdravstvu se dobi kakšno temo, o
               kateri se lahko na tem odboru obravnava. In sem prepričan, da poleg nevropsihologije
               bi dobili vsaj še tisoč podobnih tem za ta odbor, pa vendar.</p>
               <p>Poglejte, stanje, kakršnokoli je, ali je dobro ali slabo, seveda si želimo, da bi
               bilo boljše, je vendarle dejansko posledica preteklih let. Moram povedati, da v
               zdravstvu se ne da nič napraviti od danes do naslednjega leta, ampak je treba danes
               delati za to, da bomo imeli čez pet ali deset let zadevo urejeno. Torej to, kar imamo
               danes, je posledica ukrepov garnitur od šest do dvanajst let nazaj.</p>
               <p>Seveda, ključni problem danes je pomanjkanje ustreznih kadrov. Na področju
               nevrologije in z njo povezanih procesov, od preventive, diagnostike, terapije,
               rehabilitacije, ki seveda ni samo psihološka rehabilitacija, ampak še marsikaj
               drugega, je eden pomembnih problemov, s katerim se soočamo danes, pomanjkanje
               ustrezno izobraženih kadrov, ki se ne šolajo ali se ne dajo izšolati v štirih letih,
               ampak praviloma šolanje do ustrezne licence ali usposobljenosti za delo traja do 32.
               leta ali 35. leta starosti. Kar pomeni, da bomo morali zelo pridno načrtovati sedaj,
               da bomo čez deset let dobili tiste sadove iz današnjih semen, kot smo že slišali.</p>
               <p>Torej, če leti kakšna krivda na državo, moramo to krivdo nedvomno jasno opredeliti,
               da je ta krivda izpred kar nekaj let nazaj. Tudi ta socialni genocid države, ki je
               zame malo pretirana misel, seveda je treba pripisati vse kaj drugemu, kot nam, tu
               prisotnim. Seveda se pa s tem ne izogibamo odgovornosti, da je treba zadevo danes
               reševati, da bo jutri bolje, kot sem že prej povedal.  Torej, s čim se pravzaprav danes srečujemo na področju
               nevrološkega obravnavanja bolnikov. Dejansko smo soočeni z izrazitim kadrovskim
               deficitom, nevrologov, kliničnih psihologov in še drugih "logov", fizioterapevtov,
               fiziatrov in podobnih strokovnjakov na področju zdravstva. Ker je ta obravnava
               izrazito timsko multidisciplinarna, nikakor ne more biti izolirana, in tudi če bi na
               podlagi izoliranih tem delali zaključke, lahko zelo mimo usekamo, ker bi potem
               ignorirali najmanj enakovredne druge strokovnjake, ki morajo ob tem biti seveda
               enakovredno udeleženi. No, to pomanjkanje je tu. Dejstvo je, da smo Slovenci zelo
               hitro zabredli v starajočo se populacijo, kar pomeni, da se vsi skupaj izrazito
               staramo. Rad bi povedal, da to staranje nas ne stane linearnih problemov, ampak
               ekspotencialnih problemov. Torej, rad bi povedal, da starajoča populacija nad 65 let
               ima 4,5-krat večje zdravstvene potrebe, nad 80 let pa celo 6-krat večje zdravstvene
               potrebe. In to čisto enako velja za tematiko, ki jo danes obravnavamo. In zaradi tega
               hitrega pomika v starejšo generacijo je kar naenkrat bum problemov in absolutno
               premalo kadrov, ki to obvladajo.</p>
               <p>No, drugi problem, ki se je tudi znašel danes, so prostorski in drugi problemi.
               Seveda tudi zato je nujno potrebna nova klinika, ki menim, da bo letos končana.
               Vendar bi rad povedal tudi, da nikar ne mislimo, da se problemi na terenu nikakor ne
               rešujejo in da je pravzaprav povsem prepuščeno stihijskemu razvoju.</p>
               <p>No, zgodbi bi dodal še mogoče kanček problemov, ki so po mojem mnenju nepotrebni, so
               pa dejanski. Torej, tudi neke vrste razkol vrha nevrološke stroke v Sloveniji, ki
               zagovarjajo pravzaprav dve različni smeri razvoja vrhunske nevrologije v Sloveniji.
               In seveda tudi to mogoče prispeva k počasnejšemu, kot bi bilo sicer, reševanju te
               zgodbe.</p>
               <p>Rad bi povedal pa še nekaj, da poleg teh dejstev, s katerimi smo se soočili, na
               ministrstvu zelo intenzivno delamo - seveda, ni treba, da vse, kar delamo, vedno samo
               v javnost trobimo, ampak pravim, sejemo za bodočnost. Torej, resnično si prizadevamo,
               da bi rešili tisto, kar se rešiti da, ali je to nevrološka klinika. Resnično smo v
               novem splošnem dogovoru predvideli kar precej milijonov dodatnih sredstev, ki bodo
               potem v specialnih dogovorih za bolnišnice deljeni tudi tej dejavnosti. Naj povem, da
               je finančni načrt zavoda danes na Vladi, kar je predpogoj za to, da potem sprejmemo
               ta splošni dogovor, ki ureja krovni denar za širitve programov. Lahko povem, da smo
               na tej podlagi dejansko maksimalno upoštevali skoraj vse predloge zdravstvenega
               sveta, o širitvah in financiranju novih zdravstvenih programov, terapij in tako
               naprej, torej maksimalno se je to upoštevalo. Plus so dodatna odprta rezervirana
               sredstva, ki bodo razdeljena tudi za te potrebe, ki so več kot jasne vsem tu
               prisotnim, v virih, ki bodo omogočali razvoj tudi rehabilitacije nevroloških
               pacientov iz takega ali drugačnega vzroka, ki generira njihovo hendikepirano stanje.</p>
               <p>Torej, rad bi povedal tudi to, da bodo morala strokovna telesa, RSK, na tem področju
               in zdravstveni svet de facto oni kot strokovnjaki postaviti načrt tega razvoja, ga
               dejansko opredeliti v količinah, vrednostih in drugih aspektih. In če že govorimo o
               mreži, so ta telesa prva poklicana, da na podlagi strokovnih znanj, ki jih imajo
               izključno oni, noben politik si ne more lastiti teh znanj, ki jih imajo samo oni,
               dejansko pripravijo načrt obravnave, ki ga bo država v okviru najboljših možnosti
               dolžna podpreti.  Torej rad
               bi povedal, da tukaj moramo delati z roko v roki zato, da bomo čez deset let imeli
               boljše stanje. Na kratki rok bomo samo nekaj na hitro naredili. Seveda, poleg že
               omenjene klinike, ki jo bo omogočila infrastruktura, bi rad povedal, da se dejansko
               pripravlja zelo resen načrt, da se bo v Sloveniji vzpostavilo štiri večje centre, ki
               bodo vključevale tudi te vsebine, od Maribora, Celja, Ljubljane in Nove Gorice, kjer
               so že več kot jasni zametki, tudi neurorehabilitacija, in se je to dogajalo preden so
               se ta telesa sploh v javnost obrnila, že pred leti, na primer v Novi Gorici, smo
               postavili deset-posteljni oddelek prav za te namene, ne da bi se oslanjali na neke
               nasvete od zgoraj, ampak smo preprosto začutili potrebo od spodaj. Rad bi še povedal
               tudi to, da vidim, da tudi znotraj največje institucije KC, se dogajajo pozitivne
               spremembe. Nekaj smo že slišali, saj se je povečalo zmogljivost na področju kadra in
               z novo klinike se bodo dejansko povečale tudi prostorske, opremske in druge možnosti.
               Prepričan sem, da se to dejansko dogaja tudi v drugih centrih v Sloveniji, kot sem že
               povedal, Nova Gorica, Maribor. Prepričan sem, da se tudi v Celju zelo resno
               pripravljajo, ker mnenja smo na ministrstvo, da le v vsaki vasi se takega posla le ne
               bi šli. Torej mnenje tudi največje institucije za rehabilitacijo v Sloveniji je, da
               pravzaprav naj se te dejavnosti, torej poleg njihovega centra, ki naj bi bil vrhunsko
               izpostavljen in tudi klinik, ki so specialno usposobljene za to dejavnost, te
               dejavnosti še odvijale v ostalih treh specializiranih centrih za take in podobne
               zadeve. Torej sinteza vseh teh akcij z dobrobitno mislijo za reševanje, kar se da
               sedaj, sedaj, vendar z nastavki za naprej, bo rešilo ta, dejansko, vse bolj
               nastajajoč problem, ki je pogojen na tistem kar sem že prej povedal. Tako. Torej jaz
               nisem tako pesimist za rešitve, ker so pravzaprav neodvisno od sestanka na tem odboru
               že zastavljene. Torej od prostorov, denarja, pa tudi načrtov, ki so dejansko
               strokovno prediskutirani in utemeljeni. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp7">

               <speaker>PREDSEDNIK LJUBO GERMIČ:</speaker>

               <p>Hvala lepa. Sedaj pa odpiramo razpravo, poslanke, poslanci. Mogoče je korektno, da
               najprej damo besedo našim gostom, če jo kdo želi, nato pa se vključujemo v razpravo.
               Poskušali bomo slediti prijavam, tako da, torej gospa Markovičeva, strokovna
               direktorica, Klinični center Ljubljana.</p>
            </sp>
            <sp xml:id="SDT4-OZZ-Redna-031-2008-05-08.sp8">

               <speaker>SAŠA MARKOVIČ:</speaker>

               <p>Tudi jaz bi lepo pozdravile vse in bi se tudi zahvalila, da je prišlo do te debate.
               Znotraj Univerzitetnega kliničnega centra smo o teh, smo imeli tovrstne, pa še bolj
               poglobljene razprave, že približno dve leti in pol. Mi smo tudi v okviru nekako
               celostne rehabilitacije bolnikov vključili to psihološko službo, da bi se tudi
               pojačala, tudi prosili za povečanje programa. Žal so bile takrat druge prioritete na
               vrsti, vendar mislim, da je sedaj prišel trenutek, ko se bo treba posvetiti. Celotna
               nevrologija v Sloveniji je podhranjena. To mi ponavljamo že približno dve leti in
               pol, vendar je ta trenutek tudi kadrovska omejitev tista, ki nam onemogoča pravzaprav
               širitev, kot bi bila potrebna za nacionalno patologijo in za to kar nas čaka. Kot je
               že gospod državni sekretar povedal, te centri za možgansko kap so bili letos sprejeti
               kot ena od oblik in znotraj tega je tudi en del te nevropsihološke rehabilitacije,
               kot je gospa Severjeva govorila, zajeto.</p>
               <p>Drug program, ki ga tudi zdravniki kliničnega centra pripravljajo, je program
               demence in Parkinsonove bolezni, ki bo šel na zdravstveni svet, kjer je ponovno del
               specialnosti nevropsihološke rehabilitacije  v te grupe bolnikov zajet.</p>
               <p>Tretja reč, potrdilo, da se resno lotevamo tega v kliničnem centru in tudi to, da
               smo pri reorganizaciji naredili poseben oddelek znotraj nevrološke klinike za
               nevrorehabilitacijo bolnikov. Tukaj ne gre samo za segment kognitivne
               nevrorehabilitacije, ampak tudi za ostale. Kot je že gospa Severjeva povedala, po
               travmatskih možganskih poškodbah in podobnih rečeh, ki se tudi bo počasi začelo
               urejati. Vendar ta trenutek tudi, karkoli bomo naredili, naletimo na kadrovski
               manjko. Tako dam, mi resno pripravljamo te programe, naši zdravniki se ne glede sedaj
               na ta nesoglasja znotraj hiše, resno vključujejo in pripravljajo programe. Ne bodo pa
               mogli biti realizirani v zelo kratkem času, ker ni ljudi. Mi smo dosegli v dogovoru z
               zbornico, povečano število specializantov, ki bodo v nekaj letih zunaj. Ta čas bomo
               pač morali nekoliko vsi skupaj na nek način reševati te probleme. Program za mrežo
               nevrologov je bil tudi pripravljen. Čaka na realizacijo, vendar čaka na ljudi, ki
               bodo popolnili ta delovna mesta. Tako da, jaz bi počasi ta moja izvajanja zaključila.
               Mislim, da je ta program en del segmenta celostne rehabilitacije nevroloških
               bolnikov, pa seveda zelo pomemben in se tukaj strinjam z gospo Severjevo, nekako ta
               kognitivna nevrorehabilitacija bila potisnjena med vse ostale, tudi če govorimo o
               rehabilitaciji, danes vsi mislimo na fizično rehabilitacijo. Na ta segment se pa
               pozablja, pa je izredno pomemben. Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp9">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp10">

               <speaker>DR. TOMAŽ POGAČNIK:</speaker>

               <p>Lep pozdrav! Sem dr. Tomaž Pogačnik, sem poslovni direktor nevrološke klinike. Hvala
               za povabilo.</p>
               <p>Jaz bi samo toliko, saj je prof. Markovičeva v glavnem vse povedala. Nevrološka
               klinika je prepoznala ta problem, že dalj časa. Mi smo bili usmerjeni v dve strani.
               Ena je bila povečanje zaradi, podaljšanje čakalne dobe, povečanje ambulantnega
               programa. Druga stvar je bila pa širitev teh programov, ki zajemajo kognitivno
               rehabilitacijo. In oboje smo pripravili. Res je, da je ta demenca, da je še v
               postopku, med tem, ko je za enoto možganske kapi naj bi bile pa stvari že nekako
               urejene. Pričakujemo, da bodo širitve programov, nevroloških programov sprejet in
               potrjene, ravno zaradi tega, ker si ne predstavljamo, da bi delovanja v novi hiši
               potekala dobro, in da bi bila investicija opravičena, v kolikor teh programov ne bomo
               dobili. Zato, ker če bomo selili to kar imamo, bo to slabo. In v tem smislu bi jaz
               prosil podporo, da tem prizadevanjem, da se ti programi, nevrološki podprejo v
               celoti. Hvala lepa. S strani zavarovalnice, seveda.</p>
            </sp>
            <sp xml:id="SDT4-OZZ-Redna-031-2008-05-08.sp11">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospa Severjeva.</p>
            </sp>
            <sp xml:id="SDT4-OZZ-Redna-031-2008-05-08.sp12">

               <speaker>DR. ALENKA SEVER:</speaker>

               <p>Samo dopolnila bi. Jaz sem tukaj, tudi jaz sem predsednika RSK-ja za klinično
               psihologijo. Mi smo pred leti že dali pobudo za oblikovanje sistematizirane
               nevropsihološke rehabilitacije. Mogoče ... hkrati za oblikovanje mreže, brez mreže je
               rahabilitacija, mislim ni zadostna, pa žal iz nepojasnjenih vzrokov na zdravstvenem
               svetu to ni bilo obravnavano. Jaz res ne vem koliko let je tega, ampak kar lepo
               število let je od tega.  Drugo,
               govorite o štirih centrih za možgansko kap. Vendar, a si predstavljate, da bo
               Ljubljana ustrezno pokrivala potrebe Gorenjske regije in potrebe celotne Dolenjske z
               Belo Krajino. Ne pričakovati, da bi bilo, da bi bila smiselna in učinkovita
               rehabilitacija, če se bi nadaljevala tudi ambulantno, da boš bolnika trikrat na teden
               vozil 80 km daleč ali še več, če ga pripelješ iz Črnomlja v Ljubljano. To je
               nesmiselno. Dolenjska mora imeti svoj pokrit, Belo Krajino in dolenjsko regijo, ker
               je močna. Močna je tudi Gorenjska in mora imeti svojo mrežo, oblikovano mrežo. Tukaj
               iti na take velike centre, so preglomazni in ne bo šlo tako skozi.</p>
               <p>Časovni diagram. Vsakomur je jasno, da se tak velik zalogaj ne da realizirati v enem
               letu. Če bi pet let porabili, bi zelo hitro in učinkovito in brez večjih ovir proces
               spravili na noge, v enem letu pa je popolnoma jasno, da to ne bi šlo. Samo toliko. Še
               nekaj, nevropsihološka rehabilitacija komponenta celotne rehabilitacije, samo dejstvo
               je, da Slovenija ta hip nima te rehabilitacije, zato sem o njej govorila.</p>
            </sp>
            <sp xml:id="SDT4-OZZ-Redna-031-2008-05-08.sp13">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Poredoš.</p>
            </sp>
            <sp xml:id="SDT4-OZZ-Redna-031-2008-05-08.sp14">

               <speaker>PAVEL POREDOŠ:</speaker>

               <p>Zdravniško društvo. Jaz tudi pozdravljam, da je prišlo do razprave na to temo. Rad bi
               pa opozoril, kot je bilo že danes rečeno in izpostavljeno, to je najbrž eden od
               segmentov, ki je ta hip najbolj pereč, ampak če pogledamo medicino, tukaj je ogromno
               podobnih problemov in opozarjam ta organ, da se celostno loti tudi drugih problemov.
               Samo iz svojega področja vam lahko naštejem nekaj problemov, kot je rehabilitacija
               bolnikov, pa amputacij nog. Preprečevanje možganske kapi, ki je zelo učinkovito in
               poceni in preprosto ne moremo zaradi šibke kadrovske in materialne podpore
               vzpostaviti mreže, ki imamo na papirju, celoten slovenski prostor. In bi želel, da se
               ta zadeva, ki se trenutno segmentalno obravnava, kjer je morda najbolj pereča,
               ocenjuje tudi z vidika drugih problemov, ki jih imamo in ko se bomo lotili
               konkretnega reševanja, jaz mislim, da je potrebno, da na vseh teh področjih, ki so še
               toliko bolj pereča, pristopiti z vidika nekih prioritet in dejansko si jasno
               načrta<stage>(?)</stage> tudi v okviru nacionalnega programa, kaj je tisto, kar naši bolniki ta hip
               najbolj potrebujejo. Samo toliko.</p>
            </sp>
            <sp xml:id="SDT4-OZZ-Redna-031-2008-05-08.sp15">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Cencelj, imate besedo.</p>
            </sp>
            <sp xml:id="SDT4-OZZ-Redna-031-2008-05-08.sp16">

               <speaker>IVAN CENCELJ:</speaker>

               <p>Hvala za besedo. Ivan Cencelj, društvo nezaposlenih in socialno ogroženih, da ne bo
               kakšnih nejasnosti. Jaz bi se pridružil vsem tistim, ki nekako so spoznali problem
               teh ljudi in mislim, da je možganska kap tista bolezen, ki rabi vso podporo, ne samo
               družine, ampak tudi širše javnosti. Jaz sem jo preživel in vem, kako je. To je ena
               stvar. Druga stvar. Mislim, da kot je bilo rečeno, da je treba postaviti sistem.
               Zakaj? Zaradi tega, ker tisti človek, ki je že tako prizadet, praktično bi človek
               lahko rekel tudi umsko, je zelo težko, da bi prenesel še dodatni fizični napor, se
               pravi, je lepo, če je to blizu njega ali pa vsaj dostopno blizu njega. Socialni
               transferji se večajo, normalno se večajo, saj za vsakim tistim, ki je vzet iz
               delovnega procesa nastane neka vrzel, ki jo mora kriti socialni transfer. Verjamem
               tudi, da je kadrovski manjko. Seveda, zdravnikov je vedno premalo, posebej pa tistih,
               ki se ukvarjajo s tistimi ljudmi, pri katerih je potrebno 100% pripadnost ali 100%
               časovna pripadnost tega zdravnika ali te družbe.  Zdaj je tako. Tudi jaz mislim, še nekaj sem zasledil,
               mislim, da se tukaj premalo obravnava sodelovanje. Mislim, da je sodelovanje tista
               nekako vrlina vsake demokratične družbe in visoko razvite družbe, da išče vse možne
               rešitve, ki so na razpolago. Mislim, da je tukaj kar nekaj društev nevladnih
               organizacij v Sloveniji, ki se že ukvarjajo z nekaterimi problemi, posebno s temi, ki
               so nekako zelo pereči. Tudi meni se zdi, da bi bilo zelo pametno, da bi nekako tudi
               te vključili v reševanje ali v mrežo, to se pravi, ki bi naredila sistem učinkovit in
               zelo dober. Tretjič, če je zdravnikov premalo, mislim, da se lahko dopolnilno
               izobražujejo. Imamo za medicinske tehnike dopolnilna izobraževanja na nekaterih
               delavskih univerzah. Mislim, da bi lahko se tudi še kaj drugega našlo zraven. Mislim,
               da je to, če govori tisti, ki je na socialnem robu, malo smešno, ker nimamo mi tako
               velike strokovnosti kot drugi, ampak mi povemo tisto, kar čutimo. Res je malo
               razvlečeno, ampak mislim, da je bistvo vsega, kar je to, da je premalo sodelovanja,
               ni kadrov in da je treba vključiti vse razpoložljive sile, tudi nevladne organizacije
               in se zmeniti tudi za kakšne koncesije ali za skupne rešitve. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp17">

               <speaker>PREDSEDNIK LJUBO GERMIČ:</speaker>

               <p>Hvala lepa, gospod Cencelj. Besedo dajem spoštovanemu poslanskemu kolegu Jazbecu.
           </p>
            </sp>
            <sp xml:id="SDT4-OZZ-Redna-031-2008-05-08.sp18">

               <speaker>FRANC JAZBEC:</speaker>

               <p>Hval lepa. Poglejte, ko nekako povzameš to, kar so predlagatelji predstavili kot
               problem in to, kar je državni sekretar obrazložil je nekako ugotovljeno, da izvirni
               greh te problematike izvira bistveno nazaj, bi rekli v leto 1996, ko so takratni
               oblastniki ugotovili, da je zdravnikov dovolj oziroma preveč oziroma dovolj, omejili
               vpis na medicinsko fakulteto in s tem povzročili to, da v Sloveniji danes primanjkuje
               cca. 1700 zdravnikov in to je stanje, ki se čez noč dobesedno ne da popraviti. Kljub
               temu, da predlagatelji v tem volilnem letu predlagajo nujno sejo, saj to ni nekaj,
               kar je nastalo včeraj, to je dolgotrajen proces in mislim, da je, kolikor sem se dal
               podučiti, ta trenutek kar nekaj zdravnikov na specializaciji, da se bodo v naslednjih
               letih, se bo število teh zdravnikov, ki se s to problematiko ukvarjajo povečalo, tudi
               odprtje nove klinike je nekaj, kar bo pripomoglo k temu. Boli me pa, da je ta Odbor
               za zdravstvo zadnje čase dežuren za obravnavo orgazmov novih članov, neke kvazi nove
               politične opcije, ki enkrat odkrije prehrano v onkološki kliniki, zdaj odkrije ta
               problem. Ko bomo tega zaključili, bo odkrit nek novi problem. Jaz mislim, da za
               obravnavo takih problemov in travm, ki jih pacienti v Sloveniji, zaradi zgrešene
               politike v preteklosti tudi žal doživljajo, ni pošteno spolitizirati vsako stvar.
               Zakaj zdaj o tem govorim.  V
               imenu predlagateljev, je poslanka kolegica Zalokarjeva, prišla do določene stopnje in
               prosila, da dr. Severjeva prevzame nadaljevanje, ta je pa začela s prvim stavkom
               tistega kar so predlagatelji dejansko predložili. To se pravi, govorila je v imenu
               predlagateljev stvari, ki jih je zapisala in tej kvazi novi politični opciji v
               predvolilnem času tudi pripravila za promoviranje. Jaz se s takim reševanjem in
               sklicevanjem nujnih sej na breme oziroma ne ravno v korist, prej v škodo prizadetim
               bolnikom, ne strinjam. In mislim, da bi ob dejstvo, da predlagatelji bistveno kaj
               novega nimajo za povedati, razen to, da primanjkuje kadrov, povedal sem pa zakaj jih
               primanjkuje, kjer je izvirni greh za to, nimajo kaj drugega povedati. Stvar se bo, ne
               v tem mandatu, v naslednjih letih pa sigurno rešila, ne glede kdo bo takrat na
               oblasti, ali bo to ta koalicija ali bo pa neka nova kvazi politična opcija zares.
               Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp19">

               <speaker>PREDSEDNIK LJUBO GERMIČ:</speaker>

               <p>Hvala lepa. Preden vam dam repliko, kolegica Oražmova. Vsak ima pravico do svojega
               mnenja, ampak kolega poslanec, vi veste, da po poslovniku, če je izpolnjen pogoj za
               sklic seje, jo odbor mora opraviti. Gospa Cveta Zalokar Oražem, replika.</p>
            </sp>
            <sp xml:id="SDT4-OZZ-Redna-031-2008-05-08.sp20">

               <speaker>CVETKA ZALOKAR ORAŽEM:</speaker>

               <p>Ne bom naprej stvari razvijala v tem smislu, kot je to začel kolega Jazbec, ker
               mislim, da je to čisto neproduktivno. Bi pa želela reči, da problemi so, pa če jih
               eni v jazbinah vidite ali pa če jih ne vidite. In jaz menim, da smo izvoljeni zato,
               da na te probleme opozarjamo, zato sedimo tudi v parlamentu, ljudje se na nas
               obračajo, nam stvari na nek način želijo predstaviti. In jaz osebno menim in tako se
               je potrdilo tudi danes, zadeva je v tem trenutku zelo kritična in mi smo danes
               slišali samo vizije, predloge in načrte. Konkretnih stvari pravzaprav v tem trenutku,
               da bi jih katerikoli pacient že čutil na svoji koži ni, in so stvari zelo zelo težke.
               Pa če to vidi kdo ali ne vid, ampak tisti, ki mogoče smo bolj subtilni, smo na ta
               problem naleteli. Jaz moram reči, da niti sama niti naša poslanska skupina prav nič
               ne sramujemo, pa bomo mogoče čez en teden, gospod Jazbec, še kakšen problem odprli.
               Prav nič se ne sramujemo. Vam moram pa nekaj povedati; veliko stvari, mogoče ne za to
               mizo, ampak v praksi, se je na osnovi takšnih sej, takšnih, bom rekla tudi medijskih
               pozornosti, spremenilo. In konkretno, ti dve novi zaposlitvi, ki sta bili odobreni v
               tem tednu, mislim da sta morda celo plod teh razprav in te izredne seje bile že v
               naprej rešeni in jaz to pozdravljam. In sem tega vesela. In če je samo to bilo
               doseženo, da je v tem trenutku, da sta odobreni v okviru kliničnega centra ti dve
               novi zaposlitvi na nevropsihološkemu oddelku, potem mislim, da je bil cilj že
               dosežen. Tako da, v tem smislu, sedaj tukaj, bom rekla tako na hitro zaključek
               narediti, kdo je pred leti in zakaj ocenil, da imamo v Sloveniji zdravnikov dovolj,
                   pa vendar tudi jaz tu ne
               bi delala - mislim, da bi to zaslužilo malo bolj široko razpravo. Ker zdaj ne vem,
               pač oblastniki so se tako odločili. Jaz mislim, da je bilo to takrat tudi v interesu
               zdravnikov. In da so tudi zdravniki, ki so delali te podlage, krepko sodelovali pri
               tem, da smo kar naenkrat spoznanje doživeli, da imamo zdravnikov preveč. Podlaga za
               to je bila mnogokrat dana tudi s strani zdravniških krogov, da se je določene stvari
               zaprlo, vpise in podobno. Tako da tu so močno sodelovali tudi sami zdravniki, ne
               izključno samo nekdo, ki ima pridih ali pa status politika. Tako da to je ena zadeva,
               zaradi katere ne bomo nikamor prišli, če jo danes vrtimo tu še zelo dolgo po mizi,
               ker problem pač tu je. In tisto, kar se je meni zdelo smiselno, smo več ali manj
               vendarle dosegli. Mislim pa, da razprava gre v pravo smer, s tistih vidikov, ki so
               jih odpirali, ki ga je odpirala predvsem stroka - kaj kdo pogreša, kje ni
               dogovorjeno. Predvsem pa danes manjka še en sogovornik, to je Zavod za zdravstveno
               zavarovanje, ki ima tudi določene zadeve in pravzaprav tudi še ni posredoval
               odgovorov, ki smo jih nekateri že tudi od njih prosili, ki mora sodelovati z neko
               vizijo tega, predvsem tudi stroškovno ekonomskega dela. Kaj pomeni vlaganje sredstev
               v rehabilitacijo. V Sloveniji imamo večkrat s tem težave, to se je pokazalo tudi pri
               klinični prehrani. Zakaj vlagati v klinično prehrano, ker so rezultati ne trenutni,
               pač pa se pokažejo šele na malo daljši rok. Žal pa pri nas mnogokrat stvari gledamo
               preveč s trenutnega vidika, bom rekla, in z zelo trenutnega aktualnega vidika jemljem
               tudi razpravo kolega Jazbeca, ki mislim, da res vedno na tem odboru na nek način
               stvari zakuri in jih pelje v napačno smer. Jaz moram reči, da tega namena nismo imeli
               in je pač to popolnoma mimo in se mi zdi že kar malo bolezensko stanje, glede na to,
               kako se to stalno ponavlja. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp21">

               <speaker>PREDSEDNIK LJUBO GERMIČ:</speaker>

               <p>Hvala lepa. Kljub temu, da so prijavljeni še poslanci, je za besedo prosil gospod
               državni sekretar, pa mislim, da je smiselno, da mu jo damo, mislim, da nihče ne
               nasprotuje, da bo mogoče kakšno pojasnilo olajšalo nadaljnjo razpravo. Prosim, gospod
               državni sekretar.</p>
            </sp>
            <sp xml:id="SDT4-OZZ-Redna-031-2008-05-08.sp22">

               <speaker>DARKO ŽIBERNA:</speaker>

               <p>Hvala, gospod predsednik, za dano besedo. Torej, čisto kratko pojasnilo oziroma
               pojasnilna replika. Že v uvodu sem povedal, da sem danes želel biti bolj konkreten.
               Torej, na Ministrstvu za zdravje smo, ne da bi sploh vedeli, da bo ta seja, dejansko,
               lahko rečemo, se pripravljamo na konkretne ukrepe na tem področju. Saj pravzaprav
               odprtje klinike letos, ki ima res podlago, da se letos odpre, je zelo konkreten ukrep
               na tem področju. Dodatna sredstva, ki so predvidena in bodo v procesu vladnega
               sklepanja v kratkem, danes je prvi del, drugič bo verjetno drugi del, so tudi zelo
               konkretne stvari na tem področju. Seveda pa mi ne moremo na hiter način izšolati,
               tega se v zdravstvu pač ne da. Ta poklic je pač zelo reguliran in si nihče ne sme
               privoščiti nekega zdravnika z večernimi šolami. Torej, proces šolanja tako kliničnih
               psihologov kot zdravnikov, takih in drugačnih sort in drugih zdravstvenih sodelavcev,
               je pač izrazito reguliran in traja zelo dolga leta. Torej to, kar danes sejemo, bom
               še enkrat povedal, bo rodilo sadove šele po šestih ali več letih. Zato še enkrat
               poudarjam, so kratkoročni letošnji ukrepi ali takojšnji ukrepi v obliki nove klinike,
               v obliki dodatnih sredstev za to področje, tudi v odpravljanju in urejanju zadev
               znotraj vrha stroke. Moramo pa tudi stroko le prositi, da dejansko, ker ima v
               Sloveniji ta mandat po zakonu, načrtuje kadre na tem področju. Nihče razen stroke ni
               tako poklican, da bi načrtoval, koliko kliničnih psihologov, kako bodo razporejeni,
               koliko nevrologov bo, kot je pač podeljeno in zelo logično njim. Tudi glede števila
               centrov, ki so padli ven, so padli na podlagi stališča vrhunske ustanove na področju
               rehabilitacije. To ni zraslo na  področju glav Ministrstva za zdravje. Če bo komunikacija
               med RSK-ji različnih vrst in bo zadeva pokazala, da je na tem področju potrebno še
               kje, zakaj pa ne, ampak to je čisto, čisto strokovno utemeljena rešitev, ki jo bomo
               seveda z veseljem podpirali. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp23">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem kolegu poslancu, gospodu Kontiču.</p>
            </sp>
            <sp xml:id="SDT4-OZZ-Redna-031-2008-05-08.sp24">

               <speaker>BOJAN KONTIČ:</speaker>

               <p>Hvala lepa. Saj ne vem, kako na tej seji odbora razpravljati oziroma kaj sploh
               povedati. Zdaj, če bi spoštoval voljo koalicijskega poslanca, potem je dobro nič
               govoriti, saj stvari tečejo, se odvijajo in vse je rešljivo, če v tem mandatu, pa v
               naslednjem, s to koalicijo ali pa s kvazi politično opcijo, ki bo nastala po
               naslednjih volitvah. No, če bi bil približno tako grob, kot je bil kolega, ki je o
               tem govoril, bi rekel, da je ta koalicija bila na področju zdravstva naravna nesreča
               za zdravstvo in da so se mnoge afere odprle ravno v tem času, ko ta koalicija
               obvladuje področje zdravstva. Tako se da razpravljati, če bi nadaljevali razpravo na
               podlagi začetega in povedanega ter s ciljem, da v tej razpravi ne dosežemo dodane
               vrednosti.</p>
               <p>Mislim, da je pomembno pri vsem tem, da te teme odpiramo. In da pri tem ne
               razmišljamo na način krčevitega branjenja mandata, v katerem je posamezna politična
               opcija imela možnost večjega, druga pa manjšega vplivanja na zdravstveno politiko.
               Zelo različno. Jaz bi lahko ocenil, da Socialni demokrati in Združena lista socialnih
               demokratov pred tem nikoli po letu 1990 nismo imeli zdravstvenega ministra. In bi
               lahko rekel, da nismo nosili nobene odgovornosti za področje zdravstva. Pa ni tako -
               vsi smo dejansko odgovorni za zdravstvo v Sloveniji, tako koalicija kot opozicija. In
               če opozicija ocenjuje, ali pa posamezna stranka, poslanska skupina, ki tvori
               opozicijo, oceni, da je potrebno o določenem problemu, o katerem pa že dolgo časa
               govorijo tudi mediji in nam predstavljajo stisko, v kateri so se znašli bolniki, pa
               ne letos pa ne lani, že nekaj časa to traja, se pa zadeva seveda stopnjuje, če se ne
               rešuje. Da če zahtevajo obravnavo te tematike na seji matičnega delovnega telesa, je
               to po mojem dobra, prava rešitev, seveda s ciljem, da pridobimo to dodano vrednost in
               ne zgolj, da sami med sabo polemiziramo, kdo je kriv za stanje, takšno kot je. Meni
               je všeč predvsem to, da stroka ve za te težave in da se rešitve načrtujejo. In da bo
               na nek daljši rok, kar je meni razumno, jaz ne pričakujem rešitve čez noč, se te
               zadeve sanirale oziroma odpravile. In verjetno je tudi res, da to ni edino področje
               in da se ukvarjate z več težavami hkrati. To seveda še dodatno zakomplicira zgodbo in
               je treba razmišljati celovito. To pa seveda ne pomeni, da mi danes ne moremo zgolj
               govoriti o težavi, ki je bila zaznana in ki je predlagana za rešitev. Kot sem dejal, mi je všeč, da
               iščemo možnosti kako odpraviti te težave, da je ena reakcija na to stanje že bila.
               Seveda bi se pa tudi sam želel v obliki zaposlitve, mislim dodatne, seveda bi si pa
               sam želel še več teh konkretnih napovedi. Nisem pa prepričan, tudi sam ne, če jih je
               možno v tem trenutku zelo natančno opredeliti. Je pa prav, da se v tej smeri dela.</p>
               <p>Zdaj ocenjevati razpravo gospoda Cenclja v imenu Društva nezaposlenih in socialno
               ogroženih Slovenije zelo ostro in nima smisla. To so ljudje, ki vse te težave dnevno
               srečujejo v svojem življenju in dejansko poznajo to uporabniško stran veliko bolj
               podrobno in veliko bolj kruto, kot jo poznamo mi, ki o tem razpravljamo ali pa kot jo
               poznajo recimo tudi zdravniki in zdravstveno osebje, ki se s tem ukvarja. To, da je
               dejal, da je potrebno koga dodatno izobraziti in kot primerjavo govoril o delavski
               univerzi seveda ne pomeni, da mi želimo, da zdaj ljudska univerza izobražuje
               zdravnike za specialistične potrebe, ki jih v tem trenutku potrebujemo in da bi morda
               večerna šola lahko bila tista, ki bi zadeve rešila, ko je dejal državni sekretar, ki
               je, včasih smo temu rekli v bivši državi, zadevo nekako je bilo, če je nekdo tako
               povzel stvar, rečeno, da je to pa se opravičujem izrazu ...<stage>/Nerazumljivo./</stage>... smo
               temu rekli v preteklosti. Ampak to ni to in tudi namen ni bil ta.</p>
               <p>Pomembno je pa seveda vprašanje, ki so ga izpostavili tu in izpostavili tisti, ki se
               na te rešitve predvidene tudi zelo spoznajo. Koliko centrov potrebujemo v Sloveniji
               za to, da bomo uspešno parirali tem težavam. Jaz se seveda državnemu sekretarju, ki
               je ocenil, da živim na vasi sredi Velenja lepo zahvaljujem. Vaša izjava, da v vsaki
               vasi pač tega ne bomo počeli, ampak bomo to samo v treh regijskih centrih, seveda
               zelo nazorno kaže odnos do ostalih bolnišnic v Sloveniji oziroma njihovemu statusu
               teh bolnišnic. Torej želim si, da na današnji seji govorimo predvsem o tem kako je
               mogoče zadevo izboljšati in zato bi s ciljem tega zaključka želel tudi zgolj eno
               pojasnilo s strani stroke, ki je tu prisotna. Verjetno bodo ti regionalni centri
               morali biti nek odraz oziroma odziv tudi na ugotovitve stroke kako pomembna je hitra
               reakcija v primeru. Pred časom sem iz medijem zaznal, da so tri ure tiste usodne, ki
               lahko bistveno spremenijo potem tudi potek zdravljenja oziroma posledic neukrepanja v
               teh prvih treh urah. To seveda pomeni hkrati, da je to v času takrat, ko se je
               zgodilo, ne od takrat ko se je zaznalo pa do takrat, ko dejansko je ta pomoč oziroma
               to zdravilo, ki lahko odpravi. Lahko, pravim. Verjetno vsega ne more. Težke
               posledice, recimo kapi in kako bo to, glede na to, da predvidevamo tri regijske
               centre ali pa regionalne centre, omogočalo ukrepanje znotraj teh treh ur. To je
               vprašanje, ki se mi poraja iz zadovoljiv odgovor bi vsekakor bil, da je vsaka
               bojazen, da bi bilo mogoče zagotoviti to nujno ukrepanje v  teh treh urah odveč zelo na mestu. Hvala lepa za
               odgovor že vnaprej.</p>
            </sp>
            <sp xml:id="SDT4-OZZ-Redna-031-2008-05-08.sp25">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Kontič. Jaz bi gospod državni sekretar le zdaj prosil, da gremo
               naprej z razpravo pa mogoče potem v sklopu odgovarjate, če bodo še kakšna vprašanja.
               Besedo dajem spoštovani kolegici Zupanovi.</p>
            </sp>
            <sp xml:id="SDT4-OZZ-Redna-031-2008-05-08.sp26">

               <speaker>MAJDA ZUPAN:</speaker>

               <p>Hvala lepa za besedo. Spoštovani gospod predsednik, kolegice in kolegi, spoštovani
               gostje. Sem vesela, da imamo takšno eminentno zasedbo. Najbrž je res stvar resna. Jaz
               moram reči, da jaz jemljem sklic te seje in pa obravnavo stanja na področju
               nevropsihološke rehabilitacije jemljem dobronamerno in mislim, da kot poslanci, kot
               predstavniki ljudstva se moramo odzivati na probleme, ki zadevajo državljane in v
               zadnjem času je mogoče izpostavljen ta problem iz tega področja. Je pa res, da vsak
               mesec ali pa vsake štirinajst dni se izpostavlja drugo področje. Problemi v zdravstvu
               so. Očitno so in bodo in prav je, če jim damo, vsakokrat jih resno vzamemo in jim
               damo tudi, jih poskušamo tudi reševati. Je pa tudi dejstvo, da izvirajo iz prejšnjih
               mandatov. Res so se postavljali temeljni kamni za nove bolnišnice. Vendar le te so se
               gradile predolgo in ta čas pa so nekatere zadeve pa ostajale očitno na stranskem
               tiru. Tako da zdi se, kot da bi v tem mandatu se problemi še bolj izpostavili. Pa
               najbrž ni tako ... Kot smo rekli, problemi vedno bodo in jih je treba reševati.</p>
               <p>V zadnjem času resnično je bilo v sredstvih javnega obveščanja kar nekaj na to temo
               nekaj oddaj. Če v grobem pogledamo kako je bilo predstavljeno, kakšna naj bi bila
               slika na tem področju, potem sem si jaz malo zapisala, da značilne so dolge čakalne
               dobe, premalo postelj, nevzdržne razmere in premalo zdravnikov. Videla sem, da
               ministrstvo, zdravniki se zavedajo problemov in jih tudi rešujejo in načrtujejo za
               naprej. Vemo, da bo nova nevrološka klinika že letos, kot sem obveščena, da bo začela
               delovati. S tem mislim, da se bodo tudi te nevzdržne razmere, kolikor so, se
               pokazale, da se bodo odpravile, da bodo tudi možnosti za večje število postelj. Da se
               bo začelo razreševati tudi sam način zdravljenja s tem, ko so predlagani novi
               programi na tem področju in da to reševanje zahteva svoj čas in resnično najbrž je
               potrebno najmanj pet let. Je pa res, da za vsakega bolnika pa ni časa. Bilo je
               rečeno, da letno doživi možgansko kap 10.000 Slovencev. Ne? Ni to. 4.000. To je prav,
               da preverimo podatke. Je pa to samo en segment na tem področju. Tako da se mi zdi
               razmišljanje vzpostaviti mrežo pa potem programe pa tudi prioritete v nacionalnem
               programu, to se mi zdi zelo pomembno, da se naprej dela na tem. Naš doprinos k temu
                   pa vidim v tej smeri, da
               podpremo te programe in da na nek način pritisnemo na zdravstveno zavarovalnico
               oziroma na zavod za zdravstveno zavarovanje, da začne o tem razmišljati in da za to
               tudi nameni denar. V tej smeri tudi pozdravljam ta razgovor in mislim, da ni
               zapravljanje časa in da je prav, da damo temu področju tudi še poseben poudarek, ker
               je bil najbrž predolga leta tudi zanemarjen. Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp27">

               <speaker>PREDSEDNIK LJUBO GERMIČ:</speaker>

               <p>Hvala lepa. Na spisku prijavljenih sem bil takrat zadnji, zdaj jih je še več za
               mano. Ampak dovolite mi, da tudi sam izrazim svoje mnenje v smislu današnje
               razprave.</p>
               <p>Jaz sem prepričan, da bi očitkov na eni strani in na drugi strani razlogov, da se
               danes ponovno, mogoče parcialno pogovarjamo o enem problemu na področju zdravstva
               lahko bilo manj, če bi v začetku tega mandata opravili nalogo, ki je bila nujna. To
               pa je, da bi opravili razpravo in sprejeli na nacionalni ravni s čim večjim konsenzom
               takoj nujno potreben program. To je resolucijo o nacionalnem ...<stage>/Nerazumljivo./</stage>...
               zdravstvenega varstva. Tukaj mislim, da je odgovornost pa popolnoma jasna. Z vsem
               zavedanjem problemov, težav in zahtevnosti materijo, ki jo zahteva nacionalni program
               in zato se mi zdijo očitki, da odbor opravi parcialne razprave o posameznih problemih
               seveda neutemeljeni. Kajti le potenciranje določenih problemov in tukaj so pozitivne
               izkušnje dela tega odbora, vseh članov, tako koalicijskih, kot opozicijskih, da so se
               tudi na podlagi razprav na tem odboru določene stvari premikale hitreje. Kako drugače
               razumeti izjavo strokovne direktorice univerzitetnega kliničnega centra, da so pač
               prioritete potiskale to področje, torej druge prioritete potiskale to področje v
               drugi plan. Zaradi tega, ker je nekdo definiral druge prioritete in seveda vsa ta
               javna polemika govori o tem, da je to pomembno področje bilo postavljeno v
               prihodnost. Vso to obdobje. Ali pa ves čas z manjšimi ali večjimi odmiki dajanja
               poudarkov.</p>
               <p>Zato se jaz strinjam, da seveda bo razprava o nacionalnem programu tista, ki bo
               dajala zelo poglobljeno primerjalno razpravo o posameznih področjih. Kajti zelo težko
               je videti samo in tukaj se jaz z vsemi tistimi strinjam, da je zelo težko potencirati
               ene probleme, brez da vidimo celoten obseg področja zdravstvenega varstva vseh
               zdravstvenih služb, uporabnikov, izvajalcev v Republiki Sloveniji. Na tem mestu
               izrekam pomisleke, da bomo v času, ki je tik pred volitvami, v zelo kratkem obdobju
               imeli tako zahtevno nalogo pred seboj. Mi bomo imeli pravzaprav dober mesec za to, da
               bomo izpeljali razpravo in sprejeli ta dokument, ki bo moral dati vse te odgovore o
               katerih danes pravimo, da morajo biti sinergistično povezani v cel koncept. Kako bomo
               lahko tako obsežno razpravo opravili v tako kratkem času, kot je do konca tega
               mandata? Torej maj in junij, s sprejetjem še mogoče v juliju, ko bo nekako predvidena
               zadnja seja odbora.</p>
               <p>Seveda tam se jaz strinjam. V pravo polje za definiranje prioritet, delitev resursov
               in pravo mesto za celovito razpravo, v katerega seveda bomo vklopili tudi to
               področje. Ampak, če jaz prav razumem in jaz sem sam postavil poslansko vprašanje
               gospe ministrici vezano na to področje. Glede na to, da se je v javnosti pojavljalo ogromno, ogromno
               različnih prispevkov in moram reči, da je za mene bistvenih nekaj stvari. Prvič. Moje
               spoznanje, ki je lahko laično, lahko je tudi nepravilno, je in tukaj se tudi strinjam
               z gospodom državnim sekretarjem, da seveda stroka nekako kaže različne signale
               navzven nam laikom kaj je in na kakšen način je potrebno urediti to področje. Seveda
               zelo težko bo iskati pomoč politike na tistih področjih, kjer bo stroka zelo
               razdvojena. Da pa ne bi želel govoriti mogoče tudi na osebni ravni, kar ne bi bilo
               dobro. Seveda zato je prava pot, da stroka preko razširjenega strokovnega kolega,
               preko zdravstvenega ...<stage>/Nerazumljivo./</stage>..., da seveda pripravlja take usmeritve, ki
               bodo potem postavljali v sklopu prioritet to področje na precej višje mesto. Tukaj
               zdaj izgovarjanje na čas, kakor koli obrnemo, v tem mandatu je pač štiri leta bil nek
               čas, ki bi lahko to prioriteto tudi postavil višje. Žal je ni in je mogoče, ali pa po
               mojem mnenju tudi ta medijska odmevnost premikala neke stvari hitreje, kot bi jih
               drugače.</p>
               <p>V sklopu kadrov, jaz se strinjam, da tukaj bo potrebno namenjati bistveno več
               pozornosti in da rešitev ni možno pričakovati jutri. Čeprav pa so neki koraki že
               vidni za to, da se dogaja že danes. Druga zadeva. Novi prostori in nova oprema. Jaz
               tukaj postavljam vprašanje. Veliko je bilo razprav v tem mandatu o zapletih nabave,
               opreme, izgradenj posameznih objektov. Vprašanje je jasno. Nevrološka klinika nekako
               je pripravljena za to, da se opremi. Razpis se je bil razveljavljen na veliko
               presenečenje vseh akterjev. Jaz imam tukaj tudi članek, kjer je pravzaprav začudenje
               za razveljavitev tega razpisa bilo tako ...<stage>/Nerazumljivo./</stage>... kliničnega centra, tako
               za ...<stage>/Nerazumljivo./</stage>... uporabnikov, kot tudi tisti, ki so bili izbrani za to, da do
               tega uspešnega razpisa pride. Danes imamo ponovljen razpis in seveda postavlja se
               vprašanje. Na kakšen način se urejajo ta vprašanja? Zakaj pa ni treba omenjati leta
               pred 2000. Kajti to je vsebina tega mandata. Zato, da bi seveda se hitreje prišlo do
               rešitve, ki pa je tukaj nujno potrebna in tudi danes vsi govorite: "Objekt je. Nova
               zadeva bo." 15. avgusta postavljate kot nek datum, za katerega bi naj se neki dogodki
               začeli vrteti. Na drugi strani pa imamo recimo precej neodgovorjenih vprašanj vezanih
               na razpis za zagotavljanje opreme nevrološke klinike. Nikjer ni bilo transparentno
               pojasnjeno zakaj je bilo potrebno razveljaviti že v zaključni fazi ta razpis in da
               smo zdaj v tem ponovnem postopku.</p>
               <p>Tako da jaz bi sam ocenil, da je ta razprava danes na odboru dobrodošla. Želimo si
               tudi poslanci, da bi prispevali k uspešnim rešitvam. Tudi potem jaz predlagam, da
               dopolnimo sklepe, ki jih je predlagatelj predlagal s tistimi ukrepi, ki bi bili
               učinkovitejši. Žal danes ni predstavnika Zdravstvene zavarovalnice Republike
               Slovenije tukaj, kjer je vedno vabljena, kjer bi odgovarjala tudi na ta sklop. Ampak
               mi vemo, da je tripartitna pogodba, ki se podpiše v splošnem ...<stage>/Nerazumljivo./</stage>...,
               so podpisnik tudi ministrstvo in seveda, če je ministrstvo ugotavljalo te probleme,
               bi seveda lahko mogoče intenziviralo vsebino tudi na tej točki. Jaz se okrog mreže v
               tem trenutku ne bi opredeljeval, ker jo pričakujem v okviru razprave nacionalnega
               programa. Kajti zelo težko je kar čez palec govoriti o tem kako je potrebno
               organizirati mrežo, na enak način kot v Sloveniji teče razprava o številu zdravnikov.
               Če smo imeli pred nekaj časa razpravo in oceno, da je zdravnikov preveč, imamo danes
               oceno, da je zdravnikov premalo. Seveda samo statistična primerjava, recimo, z
               drugimi državami lahko govori temu v prid. Seveda neke analize učinkovitosti dela v
               zdravstvenem sistemu v Republiki Sloveniji pa ni. Žal je ni in seveda mi potem
               sledimo nekim ocenam. Lahko velikokrat tudi določenim interesom, ki enkrat
               zagovarjajo eno, enkrat pa drugo številko. Seveda mi kot politiki bi želeli imeti
               čisto sliko in čim bolj poenoteno, tako strokovno, kot pa laično javnost do takšnih
               vprašanj. Zato seveda jaz sam podpiram  današnjo razpravo. Govori o aktualnem, zelo pomembnem problemu. Tudi
               ministričin odgovor na moje poslansko vprašanje odgovoril, da je problem kadrov,
               prostorov in financ in če bo današnja razprava v okviru sklepov, ki jih bomo na koncu
               sprejeli prispevala, da bomo to hitreje rešili, seveda se mi zdi, da je ta razprava
               zelo dobra. Hvala lepa kolega Jazbec. Ponovno si na seznamu, da razpravljaš.
               Prosim.</p>
            </sp>
            <sp xml:id="SDT4-OZZ-Redna-031-2008-05-08.sp28">

               <speaker>FRANC JAZBEC:</speaker>

               <p>Jaz sem želel odreagirati na repliko kolegice Oražmove, vendar zdaj to že precej
               razprave po tem poteklo. Kljub temu pa želim poudariti to, da ko zmanjka argumentov
               pa pridejo v poštev tudi žalitve o jazbini v tem, na tem odboru do danes ni bilo
               potrebno govoriti. Pri kliničnem prehranjevanju bi pa o cvetačni juhi res lahko
               govorili.</p>
            </sp>
            <sp xml:id="SDT4-OZZ-Redna-031-2008-05-08.sp29">

               <speaker>PREDSEDNIK LJUBO GERMIČ:</speaker>

               <p>Hvala lepa. Dobro razpoloženje vpliva tudi na zdravstveno stanje vsakega od nas in
               stari pregovor pravi: "Smeh je pol zdravja." Približno tako to se glasi in če že iz
               tega vidika poskušamo ustvarjati dobro voljo, potem razmišljajmo še tudi o tem, da
               smo predstavniki ljudstva in da seveda je kultura razprave ali pa nivo neke kulture
               razprave pač želena. Govorim mogoče sebi, tako da ne bi odpiral nekih replik samo o
               tem. Kajti poskušajmo se držati vsebine, ki je danes na dnevnem redu. Kolega Jazbec,
               nisem te omenjal. Proceduralno, imaš pa besedo. Prosim.</p>
            </sp>
            <sp xml:id="SDT4-OZZ-Redna-031-2008-05-08.sp30">

               <speaker>FRANC JAZBEC:</speaker>

               <p>Hvala lepa. Gospod predsednik, jaz verjamem, da je politična kultura tudi nekaj in
               bi jo vsaj na takem odboru, kjer imamo tako eminentne goste lahko upoštevali. Vendar
               bi to moral narediti takrat, ko je kolegica Oražmova govorila o jazbini.</p>
            </sp>
            <sp xml:id="SDT4-OZZ-Redna-031-2008-05-08.sp31">

               <speaker>PREDSEDNIK LJUBO GERMIČ:</speaker>

               <p>Jaz sem se vzdržal komentarja na tvoje izjave v prvi razpravi in tudi kolegice
               Oražmove in bi res prosil, da nadaljujemo z vsebinsko razpravo. Če pa ima si kdo na
               osebni ravni kaj za povedati, je pa hodnikov v tej zgradbi več kot dovolj. Dajem
               besedo gospodu Pražnikarju. Prosim gospod Pražnikar.</p>
            </sp>
            <sp xml:id="SDT4-OZZ-Redna-031-2008-05-08.sp32">

               <speaker>ALEŠ PRAŽNIKAR:</speaker>

               <p>Dober dan. Moje ime je Aleš Pražnikar v funkciji vodje službe za nevrorehabilitacijo
               nevrološke klinike kliničnega centra v Ljubljani. Rad bi nekaj dejstev naštel.</p>
               <p>Prvo je to, da moramo rehabilitacijo, nevrološko rehabilitacijo razumeti kot
               strukturirano medicinsko intervencijo, ki bi jo lahko enačili tudi s posegom na
               zaklopki pri srcu, če želite. Mi danes vemo in lahko zagotovimo, da ljudje, ki
               vstopijo v program nevrološke rehabilitacije, pri čemer je nevropsihološka
               rehabilitacija verjetno njen bistven del, da živijo dlje, da živijo bolj samostojno
               in da se večkrat vrnejo domov. Mi danes tega ljudem ne damo. To je dejstvo. To
               prinaša več zadreg. Po eni strani so bolniki, njihovi svojci dobro informirani in
               poznajo tudi evropske smernice, ki zagotavljajo, da bolniki po kapi in poškodbi glave
               to enostavno potrebujejo. Ker za to obstajajo dokazi. Prvič, da je takšna metoda in
               intervencija denarno oziroma stroškovno učinkovita. Drugič, zaradi beneficij, ki jih
               takšen program prinaša in glede na naše razmere, kjer lahko nudimo ustrezno
               rehabilitacijo samo majhnemu odstotku ljudi, prinaša tudi  vprašanje enakopravnosti v dostopu do zdravstvenih
               storitev. Vse to večkrat naredi delo na oddelku težko. Namreč svojci in bolniki so
               slabe volje, ker ne dobijo tistega kar pričakujejo in za kar vedo, da bi jim pomagalo
               k boljšemu in daljšemu življenju in drugič, frustrira osebje, ker ne more nuditi
               pacientom tisto, kar se učijo, da jim je treba dati. Kar seveda spet pomeni, da so
               službe v nevrologiji nezanimive za mlade ljudi. Kar bo spet lahko odprlo kadrovske
               probleme. Mi danes trdimo, da ponujeni vzroki, pomanjkanje kadrov in razdvojenost
               stroke niso prvi vzroki težav. Prvi vzrok težav je pomanjkanje programov in sicer
               plačanih in naročenih programov. Mi imamo mlade ljudi različnih strok psihologije,
               logopedije, fizioterapije, delovne terapije, ki so pripravljeni delati tudi v slabih
               delovnih pogojih in za plačo, ki si jo mladi ljudje niso želeli, ko so te študije
               vpisali. Tako da dokler mi ne moremo razpisati delovnih mest na podlagi programov, ki
               jih družba naroči pri nas izvajalcih, niti ne moremo vedeti koliko je kadrovskih
               zadreg v resnici. Mi ta trenutek imamo mlade ljudi, ki bi delali na tem področju pa
               jih težko zaposlimo. To je naš bistveni problem in to je to.</p>
            </sp>
            <sp xml:id="SDT4-OZZ-Redna-031-2008-05-08.sp33">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo ima spoštovani kolega, gospod Prevc.</p>
            </sp>
            <sp xml:id="SDT4-OZZ-Redna-031-2008-05-08.sp34">

               <speaker>MIHAEL PREVC:</speaker>

               <p>Hvala lepa za besedo. Predsednik, spoštovani gostje, spoštovane kolegice in kolegi.
               Pravzaprav se nimam navade, verjetno veste, prav pogosto oglašati takrat ko gre za
               tako ozko strokovno usmerjene teme, kot gre danes in imam pravzaprav vedno kar nekako
               tak slab občutek, še zlasti če sedim zraven doktorjev, ki se na te stvari bistveno
               bolje spoznajo.</p>
               <p>Ampak vendarle nekaj stvari bi pa danes rad povedal. In sicer prvo bi vendarle rad
               povedal to, da se meni zdi smiselno, da razpravljamo o takšnih zadevah in seveda
               veliko informacij lahko na tak način pridobimo. Mislim, da je za nas politike seveda
               še kako pomembno in danes smo dejansko dobili veliko informacij iz tega področja in
               sem pravzaprav vesel in sem hvaležen stroki, da je v tem kratkem času, ki nam je na
               razpolago, razkrila te težave. Vesel sem tudi informacij, ki sem jih slišal od
               državnega sekretarja in sicer formacij v tej smeri, da se seveda ta problematika
               rešuje in seveda to zelo aktivno. Državni sekretar je lepo povedal, da gre to za tako
               specifično problematiko, da se ne da rešiti čez noč. Verjamem, da je predvsem
               kadrovska zasedenost, tako kot ste tudi vi omenjali tu, izredno zahtevna. To je, tu
               so potrebna posebna strokovna znanja, ki terjajo od zdravnika, dodatne
               specializacije, dodatno usposabljanje in verjamem, da verjetno pri mladih ni kakšnega
               večjega zanimanja za to področje in bo na tem treba seveda ogromno, ogromno narediti
               in verjamem tudi državnega sekretarja, da je bilo verjetno kakšno obdobje v
               preteklosti že zamujeno kar se tega pravzaprav tiče. Da, če bi hoteli danes govoriti
               o boljših razmerah na tem področju, potem  bi se seveda te zadeve o katerih danes govorimo in ki nam jih je
               predstavil tudi državni sekretar, verjetno morale zgoditi že zdavnaj prej.</p>
               <p>Pa vendarle. Govorili smo o programih na tem področju. Jaz sicer ne vem, ni mi čisto
               jasno. Rečeno je bilo prej, da strokovni organi, ki so zadolženi za pripravo
               programov, ali je teh programov dovolj, ali jih ni. Verjetno jih je, kolikor sem
               pravzaprav razumel. Seveda drugo je pa vprašanje koliko so potem ti programi finančno
               podprti. Prav pri tem, tu se mi zdi, je pa zdaj seveda naša vloga. Naša vloga
               politikov, da naredimo čim več, da bodo nenazadnje ti programi tudi finančno
               ovrednoteni, finančno podprti. To se pravi s pritiskom na zavod. Dejansko večja
               sredstva bodo seveda potrebna na tem področju, večja sredstva bo seveda treba
               zagotoviti. Vendarle zadeve na tem področju se premikajo in jaz moram reči, da je ta
               Vlada v teh štirih letih na tem področju vendarle krepko premaknila voz naprej. Ampak
               verjetno bo pa potreben daljše obdobje, daljši rok, da bodo nenazadnje rezultati tudi
               vidni.</p>
               <p>Tako da, še enkrat, mislim da je prav, da razpravljamo o takšnih temah. Pravzaprav
               kakšne večje politizacije pri tej stvari, večja politizacija pri tej stvari ni
               potrebna. Vsaj jaz s tem nimam težav. Sem pa vesel, da se pri takih razpravah seveda
               soočim s problematiko zdravstva. Dejstvo je, zdravje je občutljivo področje in seveda
               zelo pomembno področje in mi politiki imamo seveda pravzaprav o tej problematiki
               vedno premalo informacij. Tako da je prav, da danes razpravljamo o tej zadevi in mi
               politiki vemo kakšna je v nadaljevanju naša vloga. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp35">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Prevc. Besedo imate gospa dr. Markovičeva, strokovna direktorica
               Kliničnega centra Ljubljane.</p>
            </sp>
            <sp xml:id="SDT4-OZZ-Redna-031-2008-05-08.sp36">

               <speaker>SAŠA MARKOVIČ:</speaker>

               <p>Na cel kup stvari, ki so bile omenjene v razno raznih diskusijah pa bi želela
               odgovoriti. Najprej gospodu Cenclju. Sodelovanje z društvi in civilnimi pobudami
               klinični center odprl na široko vrata pred dvema dnevoma. Nekaj je bilo tudi teh
               društev, ki se ukvarjajo specialno s tem problemom. Tako da jaz mislim, da smo
               pripravljeni na vseh možnih diapazonih sodelovati s civilno družbo in z laiki. Seveda
               dokler to ne posega v strokovne kompetence posameznih ljudi.</p>
               <p>Potem je bilo omenjeno, da je posledica tega političnega pritiska do zaposlitev dveh
               psihologov pred dvema dnevoma. Jaz bi seveda to ovrgla. Za zaposlitev ljudi moramo
               imeti razpoložljive in izobražene kadre in pa denar zanje, da ga plačamo. Zdaj kadre
               smo jih dobili in smo jih zaposlili na pogoj, da bomo dobili denar in da bo
               zagotovljen program. Tako da smo v bistvu iz lastnega denarja to naredili.</p>
               <p>Naslednja reč, ki je bilo govora, da pri možganski kapi je potrebno, da so prve ure
               dragocene, ko je potrebno intervenirati. Mi se vsi tega zavedamo in zato so bili
               poskusno ti trije centri, štirje centri, pač kolikor sedaj zmoremo s kadrovskimi
               možnostmi organizirati in oskrbeti to dostopnost. Mi se že nekaj let zavedamo, da bo
               podobna obravnava in da bo treba na isti način, kot imamo organizirano službo za
               akutni srčni infarkt, kjer je vsak bolnik, ne glede na to kje ga bolezen  zadene, v pol ure
               pretransportiran v center, kjer se naredi urgenten intervencijski poseg in tudi zato
               pač računamo, da bo pri možganski kapi v bodočnosti podoben sistem moral
               funkcionirati in seveda to kar se zdaj dela je osnova. Morate pa vedeti, da vse to
               rabi "izvežbane" strokovnjake. Konkretno uvajanje ...<stage>/Nerazumljivo./</stage>... pri možganski
               kapi, ki lahko v nekaj minutah razreši situacij pa morda ne bo niti nevropsihološka
               rehabilitacija potrebna, če bomo pravi čas reagirali, potrebuje interventne
               radiologe, ki jih trenutni nimamo, jih pa šolamo.</p>
               <p>Potem glede teh prioritet v nacionalnih programih. Jaz bi rada povedala, da je bilo
               v zadnjih treh letih, v kolikor sem jaz na tem položaju, veliko narejenega s strani
               ministrstva. Da smo se tudi po mojih pogovorih z ostalimi prvič usedli s sekretarji,
               da smo izračunali nacionalne prioritete in da v tistem obdobju, ko smo začenjali, je
               bila prva nacionalna prioriteta srčno žilne bolezni. Mi smo uredili tako, da smo se
               lotili tega, da smo izračunali koliko imamo letni obseg bolnikov, število bolnikov,
               kakšne ukrepe je treba in smo v zadnjih dveh letih, kot veste, popolnoma popolnili
               program. Je zdaj na nacionalnem optimumu. So tudi kadrovski manki in ta program o
               katerem danes tukaj govorimo pa rešujemo zadnje leto in pol, ko smo tega rešili. Tako
               da ni bilo zanemarjene nacionalne prioritete, bi samo rada povedala.</p>
               <p>Potem je bilo govora, da stroka daje različne signale. Jaz bi pač povedala, da v tem
               obdobju, ko se ta vaskularen del nevrologije, ki bo šel v urgentno stentiranje<stage>(?)</stage>,
               tako kot je šel srčni infarkt, ločuje od ostale nevrologije. Se pač obe stroji borita
               za svoj prostor pod soncem, da bi vsak čim bolje poskrbel za svoje bolnike. Jaz to ne
               bi jemala za kakšno gorčino ali pa tem. Pač zdravniki se zmeraj borimo za svojo vrsto
               bolnikov in tisti, ki so malo bolj glasni se jih sliši. In pa seveda oprema in pa
               prostor na nevrološki kliniki. Jaz mislim, da bo letos to narejeno in da bo veliko
               problemov rešenih, ne pa seveda vsi. Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp37">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo, preden vam dam gospod državni sekretar, še gospa Cvetka Zalokar
               Oražem, gospod Cencelj, dr. Bručan. Potem bomo ta sklop razpravljavcev nekako
               zaključili, potem dali besedo državnemu sekretarju in potem odprli ta drugi krog
               razprav, kjer boste lahko ponovno tisti, ki ste že razpravljali govorili. Gospod
               Cencelj.</p>
            </sp>
            <sp xml:id="SDT4-OZZ-Redna-031-2008-05-08.sp38">

               <speaker>IVAN CENCELJ:</speaker>

               <p>Hvala za besedo. Jaz bi nekako, dobil sem nek občutek, da tukaj nekako ni volje za
               sodelovanje in reševanje skupaj z nami, s tistimi, ki se dnevno srečujemo s temi
               problemi. Čeprav bi jaz pozdravil mojo predhodnico, direktorico kliničnega centra, ne
               vem, menda je prav, ki je rekla, da je bilo odprto pred dvema dnevoma razprava o
               sodelovanju med nevladnimi sektorji in centrom. Jaz praktično tega nisem nikjer
               zasledil.  Če nisem, se
               oproščam, če sem to rekel, ampak mislim, da je to zelo pomembno, da bi pač morali to
               dati v javnost, v televizijo ali kakorkoli. Gre se za to, da je praktično obveščen
               širši krog.</p>
               <p>Staranje prebivalstva. Seveda, je daljša doba. Zato sem pa jaz rekel, da bi bilo
               lepo, da bi se šolalo ob delu. Mislim, da tisti človek, ki se šola ob delu, ki že ima
               praktično stvar, je potem zelo dober strokovnjak čez par let. Ne podcenjujem teorije,
               ker vem, da teorija mora biti, da ima človek neke strokovne podlage. Ampak mislim, da
               nismo vsi po enakem kopitu narejeni. Človek je osebek, ki je vsak različen in vsak
               različno reagira na določene posege ali na določene bolezni. To je ena stvar in
               mislim, da se je to treba zavedati.</p>
               <p>Seveda tudi jaz bi rekel, da, kot je prej rekel gospod poslanec, da imamo politiki
               premalo informacij glede samega poteka strokovnih, recimo teh sredstev ali tudi glasu
               iz baze. Mislim, da smo mi vedno odprti, da povem kako in kaj in smo pripravljeni na
               sodelovanje, ne glede kakšna politična opcija je pred nami ali katera koli politična
               opcija hoče sodelovati z nami in kateri koli strokovne službe ali celo ministrstvo
               hoče sodelovati z nami. Mi bomo sodelovali. To se pravi, da pri nas je sodelovanje
               odprto in bomo zelo veseli, če bodo nas poklicali, da bomo lahko tudi dali ali pa
               razgrnili problem, ki tarejo navadnega človeka ali uporabnika zdravstvenih storitev.</p>
               <p>Tukaj bi jaz rekel tudi nekako tako, da je resnično potrebno centre tudi drugod
               ustanoviti, ne samo v Ljubljani. To sem že prej povedal zakaj in mislim, da ta
               človek, ki v preferiji ni v samem centru države ali v centru Ljubljane, se bo čutil
               tudi malo zapostavljenega, če slučajno bo imel daljši čas do oskrbe kot pa tisti, ki
               je čisto pri kliničnem centru. To zaenkrat.</p>
            </sp>
            <sp xml:id="SDT4-OZZ-Redna-031-2008-05-08.sp39">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem gospe Cvetki Zalokar Oražem.</p>
            </sp>
            <sp xml:id="SDT4-OZZ-Redna-031-2008-05-08.sp40">

               <speaker>CVETKA ZALOKAR ORAŽEM:</speaker>

               <p>Jaz bi želela reči, da tisto kar predvsem nisem preslišala je bilo rečeno s strani
               stroke in sicer, da smo danes morda nekako ves čas želeli ali pa se je razprava
               vodila, kot da je problem v smislu kadrov v tem, da pravzaprav teh ljudi ni. Jaz, če
               sem zelo natančno poslušala kar je bilo rečeno, potem so tisti najbolj neposredni
               predstavniki stroke poudarjali, da pravzaprav bi se tudi ljudi našlo in če sem prav
               razumela, sta tudi ti dve novi zaposlitvi, ki ste jih pred kratkim omogočili, že
               zapolnjeni. Mislim, da tu ne gre izključno za zdravnike, ampak gre za širši spekter
               kadrov, ki pokriva to rehabilitacijo, v katero so vključeni tudi predvsem psihologi,
               logopedi in podobne stroke. Kjer pa mislim, da predvsem za psihologe ni takšnega
               velikega pomanjkanja v tem trenutku v Sloveniji. Tako da jaz bom v tem smislu
               predlagala, da seveda ne gre izključno za to, da je stroka ali pa nevropsihološka
               rehabilitacija v Sloveniji podhranjena samo zato, ker nimamo dovolj zdravnikov.
               Mislim, da  bi bilo to daleč
               preveč preprost odgovor, s katerim bi danes šli ven in bi menili, da je to bil pač
               problem zaradi katerega je nastal ta velik manko na tem področju. Tako da jaz
               predlagam, da sprejmemo nekaj dodatnih sklepov in eden od teh sklepov je tudi, da bi
               Odbor za zdravstvo predlagal vsem odgovornim, da preučijo možnosti tako dodatnih
               zaposlitev, kot tudi izobraževanja za potrebe celovite nevropsihološke
               rehabilitacije. Ker tukaj mislim, da gre za širši sklop in da najbrž ni problem samo
               ta generalni. Ta problem je na nevrologiji. Moramo ločiti danes, malo skupaj mešamo
               oboje in prostorsko in kadrovsko in vse, nevrologijo kot tako in nevropsihološko
               rehabilitacijo, ki je del te zgodbe.</p>
               <p>Drugo bi predlagala, da bi odbor sprejel sklep, da se ponovno preuči možnost oziroma
               ustreznost zgolj treh teh večjih regionalnih rehabilitacijskih centrov. Skratka, da
               se ponovno preuči ali je to ustrezna možnost. Zdaj v vašem dopisu s strani
               ministrstva so nekako navedeni trije centri. Ljubljana, Celje, Maribor. Vsi so tudi
               na isti osi, bom še tako rekla. Tako je napisano v tem odgovoru. Saj so neki
               narekovaji, jaz niti zdaj to ne vem. Čeprav mislim, da stroka danes je govorila tudi
               o tem, da bi bilo potrebno dve ravni rehabilitacijskih centrov. Eni so ti večji,
               drugi so pa manjši, ki pa potem funkcionirajo celo na ravni večjih regionalnih
               zdravstvenih domov. Kjer se pa potem odvija rehabilitacija, ko so ljudje lahko že v
               posthospitalni fazi. Tako da mislim, da je te tri centre, ki so nekako v zraku, saj
               najbrž to še ni odločeno, vendarle po moji oceni treba še enkrat preučiti tako
               imenovane stroke centrov. ...<stage>/Nerazumljivo./</stage>... Jaz predvidevam, da so to tiste
               najbolj velike. "Stroke", v redu, že vem kaj je.</p>
               <p>Drugi sklep, ki ga predlagam oziroma tretji, ker sem malo preskakovala je pa, glede
               na to, da zavoda za zdravstveno zavarovanje danes ni, čeprav jaz mislim, da določeno
               sodelovanje med ministrstvom, zavodom in izvajalci mora potekati, da bi vendarle naš
               odbor predlagal zavodu za zdravstveno zavarovanje, da preuči in skuša zagotoviti
               ustreznejša in višja sredstva za izvajanje nevropsihološke rehabilitacije ter, da
               seveda tudi ta zavod, ki potem na določen način vpliva na financiranje posameznih
               javnih zavodov, spodbuja razvoj regionalnih centrov za rehabilitacijo. Brez njihovega
               sodelovanja in zraven tudi financ, bodo to mrtve črke na papirju. Meni danes je žal,
               da jih ni tukaj. Ker del te zgodbe se odvija tudi tam, ko začnejo prerazporejati
               sredstva ali pa ko znotraj zavodov zahtevajo določene racionalizacije in tukaj se mi
               zdi, da seveda bo tudi njihovo sodelovanje absolutno nujno. Čeprav večina danes je
               prisotna, tistih, ki to prvo najbolj kritično fazo lahko presežejo in določene
               spodbude dajo. Tako da jaz sem te tri dodatne sklepe ...<stage>/Nerazumljivo./</stage>...</p>
            </sp>
            <sp xml:id="SDT4-OZZ-Redna-031-2008-05-08.sp41">

               <speaker>PREDSEDNIK LJUBO GERMIČ:</speaker>

               <p>Hvala lepa. Besedo dajem spoštovanemu kolegu Bručanu.</p>
            </sp>
            <sp xml:id="SDT4-OZZ-Redna-031-2008-05-08.sp42">

               <speaker>MAG. ANDREJ BRUČAN:</speaker>

               <p>Hvala lepa z besedo. Jaz ocenjujem, da je današnja razprava pravzaprav dobrodošla
               tudi na odboru o problemu, ki je znan že kar nekaj časa in ki se mu je posvečalo po
               mojem mnenju zdaj v zadnjih letih kar dosti pozornosti, kolikor je bilo v stroki za to dana pobuda. Dejansko
               je tudi res, da v tem času v okviru denarja ali pa sredstva, ki so bila namenjena za
               zdravstvo ni bilo mogoče rešiti vseh problemov. Ti problemi so se kopičili zadnjih
               deset let in na vsak način je bilo treba reševati samo po neki prioriteti določene
               probleme. Tu na problemu nevropsihologije je bil nekaj časa v ospredju problem
               pomanjkanja kadrov, ne samo pomanjkanje denarja. Tako da sama razprava o tem mislim
               da je čisto dobrodošla in tudi kakšen sklep bo verjetno pripomogel k temu da se bo
               stvar na tem področju hitrejše odvijala, hitrejše popravljala.</p>
               <p>Je pa seveda vprašanje zakaj je ravno ta problem tisti, ki ga moramo tu več ur
               obravnavati ob tem da po mojem mnenju obstaja v Sloveniji še kakšen drug problem na
               področju zdravstva ampak ne samo v Sloveniji, saj s takšnimi podobnimi problemi se
               ukvarjajo vse države po svetu. Razlog je verejtno v tem kar je današnja diskusija
               tudi pokazala. Govorili smo o nacionalni katastrofi zadnjih treh letih, čeprav seveda
               za to ni nobenih razlogov, nasprotno, v zadnjih treh letih smo na področju zdravstva
               pokrili dolgove prejšnjih mandatov v višini osemindvajset milijard tolarjev na
               področju zdravstva, skrajšali smo čakalne dobe tudi za desetkrat na nekaterih
               področjih, ki so se nakopičile v prejšnjem mandatu in tako naprej. Govorilo se je o
               razpadu zdravstvenega sistema danes in potem tudi v preteklosti o tem kako se
               privatizira zdravstvo, v bistvu število podeljenih koncesij za področje zdravstva, ki
               ostaja v javnem delu pa je enako kot v prejšnjih odlokih poprejšnja leta.</p>
               <p>Skratka to so neke stvari, ki so najbolj škodljive za paciente, da se jih
               predstavlja tu v neki izkrivljeni in napačni obliki. Nacionalna katastrofa za
               ...<stage>/Nerazumljivo./</stage>... število lahko tudi prejšnji mandat kjer je nastalo
               osemindvajset milijard dolga v roku zadnjih dveh let prejšnjega mandata. Tako da jaz
               ne bi o tem niti razpravljal kaj dosti naprej, tu so seveda stvari dosti lahko
               diskutabilne, je pa seveda še dodaten problem tudi nacionalni program. Po prejšnjem
               mandatu je nacionalni program prenehal delovati, nacionalni program prenehal
               delovati. Nacionalni program je bil konec leta 2004 v fazi zaključka, prejšnji
               nacionalni program, sprejet leta 1999. Ko smo prišli v Vlado smo nacionalni program
               začeli pripravljati. Pripravljalo ga je petdeset priznanih strokovnjakov na tem
               področju v Sloveniji, ki pa seveda niso uspeli najti nekega konsenza, ki bi bil lahko
               sprejemljiv za vse. Vprašanje v kašni obliki bo sploh ta konsenz možno doseči glede
               na to da nekateri v glavnem pri tem sodelujejo samo kot tisti, ki bi radi nekaj
               zavrnili ali pa celo nagajali. Nekatere države v Evropi so nacionalni program
               sprejemale še bistveno dalj kot ga mi sprejemamo; Portugalska, Nemčija sta takšen
               primer, ki sta bile brez nacionalnega programa dolgo časa, ker ga ni bilo mogoče
               konsezualno sprejeti. In star nacionalni program, od leta 1999 do 2004 v času LDS-ove
               vlade, ni bil pravzaprav v ničemer realiziran. Tam je bil cel kup stvari, ki so bile
               popolnoma brezpredmetne, brezsmiselne in seveda tudi niso imele nobene možnosti
               uveljavitve v realnosti.</p>
               <p>Tako da nacionalni program 
               mora biti, na vsak način ga je treba sprejeti s splošnim konsenzom, je dobrodošel,
               vendar ni kriv za to da ta trenutek govorimo o nevropsihologiji, ki smo ji v tem času
               namenjali kar dosti pomena. Ampak to razpravo jaz niti ne bi nadaljeval, je bila pač
               načeta in je treba nekaj stvar o tem tudi še dodatno povedati. Je pa popolnoma
               brezpomembno danes o tem govoriti, ker to ni namen današnje seje, to je mogoče namen
               kakšne druge seje, v tej seji se pa moramo pogovoriti o nevropsihologiji, ki pa
               zahteva obravnavo. Samo je pa potrebno odgovoriti na nekatere druge stvari, ki so se
               danes pojavile, te ...<stage>/Nerazumljivo./</stage>... in tako naprej, pa to nima nobene veze s tem
               o čemer danes govorimo. To so urgentne, to so intenzivne enote, ki so sposobne v
               prvih treh urah opraviti tiste posege, ki so nujno potrebni za dobro prognozo
               bolnikov z možgansko kapjo. S tem kar pa danes govorimo pa to nima prav nobene veze.
               Rehabilitacija bo potekala naprej tako kot zdaj poteka po vseh bolnišnicah do tiste
               mere do katere je to možno in strokovno sprejemljivo.</p>
               <p>Je pa tudi nenavadno, da danes tu ni zavarovalnice, to se mi zdi pa male
               signifikantno. Zdravstvena zavarovalnica bi morala v današnji razpravi sodelovati,
               morala bi tu biti in seveda se vključiti tudi v tisti del zaključkov današnje
               razprave ko bomo govorili seveda o prihodnosti nevropsihologije v Sloveniji kjer je
               odvisno predvsem od zavarovalnice kako in kaj od programov, ki jih bo zavarovalnica
               plačala. Moram reči, da na tem področju v času, ko sem bil sam minister nismo imeli
               kakšnega hudega razumevanja. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp43">

               <speaker>PREDSEDNIK LJUBO GERMIČ:</speaker>

               <p>Hvala lepa. Vabilo je bilo posredovano tako da... Sedaj pa dajem besedo vam
               spoštovani gospod državni sekretar dr. Žiberna</p>
            </sp>
            <sp xml:id="SDT4-OZZ-Redna-031-2008-05-08.sp44">

               <speaker>DARKO ŽIBERNA:</speaker>

               <p>Hvala za besedo, dolžan sem vseeno nekaj pojasnil.</p>
               <p>Torej na ministrstvu gledamo na obravnavo procesa nevropatologije kot takšne v
               celoti. Torej bi bilo res preveč preprosto povedano, če bi rekli, da lahko samo s
               psihološko rehabilitacijo obvladujemo celovito verigo dogodkov ker bi potem
               pravzaprav ne dosegli tistega cilja ki ga je pa treba dobiti skozi obvladovanje
               celega procesa. Torej kljub temu, da je razprava zelo ozka moramo gledati tudi širše.
               Torej na tem področju seveda moramo delovati na tem, da zmanjšujemo na sploh
               ...<stage>/Nerazumljivo./</stage>... bolnikov na tem področju. Torej področje preventive je izjemno
               pomembna zadeva.</p>
               <p>Diagnostika. Poglejte, za dobro diagnostiko se seveda pravilno ugotovi stanja in na
               tej podlagi se lahko opravi dobro terapijo. No in če je na primer pri možganski kapi
               dobro opravljena terapija pravzaprav se potreba po rehabilitaciji lahko odpravi ali
               pa pomembno zmanjša. Prav zato seveda je potrebno vzpostaviti te ekipe, ki bodo
               ...<stage>/Nerazumljivo./</stage>... zmožnosti bile dejansko strokovno učinkovite pri tako
               diagnostiki kot terapiji. In tukaj se ponovno vrnem na kadre. Če hočemo obvladovati v
               tistem najbolj učinkovitem obdobju to patologijo moramo poseči prav tukaj v
               diagnostiko in terapijo, za to pa rabimo ustrezno usposobljeno število nevrologov, ki
               jih je danes  nedvomno premalo
               in ustrezno število radiologov, da lahko opravljajo v teh zgodnjih treh urah tiste
               intervencije, ki de facto lahko rešijo tako življenje kakor posledice pri teh
               pacientih. In šele na koncu, ko smo to že vse naredili seveda pride na vrsto
               rehabilitacija za vsemi segmenti rehabilitacije. No, in tu bi rad pojasnil, da je
               stroka in bo stroka tista, ki bo morala dati sebe dokument na katerih nivojih naj se
               kaj organizira in do katerega nivoja se to spusti.</p>
               <p>Tukaj ko sem ...<stage>/nerazumljivo./</stage>... seveda nikakor nisem imel nič osebnega, jaz sem
               verjetno tu največji vaščan, ker živim v najmanjši vasi verjetno od prisotnih, vsaj
               tako no, tako da če bi to letelo bi letelo name ampak glejte menedžment procesa v
               zdravstvu je nedvomno ugotovil, da kakovostne obravnave posameznih primerov ni možno
               preprosto spustiti na preveliko periferijo. Zahteva se dovolj velika koncentracija
               kadra, resursov in znanja ter števila primerov, da lahko dobi pacient vrhunsko kar
               neka stroka v nekem času nudi in tukaj je včasih tudi v koliziji med menedžmentom
               procesa v zdravstvu in tudi nekimi predstavniki stroke, ki mislijo, da lahko to
               kakovostno obvladajo tudi na majhnih segmentih. Tu je dejansko popolnoma strokovni
               konflikt med vodenjem procesov in izvajanjem procesov. Ampak tukaj obstaja
               literatura, obstajajo strokovnjaki in ne dvomim da tudi v Sloveniji se bo to določilo
               kaj kdo organizira. Torej nikakor pa ne bi podcenjeval pomena de facto pomanjkanja
               zdravniškega kadra, veseli me pa da imajo rehabilitacijski kader v timu na KC dovolj,
               to me zelo veseli, moram pa povedati, da takšne veselice nimajo v vseh drugih centrih
               in da se pojavlja tudi problem na tem kadru, mogoče manjši kot pri zdravniškem.</p>
               <p>Poglejte, resnično naredimo vsi skupaj dobrega iz te razprave da pravzaprav se
               zavedamo, da je to vse večji problem, ker se staramo kot sem že povedal, to je
               dejstvo. Da bomo morali obvladovati proces preventivno ter diagnostično, terapevtsko
               in rehabilitacijsko in govorili smo danes o samo enemu segmentu rehabilitacije,
               vidite proces dogodkov je pa zelo velik in samo sinteza vseh tukaj dobrih mnenj iz
               strokovnih podlag bo pripeljala do celovito dobre obravnave oziroma obvladovanja
               procesa. Rad bi pa še enkrat poudaril, tisti prvi in potrebni korak pri zagotavljanju
               virov v denarju, v zagotavljanju prostorov, pravzaprav so tukaj in verjetno ta
               razprava bo bila "storming" za javnost, da bomo še bolj delovali v tej zadevi.</p>
               <p>Dolžan sem vam pa še dve kratki pojasnili glede opreme, kar bi bilo izpostavljeno in
               glede resolucije nacionalnega programa. Torej resolucija o nacionalnem planu je vedno
               zaželen dokument in vedno kadar se bo pojavil bo predmet pravzaprav kupčkanja z
               različnih vrst interesov. Zakaj? V tem nacionalnem planu ko je vedno v javni
               razpravi, se bodo vedno oglasili nekateri, ki vidijo da imajo pomanjkanje svojih
               interesov v tem planu in to je pravzaprav problem vseh nacionalnih planov v vseh
               državah ampak upamo, da bo slovensko okolje zmoglo zbrati misli in cilje, da bi se pa
               nekaj glavnega le zapisalo kar bi bila neka usmeritev za sledečih pet let, o kliniki
               in o opremi. Poglejte, res je bil izvedeno javno naročilo, res v sami fazi postopkov
               ni bilo izraženih še protestov na postopek vendar moram povedati, da je ekspertno
               pravno mnenje, namreč ta proces poteka po izredno kompliciranem pravnem aktu, ki se
               kliče Zakon o javnih naročilih je bilo nedvomno takšno, da so bile takšne procesne
               napake, ki bi lahko  tik pred
               koncem zadevo razsule. Kar pomeni, da bi samo še izgubili čas in zato seveda se je v
               tisti fazi zadeva ustavila skladno z zakonom in postopek obnovil. Torej samo iz
               skrbi, da se dejansko zakonito in nedvoumno zakonito izpelje postopek, ki ga veleva
               zakon pravzaprav se je zakasnilo. Vendar rizik bi bil lahko to, da bi šli naprej in
               na koncu nam je zadeva padla, kar bi pa bistveno bolj podaljšano zadeve.</p>
               <p>Torej tukaj je kolizija in želja, da se čim prej dobi opreme in seveda zahtevek bo
               absolutno transparentnem zakonskem postopku za veliko investicijo, ki je bila tukaj
               pred nami. Toliko. Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp45">

               <speaker>PREDSEDNIK LJUBO GERMIČ:</speaker>

               <p>Hvala lepa. S tem smo končali nekako prvi krog. Nekateri ste sicer dobili besedo
               tudi večkrat. Zdaj nekaj je prijavljenih tudi že za drugi krog. Jaz bi samo eno
               vprašanje postavil. Imamo v pisnem gradivu dva predloga sklepov. Torej dva sklepa, ki
               sta predlagana. Potem so pa tukaj trije sklepi, kot dodatno gradivo. Samo sprašujem
               ali izražate željo, da jih razmnožimo, da jih imate pred seboj. Potem bi predlagal,
               da bi to, kar je tu zapisano razmnožili in potem opravili razpravo, ko bomo govorili
               o sklepih. Bi jaz prosil potem, da to razmnožite, da bodo imeli vsi pred seboj.</p>
               <p>Sedaj pa dajem besedo gospe dr. Severjevi. Prosim. Ali se lahko priklopite prosim
               samo?</p>
            </sp>
            <sp xml:id="SDT4-OZZ-Redna-031-2008-05-08.sp46">

               <speaker>DR. ALENKA SEVER:</speaker>

               <p>Prvo. Med številom zdravnikom in problematiko števila zdravnikov v Sloveniji in
               psihologov ter logopedov na žalost ni nobene povezave. Klinični psihologi in klinični
               logopedi po svoji osnovni izobrazbi ne prihajamo iz medicine, nismo zdravniki. Mi se
               šolamo bodisi na fakulteti za, mislim da ...<stage>/Nerazumljivo/</stage>... fakulteti so logopedi,
               mi se šolamo psihologi na filozofski fakulteti na oddelku za psihologijo in šele z
               opravljeno specializacijo dobimo status zdravstvenih delavcev. Torej ne gre enačiti
               problema zdravnikom s problemom števila psihologov in logopedov.</p>
               <p>V vsaki rehabilitaciji oziroma bolj tako, čim bolj je zahteven bolnikov problem, tem
               več strokovnjakov sodeluje pri razreševanju bolnikovega problema. Včasih, ko je
               zdravnik sam vse obvladal so mimo. Danes je uspešen edino multidisciplinarni tim, v
               katerem pa enakovredno sodelujejo strokovnjaki različnih področij. Seveda s tem, da
               se vsak drži pač svojega področja za katero je usposobljen. Toliko o tem ko se govori
               o psihologih in logopedih pa zdravnikih. Tukaj gre za tri različna poglavja kadrovske
               politike ali pa kadrovskega stanja v Sloveniji.</p>
               <p>Pred štirimi leti je stroka, to se pravi RSK-a<stage>(?)</stage> dal pobudo na ministrstvo. Zdaj
               pač, jaz se v to sploh ne bom poglabljala zakaj ni prišlo do kakšne povratne
               informacije, kdo je kriv, ker je to neproduktivno brskati za nazaj pa iskati krivca.
               Mislim, da moramo biti obrnjeni v naprej in iskati rešitev za zdravstveno stanje ali
               pa za učinkovitost velikega števila ljudi.</p>
               <p>Drugič. Gospod državni sekretar, jaz sem kar žalostna. Veste,  preden pride do možganske kapi, se običajno, to
               vam bo vsak nevrolog povedal, zgodi v človeških možganih že cel kup incidentov, ki
               gredo nemo mimo ali pa človek nanje ni pozoren in je preveč poenostavljeno reči, da
               tromboliza rešuje vse probleme. Nedvomno velik del problemov rešuje. Ampak vse tiste
               težave, ki so pa nastale že prej pa ostanejo. Tega tromboliza ne more rešiti in še
               vedno bo tak človek potreboval rehabilitacijo vseh članov tima, pač glede na njegov
               problem. Če gre za kognitivne sisteme in govor, se nedvomno logoped, psiholog in
               delovni terapevt, ki to naučeno znanje vnaša v življenje, če nima motoričnega
               deficita. Enako velja za celo drugo široko paleto problemov. Se pa potem res ne čudim
               ob takem odnosu, da je problem nevropsihološke rehabilitacije pa to ne mislim samo
               tisto kar psiholog dela, še logoped, delovni terapevt, pristane nekje v drugi
               polovici prioritet. Ampak jaz mislim, da je treba ne glede na to kar si kdo osebno
               misli, vendarle dati prednost potrebam, zdravstvenim potrebam populacije.</p>
               <p>Pa to, še nekaj bi omenila. Nismo mi samo starajoča populacija. Problem je v tem, da
               vedno več ljudi zaradi napredka intenzivne medicine preživi težke poškodbe možganov,
               težka bolezenska stanja. Ko bi včasih umirali, sedaj preživijo. Preživijo pa s
               posledicami in se zato število ljudi s oškodovanim delovanjem vedno večje, ne pa
               vedno manjše. Žal je vedno več mladih med njimi in zanje moramo narediti vse. Še
               nekaj mi je zelo žal, da je to razumljeno kot predvolilna poteza. Verjemite mi, da
               ni. Ampak pač tako je. Enkrat pride tisti čas, ko dozori, čas, da se tudi v javnosti
               začne govoriti o zdravstvenem problemu, potem pa volitve gor, ali pa dol. Saj to je
               štafetna palica, ki jo bo naslednja Vlada preživela pa sprejela pa je popolnoma
               vseeno iz katere stranke bo ta Vlada prišla. Zdravstveni problemi populacije bodo še
               vedno enaki, taki kot so sedaj. Res ni bilo mišljeno kot predvolilni boj. Samo
               toliko.</p>
            </sp>
            <sp xml:id="SDT4-OZZ-Redna-031-2008-05-08.sp47">

               <speaker>PREDSEDNIK LJUBO GERMIČ:</speaker>

               <p>Hvala lepa. Gospod Pražnikar.</p>
            </sp>
            <sp xml:id="SDT4-OZZ-Redna-031-2008-05-08.sp48">

               <speaker>ALEŠ PRAŽNIKAR:</speaker>

               <p>Hvala za besedo. Rad bi samo pojasnil nekatere pojme, ki so se uporabljali tekom
               diskusije. "Stroke" center ali center za obravnavo možganske kapi ni samo ali
               izključno intenzivna enota ali enota intenzivne medicine. Je načelo, v katerem
               sodelujejo tako zdravniki oziroma strokovnjaki intenzivne medicine, kot
               rehabilitacijske medicine dobesedno z roko v roki vsak trenutek od sprejema bolnika.
               To je prvo.</p>
               <p>Drugo. "Stroke" center ali center za obravnavo možganske kapi ali ljudi z možgansko
               kapjo tudi ni enačaj za rehabilitacijsko ustanovo. Ta trenutek v Sloveniji
               specializirano obravnavajo ljudi z možgansko kapjo v dveh ustanovah in sicer
               Inštitutu Republike Slovenije za rehabilitacijo, kjer zmore letno 250 pacientov in v
               posebnem programu doma starejših občanov na Izlakah, kjer zmorejo 70 novih primerov
               na leto in 70 starih s pojavom novih težav. Druge bolnike delno in ne od naše volje
               lahko napotimo v nekatera zdravilišča. Podatki pa kažejo ali pa dejstva, če želite,
               da na primer dom starejših občanov na Izlakah nima priznane niti ure zdravnika v
               svojem programu.  Kar nas čudi
               kako lahko kdor koli ordinira terapijo, tudi fizioterapijo. Program na Izlakah nima
               priznane niti ure delovnega terapevta ali logopeda. Gre za starejše ljudi z veliko
               težavami, veliko zdravil in doma starejših občanov na Izlakah mora iz svojih oziroma
               drugih sredstev plačevati oziroma najemati zdravnika internista, enako delovnega
               terapevta. Nobeno zdravilišče v Sloveniji ne more ponuditi delovnega terapevta iz
               programa naročenega s strani ZZSS-ja. To so vse njihovo odločitve na našo srečo, ker
               so zdravniki rehabilitacijske medicine tako vzgojeni na inštitutu za rehabilitacijo.
               Inštitut za rehabilitacijo pobere 250 ljudi z možgansko kapjo na leto. Večino svežih.
               Gre za predvsem mlajše ljudi z več okvarami. Tako na kognitivnem, telesnem ali
               gibalnem področju, kot na drugih. Ostane velika večina, ki nimajo ustrezne obravnave.
               Rehabilitacija ni fizioterapija. Vse to kar sem do zdaj povedal je klinični center
               dobro prepoznal v zadnjih letih. Sprožil je spremembe statuta in ustanovil službo za
               nevrorehabilitacijo, nastavil je ustrezne ljudi, prizadeva si zapopolniti kadrovsko
               zasedbo. Ampak zaenkrat vse v in na račun programa, ki je že do zdaj premajhen in ne
               sledi obolevnosti in spremembam obolevnosti v družbi. Zato na nevrološki kliniki,
               sploh v službi za nevrorehabilitacijo pozdravljamo stališča Ministrstva za zdravje,
               ki ugotavlja, da je problem področja nevrologije v Slovenije izrazito podhranjen, da
               znotraj tega obstaja še poseben problem rehabilitacije in nevropsihologije.
               Hvala.</p>
            </sp>
            <sp xml:id="SDT4-OZZ-Redna-031-2008-05-08.sp49">

               <speaker>PREDSEDNIK LJUBO GERMIČ:</speaker>

               <p>Hvala lepa. Več prijavljenih k razpravi ni. Spoštovani kolega Klavora prosim.</p>
            </sp>
            <sp xml:id="SDT4-OZZ-Redna-031-2008-05-08.sp50">

               <speaker>MAG. VASJA KLAVORA:</speaker>

               <p>Hvala lepa. Ko sem to prebral kakšen je dnevni red in kakšna je tematika današnje
               seje Odbora za zdravstvo, mi je bilo jasno, da v osredju so težave z nevropsihološko
               rehabilitacijo. Mi smo danes govorili o nevrologiji, o stanju na nevrologiji, o
               intenzivni nevrologiji, o vsem mogočem, o kadrovskih zadevah in tako dalje.</p>
               <p>Spoštovani, jaz mislim, da je to zelo strokovno vprašanje. Danes smo preveč tudi
               zabredli v stroko. Jaz sem res zdravnik, kolega Bručan je res zdravnik kot člana tega
               odbora, vendar ne podcenjujem nobenega, to so zelo, zelo strokovna vprašanja. Jaz sem
               zelo sprejemal tudi to vašo informacijo, dr. Severjeva, o vsem tem in pa tudi
               informacijo gospoda pa se mi zdi tudi prav, da smo se s tem seznanili do neke meje.
               Vendar bi pa predlagal, da ... Poglejte gospa Oražmova, če smem povedati, ne vem, če
               bi danes bilo umestno, da danes sprejmemo koliko rehabilitacijskih centrov za
               nevropsihološko, to rehabilitacijo bi bilo potrebno. To je bilo samo morda navrženo,
               da obstaja poleg Ljubljane, da se nekje še mučijo tudi z organizacijo drugih centrov.
               Recimo v Gorici. Kolega je bil direktor meni, jaz direktor njemu in dobro poznava to
               zadevo kako je. Imeli smo enega nevrologa. Nevrologija na žalost ni prav vabljiva
               stroka. Težko se z enim nevrologom prebijamo, težko smo prišli do desetih postelj ob
               taki problematiki recimo na goriškem, jaz ne zanemarjam nobene druge regije v
               Sloveniji. Vendar jaz mislim, da so to zelo strokovna vprašanja, zato moj konkretni
               predlog. Prav je, da smo  se s
               tem seznanili. Kolikor je še problemov v našem zdravstvu drugih. Dobro, smo namenili
               to sejo temu problemu. Naj strokovni svet razpravlja o tej problematiki, naj
               razpravlja o kadrovskih zadevah na področju rehabilitacijo, nevropsihološke
               rehabilitacije. Je potrebno o tem razpravljati. Ste nas prepričali in vem tudi za
               številke. Naj razpravlja o mreži, naj razpravlja o programih in ko bo vse to imel
               točno, da bo lahko prišlo to napisano na sejo tega odbora, bodo lahko člani tega
               odbora to podprli v zvezi s plačevanjem teh programov. Pogrešam tudi jaz danes, da ni
               nobenega od zavarovalnice.</p>
               <p>Tukaj mislim, da je ta pot. Mi tega problema ne bomo rešili. Je pa sigurno, številke
               kažejo na to, da ni vse rožnato na tem področju. Koliko je tudi še drugih težav v
               slovenskem zdravstvu. Vendar s tem kar sem slišal sem mogoče malo optimist, povprašal
               sem že prej kaj je z nevrološko kliniko. Temu je treba narediti konec in jo
               dograditi. Ko bo dogradila, bo tudi druga moč prišla. Tudi v vodstvo nevrološke
               klinike, tudi to kar ste povedali o urgenci v petem nadstropju in tako dalje. To je
               vse stvar stroke in stroka naj uredi. Sem na mizo na ta odbor pa naj pridejo že
               izdelani predlogi, ki jih lahko, bom rekel zdaj tako, tudi politično podpremo. Hvala
               lepa.</p>
            </sp>
            <sp xml:id="SDT4-OZZ-Redna-031-2008-05-08.sp51">

               <speaker>PREDSEDNIK LJUBO GERMIČ:</speaker>

               <p>Hvala lepa. Cvetka Zalokar Oražem.</p>
            </sp>
            <sp xml:id="SDT4-OZZ-Redna-031-2008-05-08.sp52">

               <speaker>CVETKA ZALOKAR ORAŽEM:</speaker>

               <p>Jaz bi glede na to zadnjo razpravo, gospoda kolega dr. Klavore želela reči prvič to,
               da še enkrat poudarjam, tako kot sem že v uvodu. To ni bilo, to ni zadeva, ki bi jo
               pripravljali sami. Mi smo gradivo pripravljali s stroko, se z njimi precej
               pogovarjali, srečevali in pravzaprav ugotovili, da jih pravzaprav malo premalo
               nekateri poslušajo. Zato se nam je zdel način, da to pripeljemo do razprave na tem
               odboru eden od možnost. Da se z določenim problemom, kjer stroka nekako ugotavlja, da
               morda vedno ni dovolj slišana, seznanimo tukaj in na ta način tudi en del težav, ki
               se pa dotikajo v veliki meri potem predvsem pacientov, bolnikov skušamo tudi tako
               rešiti. Jaz nikakor nisem želela pripraviti sklepov, ki bi kakorkoli posegali v
               strokovna vprašanja in to kar je v prvem sklepu, gospod Klavora, ni napisano, da mi
               odločamo koliko je, pač pa da se ponovno preuči koliko je zdaj najbolj ustrezno
               tega.</p>
               <p>Danes iz razprave jasno, da so dileme, da so različna mnenja, da je treba stvari še
               enkrat pogledati. Tukaj se jaz z vami strinjam in mislim, da ni nič napak, da se
               ponovno preuči. Kajti iz tega odgovora ministrstva je razširjeni strokovni kolegij za
               nevrologijo že podprl tri centre. Zdaj ali je to zdaj dokončna rešitev? Jaz mislim,
               da glede na današnjo razpravo bi bilo, po mojem to treba še enkrat preučiti. Vse
               ostalo so pa ...<stage>/Nerazumljivo./</stage>... in mislim, da ne posegamo predaleč. Da pa na nek
               način iz današnje razprave vendarle se vidi, da tu morda ta rešitev, jaz še enkrat
               pravim že tako iz, morda je to vezano na strokovne in kadrovske potenciale, vendar os
               je ena. Ljubljana, Celje, Maribor. Tukaj se  mi zdi vseeno malo huda, če to pomeni tudi precej logističnih,
               transportnih in podobnih zadev, o katerih so pa nekateri danes govorili.</p>
            </sp>
            <sp xml:id="SDT4-OZZ-Redna-031-2008-05-08.sp53">

               <speaker>PREDSEDNIK LJUBO GERMIČ:</speaker>

               <p>Hvala lepa. Prijavljen je še kolega Grill. Ali lahko potem zaključimo razpravo in
               preidemo na sklepe? Lahko. Tako da besedo dajem še kolegu Grillu, potem pa bi
               zaključili razpravo in prešli na razpravo o sklepih in potem glasovanje. Kolega
               Grill, prosim.</p>
            </sp>
            <sp xml:id="SDT4-OZZ-Redna-031-2008-05-08.sp54">

               <speaker>IVAN GRILL:</speaker>

               <p>Hvala lepa za besedo. Vsem lep pozdrav. Saj jaz bom bil izredno kratek. Jaz bi se
               praktično opredelil do vseh teh sklepov, predlogov. Tudi sam delim mnenja, da je
               stvar resnično tako strokovna, kot jo je že pojasnil moj predhodnik dr. Klavora in
               prav je, da o teh stvareh odloča stroka in kot vidimo, se o teh stvareh stroka tudi
               intenzivno pogovarja oziroma ukvarja in jaz sem prepričan, da bodo tudi predlagali
               ustrezne rešitve, do katerih se bomo, potem ko bo prišel čas, tudi lahko ustrezno
               opredeljevali in odločali. Zato se nam ne zdi smiselno vse te predlagane sklepe, ki
               so prišli, še dodatno s strani poslanske kolegice Zalokarjeve potrebno in mi bomo
               predlagali, da se odloča samo o enem sklepu, ki je dovolj splošen in ki dejansko
               zavzema vse kar smo danes slišali. In sicer predlagamo, da se opredelimo do sklepa.
               Odbor Državnega zbora Republike za zdravstvo se je seznanil s stanjem na področju
               nevropsihološke rehabilitacije in predvidenimi ukrepi za izboljšanje stanje na tem
               področju. Tak sklep bomo tudi podprli. Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp55">

               <speaker>PREDSEDNIK LJUBO GERMIČ:</speaker>

               <p>Se opravičujem. Torej lahko zaključimo razpravo? Kolega ...<stage>/Nerazumljivo./</stage>... je
               razprava, tako da ko bomo ... V redu. Kolega Jazbec imate še razpravo, potem pa bi
               zaprli razpravo in prešli na sklepe. Prosim.</p>
            </sp>
            <sp xml:id="SDT4-OZZ-Redna-031-2008-05-08.sp56">

               <speaker>FRANC JAZBEC:</speaker>

               <p>Hvala lepa. Zelo na kratko. V zaključnih stavkih predlagateljice je bilo med drugim
               omenjeno, da je gradivo pripravila stroka. To se pravi, da je tisto moje uvodno
               izvajanje bilo nekako ugotovitev tega kar sem zdaj dobil tudi v potrditev. Vendar bi
               pa rekel tako. Če bi ta stroka resno mislila, bi se za to obrnila na ustrezno
               ministrstvo, ne pa na opozicijo in preko opozicije delala predvolilni golaž. Ker zdaj
               je pa to čisto jasno povedano, da ne gre za drugega, kot za predvolilni golaž.</p>
            </sp>
            <sp xml:id="SDT4-OZZ-Redna-031-2008-05-08.sp57">

               <speaker>PREDSEDNIK LJUBO GERMIČ:</speaker>

               <p>Hvala lepa kolega Jazbec. To je vaše mnenje. Jaz bi s tem zaključil razpravo in bi
               odprl razpravo o predlogih sklepov. Jaz predlagam tako, da razpravljamo o vseh
               sklepih skupaj, nato pa glasujemo posamezno o sklepih. Glede na to, da imamo za prvi
               sklep nekako dva predloga, torej prvi sklep s strani, ki je bil predložen že v pisnem
               gradivu Poslanske skupine Zares in predlog sklepa kolega Grilla v imenu Slovenske
               demokratske stranke, če lahko razumem,  ki nekako nagradi ta predlog sklepa tudi še z ukrepi.</p>
               <p>Jaz bom dal vse predloge sklepov na glasovanje, ko bomo do tega prišli. Sedaj pa
               odpiram razpravo o predlogih sklepov. Ali želi kdo razpravljati? Kolegica Cvetka
               Zalokar Oražem.</p>
            </sp>
            <sp xml:id="SDT4-OZZ-Redna-031-2008-05-08.sp58">

               <speaker>CVETKA ZALOKAR ORAŽEM:</speaker>

               <p>Hvala lepa. Mislim, da sem kar pričakovala, da bo sprejet samo sklep, da smo se
               seznanili s stanjem na področju nevropsihološke rehabilitacije, kajti to je že
               ustaljena praksa. To je edina stvar, ki se je ne da popraviti, da se nismo seznanili.
               Če bi lahko še to popravili, bi verjetno še to lahko naredili, ampak v redu. Mislim
               pa, da nobeden od sklepov ni takšen, da ga danes v razpravi na nek način nismo celo
               sugerirali oziroma, da vse tiste razprave, ki so bile, vodijo proti temu, da bi
               morali vendarle še o kakšnih dodatnih sklepih danes govoriti, če želimo resnično
               kakšne stvari premakniti, ki jih ne more premakniti samo tisti, ki danes tukaj
               sedijo. Ki jih ne more premakniti, bom rekla stroka s področja nevropsihologije, ki
               jih ne premore premakniti samo ministrstvo in samo klinični center. To so sklepi, ki
               na nek način pravzaprav trkajo tudi na vrata zavarovalnice, ki je pa danes ni.
               Mislim, da ste tudi nekateri iz koalicije poudarjali, da pravzaprav to bodo in bodo
               nastale težave in mislim, da je prav, da naš odbor da določeno sugestijo tudi
               financerju, v smislu tega, kaj si, bom rekla, kot predstavniki ljudstva v parlamentu
               želimo, na kaj se usmeri določena pozornost. Tako jaz to jemljem. Niso zavezujoči
               sklepi, so pa sklepi, ki govorijo, da želimo, da tudi Zavod za zdravstveno
               zavarovanje, ki ga danes tukaj ni in je eden od ključnih v tem segmentu. Jaz sem
               danes zelo pozorno slišala, klinični center v tem trenutku je to odločitev sprejel za
               svoj konto in še nima urejenega financiranja oziroma potrjenega programa, ki bo
               dodatno. Če se bo to dogajalo na vsaki najmanjši bolnici, kjer bodo želeli še kaj
               ojačati na segmentu nevropsihološke rehabilitacije ekipo, potem je prav, da damo
               zavodu vendarle sporočilo, da ta odbor je po, ne vem, dveh urah in pol razprave,
               vendarle dal in ugotovil, da tukaj je manko, je podhranjenost, je problem, da na to
               opozarja stroka, še bolj na to, danes žal ne morejo opozarjati ljudje; mislim, da gre
               zadeva v deset tisoče tistih, ki so deležni neustrezne rehabilitacije na tem
               področju, in v tem segmentu, jaz ne vem o čem bi bilo narobe in kaj bi preseglo naše
               kompetence, če bi vendarle rekli, da zavodu predlagamo, da zagotovi ustrezna sredstva
               za izvajanje te rehabilitacije in tudi, da skupaj z ministrstvom se najdejo, verjetno
               da s tema dvema, sedaj bom pa tako rekla, osebama, za katere je klinični center
               pokazal dobro voljo v teh dneh, ne bomo rešili vsega na področju čakalnih dob. Mi
               danes o tem nismo veliko govorili, ampak čakalna dobra, ki je več kot leto, leto in
               pol, za to rehabilitacijo. Mislim da to je stanje, ki je grozovito. Jaz bi rada vas
               postavila, vsakega, da vaš družinski član čaka na rehabilitacijo leto pa pol. Saj to
               se ne bo zgodilo, zato ker v Sloveniji vlada tako, da pravzaprav smo v sistemu
               gradili že neko obliko klientelizma in neko obliko tega, da kdor se znajde se bo pač
               znajdel in bo preko vez in poznanstev in podobnih zadev prišel do ustrezne, dovolj
               hite rehabilitacije. Naveden človek, navaden bolnik do tega ne pride. In to so tisti,
               ki pa leto pa pol čakajo. Zato včasih morda nismo dovolj suptivni na tem področju. In
               sklep, ki govori o tem, da naj se vendarle na te čakalne dobe na tem področju kaj
               zgodi, jaz ne vem kaj je v takem sklepu narobe in bi res rada od kolege Grilla, ki mi
               stalno te sklepe, vsebinske, negira, izvedela zakaj ne bi smeli predstavniki
               parlamenta izraziti neke volje in jo dati kot navodilo stroki. In, bom rekla izvršni
               politi, ki jo predstavlja ministrstvo in financerju, ki ga predstavlja Zavod za
               zdravstveno zavarovanje. Jaz ne vem, ali se sami postavljamo, kot poslanci, v tako
               klečeplazno vlogo, da pač mi se bomo samo seznanili, vsi drugi bodo pa kaj naredili.
               Potem pa jamrate, da nimate vpliva na direktorja zavoda za zdravstveno zavarovanje.
               Ja saj ga niti ni treba. Saj mu nočemo nobene stvari niti ne sugerirati in naložit.
               Jaz bi pa želela, da bi danes določene stvari tudi en korak naprej naredili, in da bi
               vendarle bolj zavezujoče sklepe tudi v tem hramu demokracije sprejemali. Jaz svojo
               vlogo v tem smislu čutim. Če jo drugi ne, jo pač prepustite drugim. Potem pa sploh ne
               vem zakaj v parlamentu smo! Saj imamo vse druge institucije, ki bodo, bom rekla,
               dajale usmeritve. Mi dajemo usmeritev. Kdor danes meni, da ni potrebno dati
               usmeritve, da se večja pozornost nameni nevropsihološki rehabilitacije, potem tisti
               naj te sklepe zavrne. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp59">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Kontič.</p>
            </sp>
            <sp xml:id="SDT4-OZZ-Redna-031-2008-05-08.sp60">

               <speaker>BOJAN KONTIČ:</speaker>

               <p>Hvala lepa, še enkrat. Jaz bom vse te sklepe, ki so bili predlagani, tudi dodatno
               podprl. Ne vidim razloga, zakaj po dve uri in pol trajajoči razpravi ne bi sprejeli
               nekih sklepov, ki niti niso zavezujoči, nič ne zahtevamo, samo predlagamo in iz
               razprave sodeč so vsi ti predlogi, ki so zapisani, seveda bili deležni pozornosti in
               jih je potrebno sporočiti naslovniku, ki lahko na to odreagira in pripravi rešitev za
               vse te zagate s katerimi se srečujemo. Sedaj, če je smisel odbora to, da se seja
               skliče, na seji pa potem ko si povemo kar si mislimo povedati, sprejmemo zaključek,
               da smo se seznanili, potem je  skoraj nepotrebno sestajanje in dogovarjanje o tem kako in na kakšen
               način se bomo zgradili, seznanjali tudi v prihodnje. Odbor je matično delovno telo
               Državnega zbora, ki mora vsebinsko razpravljati o zadevah. Tudi ta Poslovnik, po
               katerem delamo, napotuje na vsebinsko razpravo na matičnem delovnem telesu, kar Odbor
               za zdravstvo vsekakor je. In po vsej tej razpravi, po vsem tem povedanem kar je bilo,
               slišim s strani koalicije, da so ti sklepi nepotrebni, in da bomo izglasovali samo
               to, da smo se danes dve uri in pol seznanjali.</p>
               <p>Odbor za zdravstvo predlaga, da se ponovno prouči ustreznost zgolj treh regionalnih
               rehabilitacijskih centrov za nevropsihološko rehabilitacijo. Predlaga, da se prouči.
               Iz razprave je bilo razvidno, da je vprašljivo ali so trije centri, tudi tako
               določeni, kot so sedaj. Morda trije, pa ne ti trije, razporejeni po Sloveniji ravno
               tako, da pokrijejo Slovenijo tako kot si želimo. In glede na to, da je polemika bila
               o teh treh centrih, najprej ali so trije zadosti, kar politika ne more odločati in
               ali so pravilni razporejeni, to pomeni, da je potrebno o tem pridobiti oziroma
               odločiti na strokovnem nivoju in mi dajemo samo pobudo za to, da se to zgodi. Odbor
               za zdravstvo daje pobudo zdravstveni zavarovalnici, blagajni zdravstveni. Ves čas smo
               se pogovarjali o tem, da ne razumemo zakaj ni predstavnika tukaj. Sedaj na koncu, ko
               se obrnemo na to zavarovalnico z željo, da prouči zagotovitev višjih ustreznih
               sredstev, bomo glasovali proti temu sklepu. Odbor za zdravstvo predlaga vsem
               odgovornim, da preučijo možnosti dodatnih zaposlitev. Vsi smo ugotavljali, da je
               premalo zaposlenih, in da bi na področju izobraževanja bilo potrebno še nekaj več
               postoriti, za te konkretne primere. In zopet bomo proti temu sklepu, ki izhaja
               dejansko iz razprave, ki smo jo danes vodili na tej seji delovnega telesa. In za
               katero smo vsi ugotovili, skoraj vsi tukaj prisotni, da je koristna oziroma, da vsaj
               škodljiva ni. Razen vseh tistih, ki so že v podzavesti obremenjeni z volitvami in z
               rezultati, ki bi se naj zgodili jeseni, pa niti ne vemo kaj se bo jeseni zgodilo. Ti
               bolniki pa so in ti bolniki imajo težave, s katerimi se dnevno soočajo. In še nekaj
               bi rekel; ko glasujemo o teh sklepih, dajmo razmišljati, da kap pa res ne pozna
               politične pripadnosti. In zgodi se ne glede na to kateremu od taboru posameznik
               pripada. Hvala lepa.</p>
               <p>Jaz bom seveda te sklepe podprl, ker ne pristajam na to, da sem se danes dve uri in
               pol seznanjal na tem matičnem delovnem telesu.</p>
            </sp>
            <sp xml:id="SDT4-OZZ-Redna-031-2008-05-08.sp61">

               <speaker>PREDSEDNIK LJUBO GERMIČ:</speaker>

               <p>Hvala lepa. Kar nekaj prijavljenih. Kolega Grill, tebe sem najprej opazil.</p>
            </sp>
            <sp xml:id="SDT4-OZZ-Redna-031-2008-05-08.sp62">

               <speaker>IVAN GRILL:</speaker>

               <p>Hvala lepa za besedo. Spoštovana poslanka Cveta Zalokar Oražem in gospod Kontič! V
               primeru, da s temi sklepi rešimo vsaj en primer, sem jaz prvi, ki bom take sklepe
               podprl. Ampak to so sklepi, ki dejansko ne morejo prispevati - to ste tudi sami
               ugotovili - ničemur. Seveda se strinjam s tem, da današnja razprava bo prispevala
               predvsem nam, ki imamo možnost odločati, da smo seznanjeni o tej problematiki. S tem
               se strinjam in se tudi vsem zahvaljujem za to. Vendar odločali bomo takrat, ko nam bo
               stroka pripravila resnično neka gradiva oziroma neka izhodišča, o katerih se bomo
               konkretno lahko odločali in bomo tudi imeli kompetenco o teh zadevah odločati. Takrat
               pa je pravi čas za to. In ne želim sicer tukaj poudarjati, da je bila ta seja danes
               sklicana povsem z drugim razlogom, s strani opozicije. To se mi ne zdi niti pomembno.
                   Ampak sklep, ki ga mi
               tukaj predlagamo oziroma, ki sem ga tukaj dal, mislim da povzame to razpravo in tudi
               vesel sem, da smo v tej razpravi ugotovili, da vsa stroka se zaveda tega, tudi
               Ministrstvo za zdravje je že s svojem delovanjem in tudi za pripravo strategije za
               naprej, bo skušala na temu področju narediti več v korist teh bolnikov. Hvala lepa.
           </p>
            </sp>
            <sp xml:id="SDT4-OZZ-Redna-031-2008-05-08.sp63">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolega Bručan.</p>
            </sp>
            <sp xml:id="SDT4-OZZ-Redna-031-2008-05-08.sp64">

               <speaker>MAG. ANDREJ BRUČAN:</speaker>

               <p>Hvala za besedo. Ti sklepi so nepotrebni. Sedaj, te trije, ki so dodatno tukaj
               napisani; namreč gre za to, da Odbor za zdravstvo predlaga zavarovalnici, da prouči
               zagotovitev višjih sredstev itn., za izvajanje dejavnosti. Poglejte, saj to je že
               sedaj možno brez tega. Saj to nič ne spremeni zadeve. Je pa red, da v kolikor se z
               zavarovalnico ne doseže sporazum pri pogajanjih, ima ministrstvo to možnost, da
               stvari v primeru, da je zadosti sredstev, predlaga, da Vlada potem kot razsodnik, kot
               arbiter, v končni fazi to stvar uredi v skladu z zahtevami stroke in z možnimi
               finančnimi sredstvi. In tukaj tega, ta predlog je čisto, pravzaprav ničesar ne
               spreminja trenutne situacije. To že sedaj, ta možnost že sedaj obstaja. Malo se
               zavleče, če zavarovalnica v prvotnih pogovorih noče tega nekako priznati, ampak na
               vsak način je to možno v končni fazi na vladi narediti. To je po mojem nesmiselno
               sploh sprejeti tak sklep. Sedaj v teh treh centrih ne moremo mi tukaj odločati ali pa
               niti ne predlagati. To naj se odloči stroka in naj ugotovi, da je teh centrov
               premalo, trije. Jaz osebno mislim, da jih je za, kot ... center čez glavo za dosti,
               za celoten program, ki ga ... center mora obravnavati. Tukaj seveda, jaz dobro vem,
               da tukaj ne gre samo za intenzivo, ampak za vse tisto, kar zraven sodi k intenzivi,
               ampak je vse skupaj vezano na intenzivno terapijo. Brez tega strog ... ne more biti,
               brez vsega drugega tudi ne, vendar osnovna je intenziva, je tista triurna, triurno
               zdravljenje ali pa v prvih treh urah zdravljenja, in zato ni mogoče več narediti kot
               treh centrov v Sloveniji, ker ni zadostnega števila primerov, ki bi zagotavljal
               kvalitetno oskrbo. Morate to vedeti. Se mora za vsak poseg, za vsak, kot dejavnost,
               za vsako delo v zdravstvu, za vsako dejavnost, mora biti določeno število posegov, da
               se lahko kvalitetno opravlja posel. To ni rečeno, da rehabilitacijskih centrov drugje
               po Sloveniji v drugih bolnicah ne more biti. Seveda so lahko in tudi ... in so. Tako,
               da to sprejemati, to je za mene precej nesmiselno. Jaz bi drugače to podprl. Zakaj
               ne. Ampak to nima nobenega smisla, nič se ne bo zaradi tega spremenilo. Saj smo v
               diskusiji vse to povedali, ampak ne vem zakaj bi moral biti tak sklep. Saj iz
               diskusije vidimo kakšna je, sklepi, ki ne bi ničesar spremenil. Tako da, mislim, da
               dodatne zaposlitve so pa tako ali tako že v teku, tako v kliničnem centru kot kje
               drugje v Sloveniji za to področje, jih je pa treba plačati. To je pa spet stvar točke
               dva, ne pa nekega dodatnega sklepa. Tako da, jaz mislim, da nima smisla, da to
               razširjamo. Saj v tistem sklepu, ki ga je predlagal kolega Grill, mislim, da je
               zajeto vse to in iz razprave je razvidno, da je to kar je tukaj napisano, tudi
               dejansko tako. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp65">

               <speaker>PREDSEDNIK LJUBO GERMIČ:</speaker>

               <p>Hvala. Kolega Prevc.</p>
            </sp>
            <sp xml:id="SDT4-OZZ-Redna-031-2008-05-08.sp66">

               <speaker>MIHAEL PRVC:</speaker>

               <p>Hvala lepa. Saj gospod Bručan je mogoče povzel tisto kar sem imel v mislih. Tudi
               sam, tudi meni se zdi pravzaprav brezsmiselno sprejemanje teh sklepov, ki so bili
               nekaj naknadno dani. Predvsem zaradi tistih argumentov, ki jih je prej navedel dr.
               Klavora.  Dejstvo je, da nam
               tukaj nekaj manjka, da bi lahko te sklepe sprejeli. Kolegica Cveta, si prej omenjala,
               zakaj danes ni na tej seji direktorja zavoda za zdravstveno zavarovanje. Jaz mislim,
               da v tem trenutku direktor zavoda, pravzaprav nima še kaj povedati okoli tega. Jaz se
               strinjam, da bo treba zagotoviti višja sredstva za urejanje tega področja. To sem
               tudi prej v razpravi nekaj povedal, ampak mogoče bi poleg tistega sklepa, ki ga bom
               podprl, ki ga je predstavil kolega Grill, to se pravi, da smo seznanili s to splošno
               problematiko, mogoče bi bilo smiselno razmišljati, zdaj, če že moramo razmišljati o
               tem, da moramo tudi neke konkretne sklepe sprejeti v tej smeri, da nekomu naložimo
               neko obveznost, neko nalogo, potem nadaljujem tam, kjer je mogoče dr. Klavora
               zaključil. Strokovni svet mislim, da je tisti, ki bo mogel na tem področju odigrati
               tisto vlogo, ki bo moral priti do nekih pomembnih sklepov, do pomembnih programov in
               pa ne nazadnje šele nacionalni program s tega področja, bo v bistvu neka osnova, kjer
               bo tudi zavod za zdravstveno zavarovanje obvezujoč, da bo pridobil višja sredstva,
               večja sredstva in tudi dodelil večja sredstva. V tem trenutku pa mislim, da so vsi ti
               sklepi pravzaprav brezpredmetni in ne rešujejo ničesar. Če bi bili ti sklepi vendarle
               tako kot je kolega Grill rekle, kaj reševali, potem se jih tudi takoj podprem. V tem
               trenutku jih pa pač ne morem. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp67">

               <speaker>PREDSEDNIK LJUBO GERMIČ:</speaker>

               <p>Hvala lepa. Kolegica Zupan.</p>
            </sp>
            <sp xml:id="SDT4-OZZ-Redna-031-2008-05-08.sp68">

               <speaker>MAJDA ZUPAN:</speaker>

               <p>Hvala lepa. Zdaj imamo dve vrsti sklepov. Tisti sklep, ki ga je predlagal gospod
               Grill je ugotovitveni sklep, da smo se pač seznanil s to problematiko.</p>
               <p>Ti sklepi, ki jih je pa dala gospa Zalokarjeva so neškodljivi sklepi in kot politiki
               dosti govorimo, kljub temu moramo tudi nekaj sprejeti in bi se strinjala s
               predgovornikom in z gospodom dr. Klavoro, da je strokovni svet tisti, ki naj
               obravnava to problematiko in predloži ugotovitve. In zato bi jaz za drugi sklep še to
               navedla, da pozivamo, da strokovni svet to obravnava in da predloži <stage>(zdravstveni
               svet)</stage>, bilo je rečeno strokovni, to je zdravstveni svet, ministrstvo. Pričakujem pa,
               da bo ta zdravstveni svet obravnaval problematiko s strani, koliko regionalnih
               centrov rabimo, ker to bo edino na strokovni ravni se lahko to opredeli. Potem,
               koliko dodatnih sredstev za financiranje in potem tudi v zvezi s kadrovanjem in
               izobraževanjem, kar pa se spet vse veže na te tri sklepe, ki jih je kolegica dala.
               Jaz mislim, da poleg tistega ugotovitvenega sklepa bi mogli apelirati tudi na
               zdravstveni svet, da nekaj v zvezi s tem naredi. To je moje mnenje. Hvala.</p>
            </sp>
            <sp xml:id="SDT4-OZZ-Redna-031-2008-05-08.sp69">

               <speaker>PREDSEDNIK LJUBO GERMIČ:</speaker>

               <p>Hvala lepa. Jaz bi samo še opozoril, da imam sklepe v razpravi, ki so tukaj, drugih
               predlogov sklepov ni. Če jih želi kdo predlagati, lahko predlaga. Jaz bi se sam
               opredelil do predlogov sklepov. Razprava, ki je danes osvetlila te probleme je
               pokazala, da že kar nekaj let obstajajo pobude, dopisi, ki opozarjajo na problematiko
               tega področja. Ta zadeva ni nastala pred volitvami in tukaj se pridružujem vsem
               tistim, ki želijo povedati, da to naj ne razumemo, kot predvolilno zgodbo. Gre za
               preveč pomembno temo, zato da bi jo lahko obravnavali na ta način. Ampak dopisi, ki
               so bili tako s sklepi strokovnega kolegija za to področje, različnih posameznikov
               govorijo o tem, da se je, kot je bilo tudi danes tukaj rečeno, kar nekaj časa dajalo
               več prioritet kateremu od drugih področij.  Danes smo bili tudi seznanjeni, seveda je ocena posledic,
               tako z naravno<stage>(?)</stage> gospodarskega vidika, če lahko gledamo, ob teh dolgih čakalnih
               vrstah v grobem opozorjeno, kakšne so te posledice in da je to področje danes z
               različnih vidikov podhranjeno. In, če želimo danes vso to strokovno oceno zapreti v
               enostaven sklep, da smo s tem seznanili in da smo se seznanili z predvidenimi ukrepi
               za izboljšanje stanja na tem področju, potem se jaz sprašujem ali smo res seznanjeni
               z vsemi ukrepi za reševanje, za izboljšanje stanja na tem področju. Meni se zdi, da
               smo s tako pavšalno zapisanim besedilom podcenili področje, katerega smo danes
               obravnavali. Danes se vsi strinjamo, da je toliko časovne obravnave, kot jo je danes
               namenil ta odbor, bistveno premalo za to, da bomo celovito lahko obsegli to področje.
               In da si jaz najmanj domišljam, da lahko s sprejemom tega sklepa rečemo, ko bomo
               danes odšli iz tega odbora, da pa danes člani tega odbora vedo, kako se bodo
               izvajali, kateri bodo ti ukrepi in kako se bodo izvajali za rešitev perečih problemov
               tega področja. In zdaj imamo alternativo. Zdaj imamo alternativo. Vladajoča koalicija
               nam ponuja en sklep, ki v zelo kratkem besedilu seznanitve zapakira zelo pomembna
               posamezna področja, ki tukaj obstajajo. Če nam govorite o čakalnih dobah o letu in
               pol, nam pa hkrati ne dovolite, da to zapišemo, da je to pereč problem in da je
               potrebno veliko naporov narediti je to, da se v čim krajšem času sprejme program
               skrajševanja čakalne dobe. Potem, če to razumemo v okviru predvidenih ukrepov, potem
               jaz mislim, da je alternativa bora revna. Če smo danes slišali predvidene ukrepe, da
               se bo čakalne dobe drastično zmanjšalo, potem sem jaz manjkal v katerem delu te
               razprave. Toliko v podporo drugemu sklepu iz predloženega gradiva. V nadaljevanju so
               pa trije sklepi predlogov. Torej gre za tri sklepe predlogov, ki so zelo zelo pereči
               na tem področju, o katerih govori tudi ministrica in gre za predloge. Ne gre za
               rešitve, ampak gre za predloge, da se naj proučijo ta vprašanja o katerih danes tukaj
               nismo s strani ne ministrstva, ne s strani stroke slišali enoznačnih odgovorov. Ni
               enoznačnih odgovorov. Saj sem jaz tudi za to, da bo to stroka pripravljala, saj ne
               razumemo mi tega, da bo to pripravljal kar nekdo, ki ne bo obvladal tega področja.
               Ampak konkretiziramo zadeve po treh področjih: področje regionalnih rehabilitacijskih
               centrov, opredelimo področje sredstev, za katere danes vsi opozarjate, da je to zelo
               velik problem. In, če danes govorimo o velikih izgubah v posameznih zavodih in o
               odnosu do zavarovalnice in do ministrstva, kdo naj to izgubo pokriva, potem je za
               mene kot uporabnika nesprejemljivo, da v času leta, ko so že vsi dogovori sprejeti
               potem pritiski na posamezna vodstva posameznih zavodov urejajo to vprašanje z upanjem
               in z željo, da bo to že nekdo pokril. To se mi zdi slaba praksa preteklih let. In o
               tem govorimo, da naj to pobudo dobi Zavod za zdravstveno zavarovanje Republike
               Slovenije in danes smo tukaj govorili o dodatnih zaposlitvah. Na eni strani čujemo,
               da je problemov kadrov, ki jih je treba zagotavljati dolgoročno, s čimer se lahko
               strinjamo, hkrati pa smo slišali da je problem tudi programov, kjer bi kadri lahko
               bili, ampak obstaja tudi druga dilema vezana  na zagotavljanje dodatnih zaposlitev. Ta tretji sklep iz dodatnega
               predloga sklepov konkretizira proučitev tega vprašanja. In ker jaz ne vidim
               eksplicitno zavzetega s predvidenimi ukrepi v predlogu sklepa kolega Grilla. Zato bom
               sam podprl predloge sklepov, ki so tukaj s strani poslanke Cvete Zalokar Oražem
               predložen, iz enostavnega vidika, ker konkretizirajo bistveno bolj akutna odprta
               vprašanja tega področja.</p>
               <p>Potem jaz zaključujem razpravo o predlogih sklepov in jih dajem na glasovanje. Na
               glasovanjem dajem... ...<stage>/Oglašanje v ozadju./</stage>...</p>
            </sp>
            <sp xml:id="SDT4-OZZ-Redna-031-2008-05-08.sp70">

               <speaker>IVAN GRILL:</speaker>

               <p>Lahko predlagam še en sklep?</p>
            </sp>
            <sp xml:id="SDT4-OZZ-Redna-031-2008-05-08.sp71">

               <speaker>PREDSEDNIK LJUBO GERMIČ:</speaker>

               <p>Lahko. Mislim da bomo toliko časovno strpni...</p>
               <p>Besedo dajem kolegu Grillu. Prosim.</p>
            </sp>
            <sp xml:id="SDT4-OZZ-Redna-031-2008-05-08.sp72">

               <speaker>IVAN GRILL:</speaker>

               <p>Glede na razpravo... Hvala lepa.</p>
               <p>Glede na razprave in tudi pobude predhodnikov vseeno še predlagamo en sklep in sicer
               na institucijo, ki je na to najbolj kompetentna in to je predlog sklepa: Odbor za
               zdravstvo Republike Slovenije daje pobudo Zdravstvenemu svetu, da prouči vse
               možnosti, ki bi izboljšale stanje na področju nevropsihološkemu rehabilitacijskemu
               stanju v Sloveniji. ...<stage>/Oglašanje v ozadju./</stage>...</p>
            </sp>
            <sp xml:id="SDT4-OZZ-Redna-031-2008-05-08.sp73">

               <speaker>PREDSEDNIK LJUBO GERMIČ:</speaker>

               <p>Kolega Grill, jaz bi prosil 2 minuti časa, da to napišeš, da bomo vsi vedeli o čem
               bomo razpravljali in potem tudi glasovali. Ali je v redu? Mislim, da ne bo dileme, da
               to naredimo.</p>
               <p>Jaz bi vmes samo predlagal v razjasnitev, drugi sklep iz delovnega gradiva. Ali
               lahko še enkrat preberem, da smo vsi pozorni, delovno gradivo, ki ga imate pred
               seboj, da bomo točno vedeli dikcijo besedila: Odbor za zdravstvo daje pobudo ;ali
               predlaga, predlagateljica?; daje pobudo, torej: Odbor za zdravstvo daje pobudo Zavodu
               za zdravstveno zavarovanje Slovenije, da prouči zagotovitev višjih sredstev oziroma
               tam je alternativa ustreznih, samo da bomo tukaj... Ne gre oboje. Višjih ali
               ustreznih, samo da bomo, ali višjih ustreznih sredstev? Oboje. O.K. Torej, preberem
               potem drugi sklep iz predloženega delovnega gradiva s strani predloga kolegice
               Zalokarjeve: Odbor za zdravstvo daje pobudo Zavodu za zdravstveno zavarovanje
               Slovenije, da prouči zagotovitev višjih ustreznih sredstev za izvajanje nevro
               psihološke rehabilitacije ter spodbuja razvoj regionalnih centrov za rehabilitacijo.
               Tako.</p>
               <p>Prosim kolega Grill če prebereš še predlog sklepa.</p>
            </sp>
            <sp xml:id="SDT4-OZZ-Redna-031-2008-05-08.sp74">

               <speaker>IVAN GRILL:</speaker>

               <p>Hvala lepa.</p>
               <p>Predlagamo en tak sklep, ki dejansko povzema vse ugotovitve današnje razprave in
               sicer ta sklep oziroma predlog sklepa glasi: Odbor za zdravstvo Republike Slovenije
               daje pobudo Zdravstvenemu svetu, da prouči vse možnosti za izboljšanje stanja na
               področju nevro psihološke rehabilitacije v Sloveniji.</p>
               <p>Hvala lepa.</p>
            </sp>
            <sp xml:id="SDT4-OZZ-Redna-031-2008-05-08.sp75">

               <speaker>PREDSEDNIK LJUBO GERMIČ:</speaker>

               <p>Hvala lepa.</p>
               <p>Želi kdo razpravljati o predlogu tega dodatnega sklepa, ki smo ga dobili ali kdo
               zahteva, da razmnožimo to besedilo? Ne. Potem lahko zaključimo razpravo o predlogih
               sklepov in bi o vsakem predlogu sklepa glasovali posebej.</p>
               <p>Najprej dajem na glasovanje prvi sklep, to je sklep pod številko 1 iz predloženega gradiva Poslanske skupine
               Zares. Ga je potrebno prebrati? Ne. Dajem predlog sklepa na glasovanje.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Sklep ni dobil podpore.</p>
               <p>Sedaj dajem na glasovanje predlog sklepa kolega Grilla, ki ima podobno vsebino,
               torej: Odbor Državnega zbora; jaz ga bom še enkrat prebral: Odbor Državnega zbora
               Republike Slovenije za zdravstvo se seznanil s stanjem na področju nevro psihološke
               rehabilitacije in predvidenimi ukrepi za izboljšanje stanja na tem področju.
               Glasujemo.</p>
               <p>Kdo je za? <stage>(9 članov.)</stage> Kdo je proti? <stage>(Nihče.)</stage></p>
               <p>Predlog je dobil podporo.</p>
               <p>Sedaj glasujemo o sklepu pod številko 2 iz gradiva Poslanske skupine Zares. Je
               predlog sklepa jasen, ni ga potrebno brati. Potem dajem predlog sklepa na
               glasovanje.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Predlog sklepa ni sprejet, torej sklep ni dobil podpore.</p>
               <p>Sedaj pa glasujemo o treh predlogih sklepov predlagateljice Cvetke Zalokar Oražem iz
               gradiva, ki ste ga dobili danes razmnoženega na mizo. Je potrebno sklep prebrati? Ne.
               Potem glasujemo.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Sklep ni dobil podpore.</p>
               <p>Sklep številka dva iz istega gradiva. Glasujemo.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Sklep ni sprejet.</p>
               <p>Sklep pod zaporedno številko tri.</p>
               <p>Kdo je za? <stage>(3 člani.)</stage> Kdo je proti? <stage>(7 članov.)</stage></p>
               <p>Sklep ni sprejet.</p>
               <p>Sedaj pa glasujemo še o predlogu sklepa predlagateljev Zupan, Grill, če lahko takole
               rečem. Glasujemo o predlogu; ga je potrebno še enkrat prebrati? Ni. Potem glasujemo o
               tem predlogu sklepa.</p>
               <p>Kdo je za? <stage>(10 članov.)</stage> Kdo je proti? <stage>(Nihče.)</stage></p>
               <p>Sklep je sprejet.</p>
               <p>Spoštovani kolegi, spoštovane kolegice, spoštovani gostje. S tem mi dovolite, da
               zaključim to točko dnevnega reda, s tem je dnevni red izčrpan in s tem zaključujem
               današnjo sejo odbora in se vsem vam, ki ste na tej seji sodelovali iskreno
               zahvaljujem.</p>
               <p>Hvala lepa.</p>
               <stage type="time">(Seja je bila končana 8. maja 2008 ob 12.03.)</stage>
            </sp>
         </div>
      </body>
   </text>
</TEI>