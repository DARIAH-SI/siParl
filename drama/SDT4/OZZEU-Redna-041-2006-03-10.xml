<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZEU-Redna-041-2006-03-10">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">A6930E4BDBBDA493C125712600501C54</idno>
               <idno type="custom" subtype="day">8D771E54A02EAE10C125713100494318</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=8D771E54A02EAE10C125713100494318</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZEU-Redna-041-2006-03-10.OZZEU" n="041">
               <name>Redna</name>
               <date when="2006-03-10"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZEU-Redna-041-2006-03-10.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZEU-Redna-041-2006-03-10.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">41. seja</stage>
            <stage type="date">(10. marec 2005)</stage>
            <stage type="chairman">Sejo je vodil Anton Kokalj predsednika odbora. </stage>
            <stage type="time">Seja se je pričela ob 14.04 uri.</stage>


            <sp xml:id="SDT4-OZZEU-Redna-041-2006-03-10.sp1">

               <speaker>PREDSEDNIK ANTON KOKALJ:</speaker>

               <p>Spoštovane kolegice in kolegi! Pričenjam 41. redno sejo odbora za zadeve Evropske
               unije. Obveščam vas, da je zadržan podpredsednik Bogdan Barovič. Na sejo so vabljeni
               predstavniki vlade Republike Slovenije, državnega sveta. Vse prisotne lepo
               pozdravljam. Obveščam vas tudi, da bo 1. točka odprta za javnost, od vključno 2.
               točke naprej, pa zaprta za javnost.</p>
               <p>S sklicem seje 3.3. ste prejeli predlog dnevnega reda seje odbora. Ker do pričetka
               seje nisem prejel predlogov za razširitev dnevnega reda oziroma za umik točke, je
               določen dnevni red seje kot je bil predlagan s sklicem. In sicer 1. točka informacije
               o črpanju sredstev iz evropskih strukturnih in kohezijskih skladov. 2. točka svet
               Evropske unije za konkurenčnost, 3. točka Svet Evropske unije za ekonomske in
               finančne zadeve, 4. točka Svet Evropske unije za promet, telekomunikacije in energijo
               in 5. točka vprašanja in pobude članov odbora.</p>
               <p>Prehajam kar k <title>1. TOČKI DNEVNEGA REDA - INFORMACIJA O ČRPANJU SREDSTEV IZ
                  EVROPSKIH STRUKTURNIH IN KOHEZIJSKIH SKLADOV.</title> Kot sem že omenil je seja
               odprta za javnost. Seveda o tej točki, posebej bi rad pozdravil oba ministra in
               seveda še predstavnico ministrstva za finance. Namen točke uvodoma še enkrat
               poudarjam informacija o črpanju sredstev iz evropskih strukturnih in kohezijskih
               skladov in se nanaša na črpanje v obdobju 2004, 2006. Vemo, da se pripravlja dokument
               za črpanje 2007-2013<stage>(?)</stage>. Tega bi pa potem na eni kasnejših sej tudi obravnavali
               oziroma bomo prosili za predstavitev. Pozdravljam ministra za lokalno samoupravo in
               regionalno politiko, gospoda Žagarja, ter ministra za gospodarstvo, gospoda Vizjaka
               in predstavnico iz ministrstva za finance, gospo Božičevo, pa tudi predstavnice
               združenja in skupnosti občin, ena je tukaj, <stage>(vi ste)</stage> Marjana Krajtner Lozina.</p>
               <p>Mogoče uvodoma samo nekaj stavkov. Vemo, da je bila Slovenija v začetku leta 2005
               izpostavljena precejšnjim kritikam na račun slabega črpanja sredstev iz evropskih
               skladov. Vlada se je zavezala, da bo sistematično pristopila in izboljšala po zadnjih
               informacijah, se tukaj dogaja, seveda, želimo danes kot člani odbora in tudi javnost
               vedeti nekoliko več o tem, kako zadeve potekajo. Predvsem, kaj lahko pričakujemo ob
               koncu tega obdobja. In seveda, tudi s strani, ne samo vladnih predstavnikov, tudi s
               strani predstavnikov lokalnih skupnosti želimo slišati njihov kratek pogled na to
               problematiko. In uvodoma predlagam, da bi kar predstavnik vlade, mogoče minister
               Žagar, podal eno generalno sliko. Potem bi pa seveda še predstavniki ostalih
               ministrstev, predstavili iz svojega področja. Nismo vabili vseh ministrstev, ker smo
               smatrali, da ne gre za detajlno obravnavo problematike, ampak za tista ministrstva,
               ki pravzaprav opravljajo oziroma imajo dostop do največ sredstev. Prosim, gospod
               Žagar, za kratko obrazložite.</p>
            </sp>
            <sp xml:id="SDT4-OZZEU-Redna-041-2006-03-10.sp2">

               <speaker>DR. IVAN ŽAGAR:</speaker>

               <p>Hvala za besedo. Sam želim tudi lep pozdrav predstavnikom odbora, članicam in članom
               odbora, vsem prisotnim, seveda tudi predstavnikom medijev. Zdaj, ker ste vi kar
               postavili vprašanja, kaj pričakujemo na koncu tega obdobja, mi smo zavezali, da bomo
               do konca tega obdobja počrpali vsa sredstva, nenazadnje, ta sredstva so tudi sicer
               nujna, dobrodošla za razvoj Slovenije v tem obdobju. Jaz bi se dotaknil, s tem, da
               smo zgoščeno gradivo posredovali, vse tiste najbolj pomembne točke, kar zadeva
               črpanja skladov s področja kohezijske politike.  In sicer strukturnih in pa kohezijskega sklada, pa bi
               se najprej dotaknil mogoče strukturnih skladov. Kar zadeva črpanja na področju
               strukturnih skladov, kot ste že sami omenili, smo bili ob tem, da so nekatere
               aktivnosti tekle tudi v preteklem obdobju, pred letom 2005. Ampak ne glede na to smo
               praktično na začetku leta 2005, predvsem, kar zadeva samo črpanje, se pravi prenos
               oziroma pridobivanje iz sredstev komisije v naš proračun, bili praktično na popolni
               ničli. Najbolj zgovoren je v bistvu diagram, ki smo ga mi posredovali tudi znotraj
               gradiva in kaže dinamiko gibanja na posameznih točkah, na katerih smo pravzaprav
               spremljali to črpanje in to smo tudi uvedli potem na začetku leta, skozi lansko leto
               imamo pa tudi že podatke za prva dva meseca v letošnjem letu.</p>
               <p>Potem, ko smo seveda ugotavljali, da praktično samo črpanje na strukturnih skladih v
               celoti stoji, smo se na nivoju vlade seveda nemudoma lotili ustreznih ukrepov, in
               sicer je vlada na dveh sejah v lanskem letu sprejela cel paket ukrepov. Praktičen
               rezultat teh ukrepov in seveda tudi vse druge aktivnosti, ki so bile sočasno s tem
               vpeljane, se kaže pa seveda zdaj že, najprej ob koncu leta, potem pa še zdaj ob koncu
               teh dveh mesecev, v številkah, ki govorijo o tem, da smo stvari bistveno premaknili
               naprej in če smo takrat kot Slovenija bili pravzaprav na repu uspešnosti držav, kar
               zadeva črpanja, smo zdaj v samem vrhu teh držav, ki so pač vezane na črpanje
               strukturnih sredstev. Mi smo zaradi lažjega spremljanja samega črpanja uvedli
               spremljanje na petih pozicijah in sicer glede na sama razpisana sredstva, dodeljena
               sredstva po razpisih, na podpisanih pogodbah za upravičence in potem na izplačana
               sredstva iz proračuna Republike Slovenije, se pravi končnem uporabniku in na
               posredovane zahtevke, na sam plačilni organ, ki nam pravzaprav predstavljajo osnovo
               za povračilo sredstev iz Evropske unije. Tukaj ima seveda v mislih avtorizacijo teh
               zahtevkov. In, če pogledamo te podatke, potem lahko ugotovimo naslednje. Če smo se še
               na razpisanih sredstvih, na začetku lanskega leta bili nekje na 58%, potem je na
               koncu lanskega leta bilo na 86%, dodeljenih sredstev je bilo že bistveno manj, jih je
               bilo 36 in 80% na koncu lanskega leta. Kar je pa seveda najbolj pomembno, so pa
               pravzaprav podpisane pogodbe z končnim upravičencem, teh je bilo na začetku lanskega
               leta praktično samo za 11%. Pa še pri teh pogodbah je prišlo kasneje v nekaterih
               primerih tudi do odstopov in na seveda 31.12., jih je podpisanih 58%. In, kar zadeva
               izplačanih sredstev končnim uporabnikom jih je bilo na začetku oziroma na koncu leta
               2004 7%, na dan, na konec leta 2005 30%, govorim seveda o procentih. Kar pa zadeva
               posredovanje zahtevkov na plačilni ...<stage>/Nerazumljivo./</stage>... avtoriziranih zahtevkov, tam
               pa je bila konec oziroma začetek lanskega leta praktično ničla. In ta del smo pa
               seveda najbolj premaknili, konec leta 2005 je ta številka že na 20%. Konec oziroma
               nekje do srede marca, pa računamo, da bo ta številka približno eno tretjino vseh
               sredstev. To pomeni, da so praktično realizirani vsi projekti iz leta 2004 in 2005.
               In s tem nekako pridemo v eno tekočo dinamiko črpanja teh sredstev, jaz sem pa seveda
               prepričan, da bo konec letošnjega leta slika popolnoma drugačna, še bistveno boljša.
                   Vlada je sprejela kar kot
               sem že omenil kar nekaj ukrepov v tem času. Kar zadeva seveda podpisanih pogodb je
               načrt, da se v prvi polovici letošnjega leta podpišejo vse pogodbe kar zadeva
               sredstva strukturnih skladov. Tako da bomo še imeli nekje v drugi polovici letošnjega
               leta nekoliko časa v primeru, da bi prišlo do nekaterih eventualnih odstopov, kar je
               seveda za pričakovati. Ni za pričakovati, da bi seveda vse pogodbe 200% analizirane,
               ker zaradi tudi samih postopkov javnih naročil in vseh drugih elementov, ki vplivajo
               na posamezno črpanje lahko pride do odstopov posameznih pogodb. Je pa res, da smo
               tudi z ozirom stanja na tem področju, ki je bila narejena z ozirom na analizo
               pravzaprav določili dodatne pravice uporabe okvirno približno 15% in s tem se
               postavlja kar zadeva seveda podpisa pogodb na tako imenovano varno stran na področju
               seveda strukturnih skladov. Mi računamo, da bodo seveda te stvari realizirane kot sem
               že omenil v prvi polovici letošnjega leta razen v nekaterih primerih, kjer pač sama
               specifika sklepanja pogodb pač narekuje drugačno dinamiko, ampak v vsakem primeru
               seveda vsa sredstva bodo v letošnjem letu s pogodbami zavezana.</p>
               <p>V tem času smo tudi kar zadeva sam sistem, ker smo ugotavljali, da je sistem, ki ga
               ima Slovenija izjemno zapleten v bistvu analizirali in ga tudi že v tem času
               optimizirali s tem, da smo recimo med drugim ukinili tako imenovana posredniška
               telesa in smo jih združili z organom upravljanja. Med drugim smo seveda tudi ukinili
               agencijo za regionalni razvoj in smo jo vključili tudi v smislu optimiziranje sistema
               vsaj v enem delu v samo službo, narejenih je bilo pa še precej drugih korakov
               predvsem kar zadeva seveda kontrol v smislu opravičenosti sredstva, to je bilo tudi
               eno od kritičnih točk. Na tem polju je bilo narejenih precej izobraževanj dodatne
               okrepitve in tudi seveda predvsem ta segment je bilo potrebno pospešiti, da so seveda
               sedaj pravzaprav zahtevki avtorizirani s tem v tistem delu, ko še niso bili
               posredovani tudi posredovanje na komisijo kar zadeva vračila sredstev.</p>
               <p>Potem so še bili številni drugi ukrepi, nenazadnje se praktično tedensko aktivno
               spremlja tudi z nivoja ministrov, ki so pristojni v končni fazi za posamezne ukrepe
               to spremljanje sredstev in tudi to operativno delo mislimo, da je v bistveni meri
               pripomoglo k temu, da so se stvari dejansko pospešile. Mi smo v tem gradivu navedli
               nekaj posameznih prednostnih nalogah nekaj projektov karakterističnih za posamezna
               področja pa jih ne bi posebej našteval, ker so tako ali tako najeti v gradivu.</p>
               <p>Bi se pa v tem drugem delu mogoče samo še ustavil kar se tiče kohezijskega sklada.
               Kar zadeva kohezijski sklad so sredstva v bistvu pristopi tu nekoliko drugačen v tem
               primeru, če smo prej govorili o programskem pristopu in je mogoče seveda tudi
               premikati seveda sredstva med posameznimi instrumenti oziroma ukrepi in to smo seveda
               tudi izkoristili. Namreč, na podlagi analize, ki je bila narejena smo seveda tudi na
               tistih ukrepih oziroma na tistih instrumentih, kjer smo ocenili, da ne bo možno
               izpeljati postopkov v letošnjem letu sredstva prerazporedili na druge instrumente
               torej v tem smislu zagotovimo optimizacijo črpanja.</p>
               <p>Druga stvar je pa seveda na področju kohezijskega sklada, kjer je pravzaprav tako
               imenovan projektni pristop.
               Tukaj ločimo tudi ta sredstva v dve dela. Eden del so tako imenovani ISPA projekti,
               drugi so pa projekti, ki so iz naslova ministrstva za promet, kjer so projekti iz
               naslova investicij na področju železniške infrastrukture in pa investicije na
               področju ministrstva za okolje in prostor, kjer so različno okolje varstveni in
               vodovarstveni projekti.</p>
               <p>Ta prvi del so tako imenovani ISPA projekti to so projekti iz predpristopne pomoči
               še. Ti projekti so kasneje bili v bistvu prevedeni v kohezijski sklad, to je v
               trenutku, ko je Slovenija tudi formalno vstopila v EU in so seveda sedaj tretirani
               kot kohezijski projekti. Res pa je, da na tem projektih imamo še največ problemov in
               da seveda kar zadeva te projekte smo že nekajkrat posredovali za podaljšanje rokov do
               sedaj. Praktično še ni bilo izgubljenih nobenih sredstev. Je pa seveda res, da tukaj
               so pač tudi predvsem operativni izvedbi tudi v povezavi s samim vodenjem novih
               načinov seveda določeni problemi.</p>
               <p>Drugi del projektov iz naslova kohezijskega sklada so seveda ti čisti kohezijski
               projekti. Kar zadeva teh projektov smo seveda zahteve na komisijo posredovali in so
               praktično bili odobreni in sicer koncem leta 2004, štirje projekti, dva iz naslova
               prometa in dva iz naslova okolja in prostora, podobno je bilo in tudi v letošnjem
               letu za ta preostanek sredstva, ki so še na voljo iz kohezijskega sklada se ti
               projekti sedaj pripravljajo za posredovanje na evropsko komisijo in so v tem smislu
               odobreni.</p>
               <p>Kar zadeva seveda samo črpanje. Na teh projektih je potrebno povedati, da seveda
               črpanje poteka na tistih ISPA-nih projektih, kjer teče že izvedba projekta. V
               nekaterih primerih kot sem povedal še potekajo postopki javnih naročil, tam so
               največje pravzaprav težave, ker se počasi čas izteka in bodo seveda pristojni morali
               stvari še pospešiti tudi imam seveda v mislih tudi občino tam, kjer so nosilci teh
               projektov recimo okoljevarstvenih. Kar zadeva pa teh čistih kohezijskih pa poteka
               črpanje v tem trenutku pravzaprav na enem od teh projektov, ki so bili odobreni to je
               na projektu DARS-a smeri Krška vas, kjer je praktično že zaključen fizično ta projekt
               in pač poteka te finančne zadeve. V ostalih primerih pa seveda še potekajo postopki
               javnih razpisov in se sedaj tudi podpisujejo pogodbe.</p>
               <p>Seveda moram opozoriti kar zadeva samega črpanja tudi na to pravilo eden plus dva.
               To ne pomeni, da bo v letošnjem letu kar se tiče samega črpanja sredstev se stvari
               končale, ampak ima Slovenija še naslednji dve leti seveda to možnost samega črpanja.
               Čeprav seveda smo poskušali dinamiko peljati na način, da bi se v letošnjem in drugem
               letu maksimalno seveda te pravice izkoristile, govori se predvsem o področju
               strukturnih skladov. Na področju kohezijskega sklada znajo biti stvari nekoliko
               drugačne, ker tam je pač projektni nivo in bo treba slediti dinamiki vodenja samih
               projektov. To pa je seveda pomembno tudi, kar zadeva naslednjo finančno perspektivo,
               ki je bila uspešno izpogajanja v korist Slovenije in v tem trenutku seveda intenzivno
               že teče priprava teh dokumentov, vendar to ni tema za današnjo točko.</p>
               <p>Tako da bi jaz mogoče ob zaključku seveda povedal to, da smo mi ta voz črpanja
               evropskih sredstev, ki je praktično na začetku lanskega leta v celoti bil na mestu
               premaknili v pogon. Mislim, da smo prišli na situacijo, kjer smo stvari spravili
               pravzaprav v tekoče delo tako kot bi naj sicer tudi potekalo. Res je seveda, da smo
               zaradi pač različnih vzrokov in zaostankov v preteklem obdobju seveda beležili
               določen fazni zamik enega leta, temu se ni bilo mogoče izogniti in ni mogoče seveda
               čez noč stvari premakniti. 
               Bilo je izvedenih ogromno postopkov, ogromno dela na nivoju vlade, na nivoju vseh
               ministrstev, tudi na operativnem nivoju, če ne bi bilo tega. Seveda te stvari ne bi
               uspeli niti premakniti naprej in jaz sem prepričan, da bo Slovenija vse te pravice,
               ki so ji pravzaprav na voljo v tej finančni perspektivi, v vsakem primeru izrabila,
               ker kot sem že omenil, nenazadnje jih tudi nujno potrebuje za samo realizacijo
               projekta in za sam tekoči razvoj. Toliko mogoče uvodoma. Hvala lepa.</p>
            </sp>
            <sp xml:id="SDT4-OZZEU-Redna-041-2006-03-10.sp3">

               <speaker>PREDSEDNIK ANTON KOKALJ:</speaker>

               <p>Hvala lepa. Naslednjemu dajem besedo ministru za gospodarstvo, mag. Vizjaku.
               Izvolite.</p>
            </sp>
            <sp xml:id="SDT4-OZZEU-Redna-041-2006-03-10.sp4">

               <speaker>MAG. ANDREJ VIZJAJ:</speaker>

               <p>Hvala lepa. Ni potrebno. Mislim, da je moj kolega Žagar v celoti vse povedal. Sicer
               je ministrstvo pristojno za evropski sklad za regionalni razvoj in pravzaprav tem
               ugotovitvam, ki so bile podane, nimam kaj dodati.</p>
            </sp>
            <sp xml:id="SDT4-OZZEU-Redna-041-2006-03-10.sp5">

               <speaker>PREDSEDNIK ANTON KOKALJ:</speaker>

               <p>Hvala lepa. Želi kdo od predstavnikov vlade. Mogoče gospa Bočižičeva, iz ministrstva
               za finance kakšno dopolnitev? Izvolite.</p>
            </sp>
            <sp xml:id="SDT4-OZZEU-Redna-041-2006-03-10.sp6">

               <speaker>MOJCA GROŠELJ:</speaker>

               <p>Moje ime je Mojca Grošelj in prihajam kot sekretarka iz ministrstva za finance, kjer
               vodim plačilni organ, ki deluje v okviru sektorja za opravljanje s sredstvi EU. Poleg
               organa upravljanja, smo na plačilnem organu pristojni za certificiranje izdatkov
               evropski komisiji in za vlaganje zahtevkov evropski komisiji na podlagi katerih potem
               pridejo prilivi v Republiko Slovenijo. Poročilu samemu ne bi dodala nič. Kar je
               minister povedal, je bilo pripravljeno tudi v sodelovanju z našimi podatki in
               številke pravzaprav največ povejo same. Če bo pa še kakšno vprašanje potem v
               nadaljevanju, pa lahko kakšno dodatno pojasnilo. Hvala.</p>
            </sp>
            <sp xml:id="SDT4-OZZEU-Redna-041-2006-03-10.sp7">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo dajem še predstavnici Skupnosti združenja občin Slovenije.</p>
            </sp>
            <sp xml:id="SDT4-OZZEU-Redna-041-2006-03-10.sp8">

               <speaker>MARJANA KRAJTNER LOZINA:</speaker>

               <p>Pozdravljeni! Moje ime je Marjana Krajtner Lozina, prihajam pa z Mariborske razvojne
               agencije in sem tukaj po pooblastilu gospoda Soviča. Ne vem koliko je to odprto in če
               se lahko postavljajo vprašanja, potem bi jaz na ministrstvo za finance postavila eno
               vprašanje. Prišla je ... uredba, da sedaj po novem ne bodo potrebna naknadna soglasja
               ministrstva za finance. Sprašujem pa to popolnoma konkretno in tudi na konkretnih
               projektih, ki smo jih vlagali. Pa me zanima, koliko so sedaj ti postopki skrajšani
               oziroma koliko je sedaj reakcijski čas od zaprtja razpisa do podpisov pogodbe. Naš
               primer je konkreten, razpis je bil zaprt septembra 2004, sklep o izbiri projekta smo
               dobili novembra 2004, pogodbo pa prejšnji teden. Pa me zanima koliko so sedaj ti
               postopki z ministrstvom za finance, ker to je tudi bilo vprašanje, ki ga moram tudi
               potem prenesti oziroma odgovor, ki bi ga naj prenesli nazaj. Hvala.</p>
            </sp>
            <sp xml:id="SDT4-OZZEU-Redna-041-2006-03-10.sp9">

               <speaker>PREDSEDNIK ANTON KOKALJ:</speaker>

               <p>Dobro. Jaz sem sicer pričakoval vidik občin, sodelovanje pa vključenost pri samem
               sistemu črpanja, ampak v redu, mislim vesel bi bil tudi tega pogleda, kako ste
               vključeni v organe v nadzorni odbor itn. Sedaj bi dal besedo predstavniku državnega
               sveta, če je v zvezi s tem državni svet razpravljal. Ni.</p>
               <p>Potem predlagam, da bi odprli razpravo, pa bi mogoče po nekaj razpravljavcih dal
               potem besedo spet vladi.</p>
               <p>Najprej se je javil poslanec Franc <stage>(Feri)</stage> Horvat. Izvolite.</p>
            </sp>
            <sp xml:id="SDT4-OZZEU-Redna-041-2006-03-10.sp10">

               <speaker>FRANC (FERI) HORVAT:</speaker>

               <p>Hvala za besedo, gospod predsednik. Spoštovana ministra s sodelavci, kolegice in kolegi, vsi drugi
               prisotni! Najprej želim poudariti, da menim, da je zelo koristna uvrstitev te točke
               na dnevni red odbora in verjetno razmišljamo tudi predsedniki drugih delovnih teles,
               da bi razpravljali o teh poročilih, ki so izjemno aktualna, tako ta del, ko je prikaz
               številk in pa tega, ker je bilo doseženo, kot predvsem tistega, kar namerava vlada
               storiti za v prihodnje, za koriščenje še večje obsega sredstev, ki bo na razpolago v
               obdobju nove finančne perspektive. Informacije, ki smo jih dobili od dveh oziroma
               danes še od ministrstva za finance, se pravo od treh ministrstev, so zanimive,
               koristne. Sam bi pa si dovolil predlagati za v prihodnje, da bi dobili sintetično
               skupno informacijo vlade, ker tukaj nekatere zadeve manjkajo, za nekatere resorje, za
               nekatera področja, za nekatere segmente, recimo področje ki je zelo pomembno tudi in
               po obsegu veliko. To je področje kmetijstva.</p>
               <p>Drugo, kar bi predlagal tudi za v prihodnje; predsednik je pojasnil uvodoma, da
               drugih ministrstev ni vabil na sejo. Za obravnavo teh poročil se strinjam, da ni bilo
               nujno, ampak za v prihodnje pa mislim, da bi bilo koristno, da se povabi tudi
               ministrstvo, pristojno za razvoj oziroma ministra brez listnice, pristojnega za
               razvoj, ministrstvo za kmetijstvo, verjetno ministrstvo za delo, pa morda še koga.</p>
               <p>Naslednje, kar bi želel reči, da bi bilo smiselno verjetno razpravo razdeliti v dva
               dela, vsaj sam bom tako razpravljal. Eno je to poročilo o dosedanjem koriščenju
               sredstev in sprejetih ukrepih za izboljšanje koriščenja, drugo pa je obravnava
               priprav za koriščenje sredstev v prihodnji finančni perspektivi. Namreč v samem
               gradivu je napovedano in tudi nekaj stavkov napisano na to temo, vendar je to daleč
               premalo od tega kar bi pričakovali oziroma kar bi morali narediti za to, da bi ne
               samo slabosti iz preteklosti popravili, ampak da se dejansko temeljito pripravimo na
               novo finančno perspektivo, ker vidimo, da čas hitro teče, in da pravzaprav nas samo
               še nekaj mesecev loči od izvajanja nove finančne perspektive.</p>
               <p>Pri tem prvem delu se strinjam, da je po ukrepih, ki jih je sprejela vlada v lanskem
               letu in posamezna ministrstva, da je bil dosežen napredel. To kažejo podatki. In da
               bi bilo koristno tako slabe kot dobre izkušnje, koristiti pri pripravah na boljše
               koriščenje sredstev v novi finančni perspektivi. Vendarle, da imamo obe plati
               medalje. Ob tem, ko pozitivno ocenjujemo izboljšanje koriščenja sredstev v skladu
               evropske unije, pa je vendarle treba pogledati tudi celoto in pred seboj imam pregled
               ministrstva za finance. Namreč neto položaj proračuna Republike Slovenije do
               proračuna Evropske unije za leto 2005, ki kaže  globalno sintetično sliko za celotno državo, za celotni
               proračun. Ti podatki pa vendarle kažejo, da stanje le ni tako ugodno ali še vedno ni
               zadovoljivo. S tem nočem zmanjševati pomena tega kar je minister Žagar in drugi
               minister in njihovi sodelavci kar so dosegli in vlada, vendar je še vedno podatek o
               neto položaju Republike Slovenije v odnosu do proračuna Evropske unije za konec
               lanskega leta nezadovoljiv. 10,6% je dejansko ta izkoristek ali 4,5 milijard v
               primerjavi s tem kar je bilo predvideno v rebalansu proračuna to je skoraj 43
               milijard tolarjev. Spodbudno je to in verjamem kar pravi minister Žagar, da se bodo
               rezultati teh ukrepov pokazali in se že kažejo v prvih mesecih tega leta in zelo
               spodbudno je tudi to in pozdravljam to, da vlada teži k temu, da bodo vse pogodbe v
               letošnjem letu sklenjene, bilo bi zaželeno ali lepo, da bi tudi čim večji del
               sredstev iz te finančne perspektive oziroma iz teh dveh let, da bi bil dejansko tudi
               izkoriščen in da bi čim manj ...<stage>/nerazumljivo./</stage>.. na prihodnja leta.</p>
               <p>Uvrstili smo se med najboljše po podatkih, ki jih imam na podlagi preglednice
               Evropske unije direkcije za regionalno politiko, smo po teh podatkih dejansko na
               tretjem mestu med najboljšimi, pred nami sta Latvija in Estonija, če so ti podatki
               točni. Spomnil bi na to, da smo pri koriščenju predpristopne pomoči bili na prvem
               mestu in postavljati si moramo ambiciozne cilje in težiti k temu, da bomo prvi ali
               vsaj drugi. Toliko o tem delu.</p>
               <p>Dovolite mi nekaj besed o pripravah na koriščenje sredstev v novi finančni
               perspektivi.</p>
            </sp>
            <sp xml:id="SDT4-OZZEU-Redna-041-2006-03-10.sp11">

               <speaker>PREDSEDNIK ANTON KOKALJ:</speaker>

               <p>Gospod Feri Horvat, jaz sem uvodoma povedal, mogoče ste zamudil, da se danes ne bi
               lotevali nove finančne perspektive, ker je v pripravi programski dokument, ki bo
               predstavljen v maju in takrat bi dal to točko posebej na naš odbor. Se opravičujemo.
               2004-2006 je danes tema.</p>
            </sp>
            <sp xml:id="SDT4-OZZEU-Redna-041-2006-03-10.sp12">

               <speaker>FRANC (FERI) HORVAT:</speaker>

               <p>Se strinjam, ne bom razpravljal o tem. Vendar bi glede na to, da je v tem gradivu
               nekaj besed rečeno o pripravah na novo finančno perspektivo, vendar to kar je rečeno
               je izjemno skopo in bi predlagal samo en delovni sklep odbora, da vlada čim prej
               pripravi celovit program ukrepov za boljše koriščenje oziroma za maksimalno
               koriščenje sredstev v novi finančni perspektivi in da potem dejansko ta program tudi
               mi obravnavamo.</p>
            </sp>
            <sp xml:id="SDT4-OZZEU-Redna-041-2006-03-10.sp13">

               <speaker>PREDSEDNIK ANTON KOKALJ:</speaker>

               <p>Hvala. Naslednji se je prijavil k besedi gospod Cvikl.</p>
            </sp>
            <sp xml:id="SDT4-OZZEU-Redna-041-2006-03-10.sp14">

               <speaker>MAG. MILAN M. CVIKL:</speaker>

               <p>Hvala lepa gospod predsedujoči. Lep pozdrav ministroma in sodelavcu in sodelavkam in
               tudi medijem,  ker imamo danes
               redko priliko, da na odboru za zadeve Evropske unije razpravljamo o teh zadevah
               odprto. Tri sklope razmišljanj. Najprej neka ocena dokumentov, ki smo jih prejeli,
               potem moj pogled na stanje stvari kot so v začetku leta 2006 in potem prihodnost,
               četudi ste gospod Kokalj, da o prihodnosti danes ne bomo govorili, ne vem sicer kdaj
               bomo če ne na začetku leta 2006, potem, ko je naslednja finančna perspektiva,
               govorili o tem vprašanju.</p>
            </sp>
            <sp xml:id="SDT4-OZZEU-Redna-041-2006-03-10.sp15">

               <speaker>PREDSEDNIK ANTON KOKALJ:</speaker>

               <p>Gospod Cvikl, povedal sem, da.. lepo prosim.</p>
            </sp>
            <sp xml:id="SDT4-OZZEU-Redna-041-2006-03-10.sp16">

               <speaker>MAG. MILAN M. CVIKL:</speaker>

               <p>Me boste lahko prekinili, ko bom prišel do tiste točke, še nisem tam.</p>
               <p>Najprej me veseli, da je vlada preko ministrstev posredovala gradivo, čeprav bi bilo
               dobro, da bi dobili celovito gradivo. Dobili smo tri gradiva, najprej služba vlade za
               lokalno samoupravo in regionalno politiko, ministrstvo za gospodarstvo, ministrstvo
               za finance. Mi smo dobili, po mojem, to kar bi bilo potrebno in bi predlagal,
               predsedujoči, da naslednjič mogoče tudi tako sugerirate strukturo točke, da govorimo
               o celovitem odnosu slovenskega proračuna in evropskega proračuna in potem v podtonu
               še o celovitem odnosu Slovenije in Evropske unije. Namreč, ker če boste sedaj šli
               pogledati te podatke kot jih poroča evropska komisija, boste videli, da je njihova
               neto pozicija v odnosu do Slovenije višja kot to kar je povedal gospod Horvat, ker se
               upošteva po ..<stage>/nerazumljivo./</stage>.. principu tudi tisto kar dobijo drugi iz Slovenije, ki
               niso neposredni ali posredni proračunski uporabniki. To mislim, da bi bilo dobro, da
               bi imeli celovito informacijo. Jaz sam obžalujem, da ministrstvo za finance mogoče v
               svojem gradivu, predpostavljam, da so ga pripravili pri vplačilnem organu oziroma pri
               gospe Grošljevi ni dodalo še tega kar vplačujemo v Evropsko unijo, ker bi potem bilo
               še toliko bolj jasno kako pomembno je to kar dela predvsem resorni minister za v
               narekovaju usmerjanje, črpanje evropskih sredstev, to je gospod Žagar. V tej zvezi bi
               rad rekel, da me veseli, da potem, ko smo slabo leto od tega v neki oddaji govorili
               nekateri, ki smo se s tem ukvarjali v preteklosti, z gospodom Žagarjem in gospodom
               Bajukom o tem vprašanju, da je gospod Žagar zavihal rokave in da je tudi rezultat teh
               zavihanih rokavov pred nami, poročilo o črpanju sredstev iz evropskih strukturnih
               skladov kot je prezentirano je odraz vsega tega kar tukaj piše. In jaz mislim, da v
               osnovi ne gre toliko za to, da ste sistem spremenili, ampak gre za to, da je bilo
               potrebno veliko neposrednega usklajevanja ministrskih intervencij in teh operativnih
               sestankov in srečanj na
               tedenski ravni. To pravim zato, ker tisti, ki se s črpanjem evropskih sredstev
               ukvarjajo že nekaj časa, bi tole poročilo in to situacijo primerjali z obdobjem
               1994-2004, ko smo prvič začeli črpati evropska sredstva, je bila situacija zelo
               podobna. Imeli smo veliko obljubljenih projektov, imeli smo pa malo razpisov, imeli
               smo malo dodeljenih sredstev, imeli smo malo pogodb in še manj plačil. In bolj kot se
               je obdobje 1994-2004 zaključevalo, bolj so te številke se polnile proti višjim
               odstotkom, tako kot je to danes razvidno iz podatkov za leto 2005, ko to primerjamo z
               2004. Povsem logično. Logično tudi zato, ker leta 2004 smo vse te aktivnosti izvajali
               8 mesecev in menim, da številke odražajo preprosto dejstvo vsakega projektnega
               ciklusa, ki mora upoštevati, da je potrebno najprej dogovoriti strukturo sredstev in
               potem...</p>
            </sp>
            <sp xml:id="SDT4-OZZEU-Redna-041-2006-03-10.sp17">

               <speaker>PREDSEDNIK ANTON KOKALJ:</speaker>

               <p>Pozornost, gospod Cvikl ima besedo. Preveč nas je.</p>
            </sp>
            <sp xml:id="SDT4-OZZEU-Redna-041-2006-03-10.sp18">

               <speaker>MAG. MILAN M. CVIKL:</speaker>

               <p>Hvala lepa. In potem imeti na tej podlagi razpise, odločitve o dodelitvah razpisov,
               podpisane pogodbe itn. Tako, da mislim, da je to na nek način zelo logično
               nadaljevanje, samo da se v dveh letih, v obdobju 2004-2006 predvidi to kar je bilo
               nekoč v obdobju do 1994-2004, ko smo na koncu zaključili praktično s 95%, če se ne
               motim, črpanjem sredstev, ki so nam bila obljubljena ali pa smo jih mogli dobiti v
               času pred vstopom v Evropsko unijo. Tako da, jaz bi rad, da je tukaj jasno povedano,
               vsaj sam sem se s tem še v funkciji državnega sekretarja ministrstva za finance zelo
               veliko ukvarjal, da to kar dela gospod Žagar, je dobro in mislim, da je prav, da s
               tem delom nadaljujete in s tem dosegate to, da bo Slovenija uspela maksimalno črpati
               to kar nam je, to kar smo dogovorili v okviru prve udeležbe v naslednji finančni
               perspektivi, sedaj ko smo članica Evropske unije. Zato bi na nek način ja, ni nič
               narobe, če pride gospod Damijan pa še kdo, ampak menjati ali pa hitro menjati
               odgovornosti pri teh postopkih, mislim da ni nujno vedno najboljša poteza. Veseli me,
               da je tudi v dovolj veliki meri očitno upoštevana vloga ministrstva za finance v
               tistem delu, ko je ministrstvo za finance, tako kot je iz dokumenta razvidno,
               vztrajalo na tisti ključni vlogi, ki jo ima ministrstvo za finance, to pa je ta
               zahteva, če hočete, lastne finančne kontrole, prej preden damo zahtevek za sredstva v
               Evropsko unijo in tudi očitno na tem področju zadeve potekajo ali pa gredo v pravi
               smeri.</p>
               <p>Jaz imam dve vprašanji v zvezi z dokumenti, ki smo jih dobili. Prvo vprašanje je,
               kako ali pa s kakšno verjetnostjo ocenjujete, da bodo ali pa, kateri bodo ti
               odstotki, po vaših ocenah, tam nekje leta, bomo rekli 2007, 2008? In predvsem v tej
               zvezi ali boste  šli, glede
               na negativne izkušnje, ki so povezane s tem, da so ministri navadno preveč
               optimistični, ko dajejo zahtevke v proračun? To se je videlo na tem, kar je povedal
               gospod Horvat, samo 10% neto pozicije smo dobili, ampak s tem ni nič izgubljenega. To
               samo pomeni, da po cash principu sredstva še niso prešla v državni proračun, seveda
               zato imamo velika odstopanja na prihodkovni, ampak tudi na odhodkovni strani. In me
               zanima ali boste pri rebalansu proračuna za 2006 in pa predvsem pri spremembah
               proračuna za 2007 bolj realni v upoštevanju teh številk? To razlagam predvsem zato,
               ker mislim, da bi bilo dobro, da bi iz izkušenj 2004, 2006 ta vlada se zavedala, da
               je potrebno biti realen, tako pri prihodkovni kot odhodkovni strani, zato da ne bi na
               podlagi in tukaj moram iti v prihodnost. Seveda obljub iz naslednje finančne
               perspektive, kdo za obdobje 2007,2008 navidezno zapiral proračun. Ker mi lahko
               rečemo, ja, dobili smo 3 pa pol milijarde evrov in sedaj bomo na podlagi tega po cash
               principu povečali, zelo povečali prihodke in zaradi tega je zelo, napovedali zelo
               velik obseg odhodkov v teh dveh proračunih. To je pomembno vprašanje. Tako da, to me
               zanima. Ali ministrstvo za finance, služba vlade za lokalno samoupravo in regionalni
               razvoj razmišlja v tej smeri. Upam, da sem bil dosti jasen. Ne biti preoptimističen
               za to, da ne bi imeli izpadov, ki bodo v letu 2006 enaki kot so bili leta 2005. To
               vam sedajle podpišem, glede na številke, ki ste nam jih prinesli, glede kaj vse je že
               ali šele bo razpisano.</p>
               <p>In drugo vprašanje je pa zelo enostavno. Kdaj bomo ta dokument, se bo imenoval
               nekako drugače, državni razvojni program 2007-2013, seveda videli bodisi v državnem
               zboru oziroma bo sprejet? Ta dokument je fizično bil izdan leta 2004, ampak o njemu
               so potekala pogajanja dolgo časa. Ta dokument bo pa vključno vsebinsko določil, kaj
               bodo prioritete Republike Slovenije. In gospod predsedujoči, če dovolite, mislim, da
               bi bilo dobro, da bi nam vlada, končno smo na odprti seji, vendarle povedala, kakšna
               so razmišljanja. Jaz lahko samo slišim razno razne ideje iz gospodarskih kolegijev in
               ne vem česa še. To je strateško vprašanje. Strateško vprašanje je, kako bomo mi
               razrezali v, če hočete projekt ali pa skupine projektov denar, ki nam je na razpolago
               za obdobje 2007 in 2013. Ne glede na to točno, kaj bo sedaj z naslednjo finančno
               perspektivo glede na spremembe, ki se dogajajo v odnosu med Evropskim parlamentom,
               evropsko komisijo in pa svetom. Mi bomo ta razrez morali narediti. Upam, da bo to
               narejeno na transparenten način, in da bo pri tem transparentnem načinu javnost,
               mislim da splošno javnost predvsem pa državni zbor, lahko imel svoj vpliv. Ker v
               nasprotnem seveda bo težje zapirati proračuna 2007, 2008, predvsem pa težje in še
               najtežje zapreti proračun potem v času mandatov novih vlad.  Tako da mislim, da je diskusija o državnem
               razvojnem programu naslednja diskusija, ki bi jo morali imeti na tem odboru, v
               povezavi še z drugimi odbori, in bi želel, da nam vlada, se pravi, v odgovoru na to
               moje drugo vprašanje, odgovori na to. Drugače pa mislim, da delate dobro. Dela je pa
               veliko, in to je bilo edino sporočilo, ki smo ga dajali še iz časov prejšnje vlade,
               kar se sedaj potrjuje tudi s številkami. Ko zagrabite zadeve za roge, potem se pač
               projekti začnejo premikati in procenti gredo počasi, a vztrajno proti 100.</p>
            </sp>
            <sp xml:id="SDT4-OZZEU-Redna-041-2006-03-10.sp19">

               <speaker>PREDSEDNIK ANTON KOKALJ:</speaker>

               <p>Hvala lepa. Vmes se je prijavil gospod Štebe v imenu združenja občin Slovenije, pa bi
               dal pred prej prijavljenima njemu besedo. Na kratko, z vidika združenja občin,
               prosim.</p>
            </sp>
            <sp xml:id="SDT4-OZZEU-Redna-041-2006-03-10.sp20">

               <speaker>MAG. TOMAŽ ŠTEBE:</speaker>

               <p>Hvala lepa, gospod predsednik. Po ustnem pooblastilu predsednika, sem pa
               podpredsednik združenja občin Slovenije, bi rad pohvalil to, da se je ta zasuk
               dejansko realiziral, številke so popolnoma očitne. Mi bi si želeli analize izkušenj
               iz posameznih projektov, ker je veliko mnenj, ki bi jih bilo treba na osnovni teh
               analiz preveriti, ali so upravičena ali ne, bolj v smislu pritožb na to, da je veliko
               manjših občin bilo včasih nekako izključenih iz takih projektov. Želimo si, da bi -
               ampak ne morem preveč zahajati v naslednje obdobje -, da bi bilo to partnerstvo na
               nek način bolje stimulirano, ker v preteklosti so do projektov prihajali predvsem
               večji in tisti, ki so uspešneje lobirali. Tako da to partnerstvo občin, kjer bi bile
               potem tudi manjše občine vključene, gre za neko področje, neko strukturo, kjer je to
               nekako tudi zapovedano iz evropskih izkušenj, pa tudi čezmejno sodelovanje, sedaj se
               pač odpirajo tudi možne povezave navzven. Toliko v smislu tega poročila o črpanju
               sredstev. Hvala lepa.</p>
            </sp>
            <sp xml:id="SDT4-OZZEU-Redna-041-2006-03-10.sp21">

               <speaker>PREDSEDNIK ANTON KOKALJ:</speaker>

               <p>Hvala lepa. Predlagam, da bi zdaj mogoče vlada komentirala oziroma odgovorila. A bi
               vi prej? Dobro, potem pa dam besedo še vam, pa gospodu Slavincu, ki sta do zdaj
               prijavljena. Nato pa bom dal besedo vladi.</p>
            </sp>
            <sp xml:id="SDT4-OZZEU-Redna-041-2006-03-10.sp22">

               <speaker>DR. PAVEL GANTAR:</speaker>

               <p>Hvala lepa. Saj bom zelo kratek. Nekaj vprašanj bi rad postavil.</p>
               <p>Tudi sam ocenjujem, da je prav, da je to poročilo ugodno, da je po začetnih težavah
               in neusklajenosti, potem ko se začenjajo mehanizmi med seboj usklajevati, te grobe
               zadeve se pričnejo urejati in vsak projekt nadaljnji bo prinesel določene izkušnje in
               prepričan sem, da bodo ti mehanizmi poenostavljeni, racionalizirani in tako naprej,
               da bodo zadeve tekle dobro, in prav je, da tečejo dobro, in je to dobro pač za
               Slovenijo.</p>
               <p>Tudi jaz bi opozoril na to, da zdaj, ko so te stvari urejene, verjetno ne bi bilo
               smiselno preveč razmišljati o tem, da bi se ta pristojnost prenašala z ministrstva na
               ministrstvo ali s službe na službo. To pomeni lahko neke dodatne probleme. Mislim, da
               je treba še dopolniti to in peljati stvari naprej, ker pač gredo v pravi smeri,
               pozitivni.</p>
               <p>Tisto, kar mene zanima, sta dve vprašanji in ena pobuda. Na področju okolja in
               prometa poročilo zaznava, da je prišlo do problemov pri prekvalifikaciji projektov iz
               ISPA projektov v projekte kohezijskega sklada. Kakšni so ti problemi bili oziroma za
               katere projekte gre? Kaj je tu bilo narobe? Ali bodo ti projekti še ujeti v tej
               finančni perspektivi ali so že prestavljeni na drugo finančno perspektivo? To me
               zanima posebej s tega vidika, ker je koriščenje ISPA fondov bilo razmeroma močno, se
               pravi, tako rekoč 100%, in so ti mehanizmi bili že uveljavljeni takrat.</p>
               <p>V zvezi s tem programom za 2007-2011 bi dal pobudo, da bi ta odbor ne razpravljal
               samo o tistem dokumentu, ki ga bo sprejela vlada, ampak da bi opravili  razpravo, preden ga vlada
               sprejme, se pravi, o nekih izhodiščih, prioritetah in tako naprej, nekaj tega je že
               sprejetega, in da ne bi bili, bi rekel, samo na zadnjo fazo, ko samo vidimo rezultat,
               ampak bi imeli možnost, da tudi kaj rečemo o predhodni fazi, se pravi, v neki
               predhodni obravnavi v državnem zboru.</p>
               <p>Kot naslednje imam še eno vprašanje, to je pa vprašanje, ki se nanaša na ministra,
               gospoda mag. Vizjaka. Namreč, ukrep 1.4, to je ukrep, ki se veže na širokopasovne
               povezave, ki je doživel dva razpisa, enega še v času prejšnje vlade, kjer je razpis
               padel. Zanimivo, razpisovalci so oziroma smo podcenili vlogo in pomen lokalnih
               monopolnih operaterjev in tistih, ki razpolagajo z optičnimi omrežji. Vendar vidim,
               da v tem drugem - in iz tega se je dalo marsikaj naučiti, kako pravzaprav postaviti
               nov razpis, ki bi ta problem nekako odpravil. In zdaj ta razpis, drugi razpis, je
               očitno tudi padel. Ponovno, kot vidim, na isti način in s strani istih pritožnikov,
               tako rekoč. Piše, da pravzaprav ni javna infrastruktura občin... <stage>/nerazumljivo/</stage>, ne
               izpolnjuje teh pogojev. In vlada se je odločila, da te zgodbe ne bo peljala naprej,
               prerazporedila sredstva na druge projekte in naj bi nekaj delala potem v naslednjem
               obdobju. Pri čemer pa vendar obžalujem, da na osnovi tistega prvega padlega razpisa
               se ni dalo storiti kaj več, kar bi omogočilo čim hitrejšo širokopasovno povezavo
               javnih institucij, vrtcev, šol in podobnih zadev, na optiko. Kajti če ni...
               <stage>/nerazumljivo/</stage>, potem naj ministrstvo za šolstvo objavi, da kdor prej pride, prej
               melje, in naj to naredijo. Ampak ne naredijo. Torej, tu mislim, da bi se morali, no -
               jaz nočem biti tu razsodnik, kajti meni je razpis takrat padel, prvi pilotni, videl
               sem, kje so nas zagrabili, če smem tako reči, lokalni monopolisti. In mislim, da bi
               se dalo pri tem narediti več, no. Jaz obžalujem dejstvo, da je ta zadeva preseljena v
               drugo, naslednjo finančno perspektivo, preprosto zato, ker je vprašanje
               širokopasovnih povezav v šolah, vrtcih in javnih institucijah vprašanje prej mesecev
               kot let, z vidika razvoja. Hvala.</p>
            </sp>
            <sp xml:id="SDT4-OZZEU-Redna-041-2006-03-10.sp23">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo dajem še dr. Slavincu.</p>
            </sp>
            <sp xml:id="SDT4-OZZEU-Redna-041-2006-03-10.sp24">

               <speaker>DR. MITJA SLAVINEC:</speaker>

               <p>Hvala lepa, gospod predsednik. Pozdravljeni, ministra in vsi ostali prisotni! Tudi
               sam pozdravljam napredek, ki je opažen in izpostavljen. Hkrati pa se pridružujem
               ambicijam kolega Ferija Horvata, da s tretjega mesta čim prej zlezemo še višje, in to
               naj bo kot popotnica in spodbuda za nadaljnje uspešno delo.</p>
               <p>Glede uspešne finančne perspektive, ki jo je minister izpostavil, bi na tem mestu
               povedal, da bo uspešna šele, ko jo bomo v čim večjem obsegu in uspešno izčrpali. In
               tu bi tudi apeliral, da to črpanje usmerimo tako, da bo zagotovilo čim boljši
               gospodarski razvoj, možnosti, inovativno okolje, torej da bo ta denar porabljen tako,
               da bo zagotavljal kar največ dodane vrednosti v prihodnje. Vemo seveda, da je sam
               evropski proračun relativno ostro začrtan in razdeljen, žal, v veliki meri tudi na
               sredstva, ki ne zagotavljajo tega napredka, razvoja in pa novih tehnologij. Zaradi
               tega je to še toliko težje delo in nanj toliko bolj opozarjam.</p>
               <p>Imam pa konkretno vprašanje pri tej tabeli, na prvi strani je to verjetno, za
               dopisom. In sicer, tule vidim realizacijo po različnih ukrepih in pa v smislu, recimo, konkretno dodeljenih
               sredstev in podpisanih pogodb. Pa me čisto tako zanima, kako je realizacija
               podpisanih pogodb na kar nekaj ukrepih nižja od dodeljenih sredstev, kaj konkretno to
               pomeni. In pa opažam zelo nizek odstotek avtoriziranih zahtevkov za povračilo;
               verjetno je potem tu tista stvar, ki ji velja nameniti še posebno pozornost, oziroma
               me zanima, od kod izhaja takšno stanje. Recimo, pri ukrepi 4.1 vidimo samo 4%
               realizacijo v smislu avtoriziranih zahtevkov za povračilo. Hvala lepa. <stage>/Zvonjenje
               mobilnega telefona v obliki pesmi./</stage></p>
            </sp>
            <sp xml:id="SDT4-OZZEU-Redna-041-2006-03-10.sp25">

               <speaker>PREDSEDNIK ANTON KOKALJ:</speaker>

               <p>Hvala lepa. No, simpatično zvonjenje nekega mobilnega telefona slišimo. <stage>/Smeh./</stage> Zdaj
               bi dal besedo vladi, da odgovori na vprašanja, ki so bila postavljena. Gospod Žagar,
               gospod Vizjak. Gospod Žagar, mogoče najprej vi. Izvolite.</p>
            </sp>
            <sp xml:id="SDT4-OZZEU-Redna-041-2006-03-10.sp26">

               <speaker>DR. IVAN ŽAGAR:</speaker>

               <p>Hvala za besedo. Poskušal bi iti po vrstnem redu, kot so bila vprašanja in komentarji
               postavljeni.</p>
               <p>Najprej je bilo vprašanje tega sklepa, ki je povezan s pridobitvijo soglasij, kar
               zadeva občine. Čeprav moram reči, da je tudi to vprašanje povezano s črpanjem v
               tistih delih, kjer so občine končni prejemnik sredstev, to je predvsem na področju
               kohezijskega sklada, na področju MOP. Se pravi, okoljevarstveni projekti in pa pri
               strukturnih skladih so občine bile vključene v te cone, proizvodno-industrijske cone.
               In pa seveda so tu še ti manjši projekti prekomejnega sodelovanja. No, mi smo že lani
               pri spremembi zakona o financiranju občin ta del zgodbe poskušali optimizirati. In
               rezultat te optimizacije je zdaj dejansko pravilnik, ki ga je sprejelo ministrstvo za
               finance. Moram reči, da smo kar nekaj časa tudi operativno usklajevali, ker res
               želimo, da bi se postopki poenostavili. Tudi kar zadeva samo črpanje sredstev, je
               zelo pomembno, da se na vseh segmentih postopki poenostavljajo, in v tej smeri gredo
               te stvari. Tako da kar sicer zadeva tudi to prekomejno sodelovanje in še nekatere
               druge postopke, tudi tam se že pripravljajo analize in optimizacija postopkov. In
               mislim, da bodo zdaj ti sklepi prihajali tudi bistveno prej do samih občin, da bodo
               lahko v nekem normalnem roku realizirale svoje projekte, ker je resnično nemogoče, če
               dobiš praktično malo pred koncem leta sklep, da lahko greš v razpis šele. To je
               nemogoče potem v tekočem letu realizirati.</p>
               <p>Kar zadeva nadalje, mi seveda vse te izkušnje, ki so se pokazale, tako negativne kot
               tudi pozitivne, v samem sistemu črpanja, že sproti poskušamo vključevati v sam sistem
               in ga v tem smislu tudi optimiziramo. Moram pa reči, da se te stvari tudi
               dopolnjujejo.</p>
               <p>Kar pa zadeva to prvo ali tretje mesto, moram pa povedati, da - mislim, da je to kar
               nekaj razpravljavcev omenilo - ambicija te vlade je izkoristiti v maksimalni možni
               meri vsa sredstva. To je ambicija te vlade. Nas ne zanima toliko prvo, drugo ali pa
               tretje mesto, v končni fazi bo komisija naredila analizo, tisto pravo analizo šele
               takrat, ko bo za to prišel čas. V tem trenutku je verjetno še prezgodaj govoriti o
               nekih analizah, ker vemo, da samo obdobje črpanja se bo potegnilo tja v leto 2008,
               zaradi načina črpanja, kar je popolnoma logično. Ampak ponavljam še enkrat, naša
               ambicija je počrpati sredstva v maksimalni možni meri. Ne nazadnje smo tudi zaradi
               tega sprejeli nekatere ukrepe, kot so na podlagi analize te dodatne pravice, s
               katerimi smo si pravzaprav povečali obseg sredstev prek 100%, da bi lahko zagotovili
               to maksimalno možno pravico.</p>
               <p>Kar zadeva načrtovanje sredstev oziroma načrtovanje proračuna, so za to pristojna
               posamezna resorna ministrstva, ki so v končni fazi nosilec proračunskih postavk. Naša
               služba je seveda organ upravljanja. Želja pa je, da  se, normalno, proračun načrtuje čim bolj realno. In ne
               nazadnje tudi dinamika spremljanja črpanja teče po mesecih, mi po mesecih te stvari
               zasledujemo. Tako da tudi s tem, mislim, na nek način ministrstva tudi silimo v to,
               da realno načrtujejo ta sredstva. V bodoče pa želimo tudi čim bolj pripeljati sam
               sistem načrtovanja, vsaj moja osebna želja je to, na tako imenovan projekten nivo.
               Ker v tem primeru bodo lahko končni porabniki, na primer občine, tudi bistveno prej
               poznale obseg sredstev, ki jim bodo namenjena, in se bodo lahko bistveno prej tudi
               bolj realno pripravljale. To je še posebej pomembno za naslednjo finančno
               perspektivo, kot ste že sami omenili, da je teh sredstev nekaj več.</p>
               <p>Lahko samo še na kratko povem, kar zadeva naslednjo finančno perspektivo, da okviri,
               ki jih pa delno tudi narekujejo direktive Evropske unije, in ne nazadnje tudi okviri,
               ki so bili povezani s samimi pogajanji, že diktirajo določen del tega razreza. V teh
               okvirih usklajevanja, kar zadeva naslednjo finančno perspektivo, že potekajo, tako
               medresorsko kot tudi regionalno. Tečejo tudi delno dogovori na nivoju komisije in
               verjamem, da boste v zelo kratkem času tudi te dokumente pridobili, potem ko bodo
               seveda pripravljeni.</p>
               <p>Konkretno vprašanje, mislim, da je še bilo... No, s tem da moramo reči še to, ker to
               je tudi bilo izpostavljeno, mislim, kar nekajkrat, da seveda skozi bistveno povečan
               obseg sredstev iz naslova kohezijske politike mi posredno pravzaprav skozi kohezijsko
               politiko sledimo usmeritvam lizbonske strategije. Tako da to so sigurno te usmeritve
               tudi Slovenije. Recimo, usmeritev za stare države članice je nekje 60% teh sredstev
               namenjenih za lizbonsko strategijo. Tudi Slovenija poskuša to usmeritev slediti,
               čeprav seveda ni v tem paketu starih članic. Ampak z ozirom na naše razvojne ambicije
               mislimo, da je to tudi nujno.</p>
               <p>Kar zadeva mogoče samo še konkretno vprašanje, ki je bilo povezano z nekaterimi
               projekti ISPA, če se prav spomnim. Dejstvo je, da so ti projekti iz predpristopne
               pomoči. Takrat so bili prekvalificirani, in sedaj detajlno poznajo po posameznih
               projektih težave nosilna ministrstva, tako bi zelo težko v detajle odgovarjal. Se
               pravi, okolje in prostor in pa promet. Skozi samo prekvalifikacijo mi ne vidimo nekih
               bistvenih problemov, kar to zadevo. Je pa verjetno, no, so pa težave dejansko
               povezane. Veste, moram reči, da nas je tu tudi, recimo, komisija opozarjala, da bo
               treba tudi tu nekaj stvari narediti naprej oziroma premakniti.</p>
               <p>Kar zadeva sam sistem, recimo, javnih naročil. Mislimo, da je eden velikih problemov
               pri tem sam sistem javnih naročil. Hipotetično bi se lahko celo zgodilo, da bi
               določenega projekta skoraj ne bi bilo možno realizirati v tem času, z ozirom na ta
               sistem pritoževanj in vse ostalo. In v tem smislu bo treba vsekakor tudi modificirati
               sam zakon, kar zadeva javna naročila. In zaostanki so v veliki meri iz tega dela, pa
               tudi, po meni znanih podatkih, iz same priprave projektov. Predvsem kar zadeva
               okoljevarstvene projekte, je veliko težav verjetno tudi s pridobivanjem soglasij na
               terenu, kjer so pač tovrstni problemi. Ampak moram pa reči, da zaenkrat še vsi
               projekti - zaenkrat iz tega naslova še ni bilo izgubljenih praktično nikakršnih
               sredstev. Mi smo na nekaterih projektih, ker so se beležile zamude, dosegli tudi
               podaljšanje. In upam, da bodo zadeve v maksimalni možni meri tudi realizirane. Mogoče
               samo še, kar zadeva tudi celoten sistem zakonodaje, pa seveda normalno sledijo potem
               tudi fazni zamiki med posameznimi stopnjami, če bi gledali ta diagram, ki  smo ga mi pripravili. Takrat ko
               se sredstva recimo na razpisih odobrijo, potem se posredujejo sklepi, potem podpisi
               pogodb in potem sami postopki javnih naročil in potem naprej. Mi sicer poskušamo
               sedaj tudi s sistemom organizacije krčiti, da bi bili ti fazni zamiki čim krajši, da
               bi zadeve čim bolj tekoče tekle, vendar se tega v celoti ne bo mogoče tudi v
               prihodnje izogniti. Toliko mogoče z moje strani.</p>
            </sp>
            <sp xml:id="SDT4-OZZEU-Redna-041-2006-03-10.sp27">

               <speaker>PREDSEDNIK ANTON KOKALJ:</speaker>

               <p>Hvala lepa. Bedo dajem še gospodu ministru Vizjaku.</p>
            </sp>
            <sp xml:id="SDT4-OZZEU-Redna-041-2006-03-10.sp28">

               <speaker>MAG. ANDREJ VIZJAK:</speaker>

               <p>Hvala lepa. Morebiti še en komentar glede učinkov. Mi si pravzaprav ne želimo, da
               denar čim prej uporabimo. To ni cilj. Cilj je, da so učinki porabljenega denarja
               optimalni in čim prej. In zato smo tudi ob rebalansih proračuna za leto 2005 naredili
               bistveno bolj optimistično oziroma optimistično dinamiko črpanja sredstev, ki daje
               učinke čim prej. To je bil vis-a-vi v razvijajočem se sistemu velik izziv in velik
               problem, kajti morali smo tak ambiciozen program vpeti na neke dosti tako
               neučinkovite načine, povezane tako z dodeljevanjem kot s črpanjem denarja in je bilo
               tukaj nekaj težav. Ampak kakorkoli, želimo si tega čim prejšnjega učinka in moram
               reči, za naš sklad za regionalni razvoj, da smo kar nekaj tega naredili. So pa
               določene težave in ena izmed teh je ta, kot jo je že tudi poslanec Gantar omenil,
               glede ukrepa 1.4.7. Omenil bi pa tudi eno pomembno težavo, povezano z ukrepom 1.1. z
               inovacijskim okoljem. Na primer, mi smo pred enim letom podpisali pogodbo s
               tehnološkim parkom Ljubljana, pa še do danes nimamo gradbenega dovoljenja oziroma ne
               moremo podpisati pogodbe, da bi tudi z veseljem temu dobremu projektu namenili
               sredstva. To so resni problemi. In mi žal tukaj ne moremo veliko, če investitor, ki
               mu je odobreno, sredstva ni pridobil gradbenega dovoljenja zaradi neštetih problemov.
               Zato so to pač realne ovire pri tem črpanju, ki pa so dostikrat zunaj moči
               ministrstev in vlade.</p>
               <p>Kar se pa konkretno tega ukrepa 1.4.7. tiče, to se pravi projektov širokopasovnih
               povezav, je prav to bistveno, kar je poslanec Gantar rekel. Mi smo se veliko naučili
               od padlega razpisa še pod njegovim vodstvom in smo prav v tej smeri šli, to se pravi
               kako s širokopasovnimi povezavami povezati predvsem javne institucije v okoljih, kjer
               je, to se pravi ne v centrih največjih, kjer je komercialni interes, temveč v tistih
               okoljih, kjer komercialnega interesa zaradi manjšega števila povezanih, ni. To se
               pravi, kjer bi tudi dosegli osnovno poslanstvo teh širokopasovnih povezav javnih
               institucij, da jih povežemo z evropskim denarjem, ker se sicer iz tržnih ali pa iz
               ekonomskih razlogov razvijalcev širokopasovnih povezav ne bi razvile in smo
               pravzaprav razpis pripeljali do razpisa, da smo tudi zbrali ponudbe. In na koncu pa
               nas niso pravzaprav pri tem zmotili ali pa preprečili mali lokalni ali pa lokalni
               monopolisti, ampak monopolist. Ko je prišel pred nas z načrtom, da pač on že te
               povezave nudi na komercialni osnovi. In v kolikor bi mi z evropskim denarjem
               razvijali paralelno mrežo, bi imeli lahko velike težave pred evropsko komisijo, da bi
               opravičili, da so evropska sredstva bila dejansko potrebna za te povezave. Tako da,
               podobna usoda nas je doletela pri tem konkretnem razpisu, ampak čisto z druge strani
               smo dobili nož. Žal mi je, vendar nismo puške v koruzo vrgli, kajti vemo, da so
               širokopasovne povezave za konkurenčnost slovenskega gospodarstva in nenazadnje tudi
               za kvaliteto življenja in za izobraževalni sistem in vse s tem povezano, izjemno
               pomembne in bo to tudi pomembna vsebina in ukrep bodoče finančne perspektive. Žal pa
               smo morali zaradi pomanjkanja časa ta denar v tem finančnem obdobju prerazporediti na
               druge ukrepe.</p>
               <p>Prej je bilo še eno vprašanje: Kaj bodo prioritete za prihodnjo finančno
               perspektivo? Povsem enostavno. Mislim, da je to tudi ena izmed pomembnih sporočil.
               Vlada si ne želi in jaz mislim, da tudi ne bo spreminjala prioriteto dokumenta do
               dokumenta. Prioritete vlade so zapisane v strategiji razvoja Slovenije in teh
               prioritet se bomo držali v vseh razvojnih dokumentih in tudi v vseh izvedbenih
               dokumentov tega strateškega dokumenta.
               </p>
            </sp>
            <sp xml:id="SDT4-OZZEU-Redna-041-2006-03-10.sp29">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo dajem še predstavnici ministrstva za finance. Prosim.</p>
            </sp>
            <sp xml:id="SDT4-OZZEU-Redna-041-2006-03-10.sp30">

               <speaker>GOSPA _______:</speaker>

               <p>Hvala lepa. Jaz bi se mogoče samo referirala na tabelo, ki naj bi jo prilagali v
               prihodnje glede neto pozicije in številk v tej zvezi. Ker sama prihajam iz sektorja,
               ki ni neposredno zadolžen, zato bom prenesla to kolegicam v sektorju za proračun.
               Vem, da se te tabele v ministrstvu mesečno pripravljajo, in da se to spremlja, gre pa
               za neto pozicijo državnega proračuna v odnosu do sredstev EU, ker spremljamo v njej
               vplačila v proračun skupnosti in potem prihodke, ki se evidentirajo v državnem
               proračunu iz sredstev EU. Če pa govorimo o neto pozicije Republike Slovenije, pa to
               sovpada potem s številkami o katerih je bilo govora in se nekoliko razlikujejo od teh
               samih, ker gre za širši sklop transakcij, ki so zajete potem v teh podatkih.</p>
               <p>Glede uspešnosti Slovenije, je bil podan apel, da naj bi se potrudili še bolj
               oziroma peljali stvari v enaki smeri kot je bila zastavljena. Jaz bi samo dodala, da
               podatki o uvrstitvi Slovenije na tretje mesto, izhajajo najprej iz meseca septembra
               lanskega leta, pa potem iz obdobja konec novembra, medtem ko so pa bili zbrani
               podatki v začetku letošnjega leta na pobudo samih plačilnih organov, novih držav
               članic. Na primer Slovaška je zbirala podatke od vseh držav. Tri države podatkov
               sicer niso posredovale in sicer Latvija, Malta in Ciper. Med sedmini, ki so pa
               posredovali podatke, se je pa Slovenija uvrstila po relativni vrednosti pridobljenih
               sredstev na drugo mesto, tako da tudi to potrjuje, da dejansko vloženi napori peljejo
               v pravo smer, tja kakor si vsi skupaj z organom opravljanja, plačilni organi in
               resorji, prizadevamo.</p>
               <p>Na ukrepu 4.1., ki je bil tudi omenjen, gre za ukrep tehnične pomoči. Verjetno so
               bili podatki mišljeni predvsem za ministrstvo za gospodarstvo. Iz tabele, globalne
               tabele plačilnega organa za celoten ukrep izhaja, da je bilo prejetih zahtevkov za
               povračilo na tem ukrepu že za 161 milijonov 800 do konca leta 2005 in 150 milijonov
               oziroma 151 je bilo tudi avtoriziranih. Tako, da avtorizacija zahtevkov maksimalno
               sledi predloženim zahtevkom in za avtorizacijo teh nimamo nobenih velikih problemov.
               To bi samo dopolnila tisto, kar je bilo iz številk razvidno. Hvala lepa.</p>
            </sp>
            <sp xml:id="SDT4-OZZEU-Redna-041-2006-03-10.sp31">

               <speaker>PREDSEDNIK ANTON KOKALJ:</speaker>

               <p>Hvala lepa. Preden nadaljujemo razpravo, bi samo prosil člane odbora za to, da se
               res omejimo na to, kar je namen današnje točke. Vemo, da je to na nek način en poskus
               tudi odbora, kako komunicirati z vlado na zelo pomembnih zadevah, ki zadevajo
               Evropsko unijo. Pa mogoče tudi z naše strani ta zadeva ni bila danes najbolj
               optimalno pripravljena in bi tudi prosil, da mogoče ne bi šli v detajle. Gre za
               okvirno informacijo in v zvezi s tem bi kar prebral sklep, ki ga bi želel dati na
               glasovanje, preden dam naslednjim razpravljavcem besedo, zato da bi tudi počasi v tem
               kontekstu tudi zaključevali to točko dnevnega reda, če dovolite.</p>
               <p>In sicer predlagal bi naslednji sklep. Odbor državnega zbora za zadeve Evropske
               unije se je na svoji 41. redni seji, 10. marca 2006 informativno seznanil s
               problematiko črpanja sredstev iz evropskih, strukturnih in kohezijskih skladov. Odbor
               poziva vlado, da odboru za zadeve Evropske unije vsaj enkrat letno poroča o stanju
               črpanja sredstev iz Evropskih skladov. V tem kontekstu bi prosil nadaljnjo razpravo
               in tudi potem na koncu glasovanje o sklepu.</p>
               <p>Najprej se je javil gospod Černač, potem pa gospod Cvikl.</p>
            </sp>
            <sp xml:id="SDT4-OZZEU-Redna-041-2006-03-10.sp32">

               <speaker>ZVONKO ČERNAČ:</speaker>

               <p>Hvala lepa. Ne glede na to, da imamo na mizi danes samo informacijo in ne glede na
               ta tvoja opozorila, predsednik, mislim da je le prav, da glede na to, da so tudi
               posamezni ministri šli v izvajanjih malo bolj podrobno, povemo kakšno stvar tudi, bom
               rekel iz prakse oziroma konkretno. Torej nesporno dejstvo je, da je vlada v letu 2005
               potegnila zelo odločne in pogubne poteze in prebila blokado, ki je vladala na tem
               področju v letu 2004. Mislim, da je bil takrat dejansko že skrajni čas, ne glede na
               to pa se je to zgodilo marca in mislim, da učinki teh potez so dobri. Lahko bi rekli
               temu, da se je zgodila debirokratizacija na makro nivoju. Žal se ni zgodila na
               mikronivoju. Mislim, da čaka pristojne ministre še kar nekaj dela, da bodo postopki
               tekli v upravnih službah in pri tistih, ki so na nižjih nivojih zadolženi za
               učinkovito izvedbo postopkov, dosti bolj optimalno kot tečejo sedaj.  Druga zadeva, za katero menim, da
               je dobro, da ta odbor nanjo opozori je pa ta, da očitno pri vseh teh ukrepih merila
               niso poenotena oziroma so različna. Tukaj se navezujem na izvajanje gospoda ministra
               Vizjaka, ki je omenil tehnološki Park Ljubljana, je rekel, da so bila sredstva
               odobrena pa, da še sedaj nima gradbenega dovoljena in da je tu problem pri črpanju
               sredstev. V nekem drugem primeru v ukrepu 1.2 spodbujanja razvoja turističnih
               destinacij pa je že v razpisu pogoj pred oddajo vloge pravnomočno gradbeno
               dovoljenje. Glede na to, da vemo kako se razpisi odvijajo zelo na hitro. Zadnji 17.2.
               objavljen in 3.4. rok imamo lahko teoretično primer ponudnika, ki je na enem razpisu
               zamudil, ker ni imel pravnomočnega gradbenega dovoljenja, vmes pa se že lotil
               investicije in tudi na drugem razpisu ne bo mogel kandidirati za sredstva. Njegov
               projekt je pa dober, prinesel bo učinke in lahko bi zagotovil v relativno revnem
               okolju, razvojno revnem, če štejem za tu merila, ki jih je sprejela vlada 23.2., ko
               je določila regije po razvitosti, lahko bi dosegel zelo dobre učinke tako pa jih ne
               bo.</p>
               <p>Mislim, da je le za razmisliti o tem, da so stvari nekako usklajena predvsem z
               vidika najbolj optimalnega koriščanja razpoložljivih sredstev. Jaz se tukaj strinjam
               popolnoma absolutno z ministrom, da ni pomembno samo, da se sredstva pokoristijo,
               ampak da so tudi najbolj učinkovito porabljena. Dostikrat moram povedati njihovo
               učinkovito uporabo omejujejo posamezni birokratski postopki, ki nam jih EU ne
               predpisuje, tukaj smo v Sloveniji, ne vem, zakaj smo vsi te navade, v preteklosti
               vzeli strokovnjaki kakšnih jih zunaj gotovo ni, bolj papeški od papeža.</p>
               <p>Mislim, da je dobro na to opozoriti, ker tisti, ki imajo dobre projekte in ki so
               bili soočeni s takimi primeri zelo dobro vedo, kaj pomeni, če se v določeno nerazvito
               okolje sredstva na katera so računali ne pripeljejo. Mislim, da je usmeritev, ki jo
               je predstavil gospod Žagar dobra in da gredo vsi ukrepi v to smer, da bodo zagotovili
               najbolj optimalni način koriščanja. Jaz sem še posebej vesel, da smo danes v tej
               razpravi tako poenoteni za razliko od razprav, ko smo govorili o tem, ali smo se
               dobro izpogajali viz-a-viz Evropi ali ne za naslednjo finančno perspektivno, ker
               mislim, da so bile tiste razprave mnogo manj pomembne kot te o tem, kako in na kakšen
               način čim bolj učinkovito in v okvirih, ki so nam določeni sredstva, ki jih imamo na
               razpolago izkoristiti.</p>
               <p>Sedaj če mi dovolite bi okoli tega splošnega dela samo še to povedal, da bi
               predlagal, da bi v okviru teh kriterijev za koriščanje sredstev po posameznih ukrepih
               le imele večjo težo tudi razvitosti posameznih okolij. Jaz menim, da je potrebno
               zagotavljati cilj, ki si ga je vlada postavila uravnoteženega razvoja Slovenije tudi
               skozi to, da se sredstva, ki so na voljo v teh ukrepih bolj enakomerno razporedijo v
               okolja, ki so manj razvita pa imajo dobre programe in projekte. Mislim, da bi v
               določeni meri moralo biti tudi to prednost pred vsemi ostalimi kriteriji.</p>
               <p>Sedaj, če mi dovolite, pa smo dve konkretni vprašanji pri ukrepu 1.4.1 -
               modernizacija izgradnje javne in komunalne infrastrukture v okviru poslovnih con.
               Tisti zaključek mi ni popolnoma jasen. Ali to pomeni, da so na voljo še 3 milijarde
               in da bodo še dodatno razpisane ali pa to pomeni, da je vse počrpano kar je tam
               zapisano? Pri ukrepu 1.4.7 gre za projekt še rokopasovnih povezav sem pa jaz iz tega
               izvajanja razumel, da je bil že pravnomočno končan razpis tako kot piše v temu
               poročilu pravnomočno končan, se pravi, ko so bili ponudniki že pravnomočno izbrani
               kar pomeni, da je to eden problem, ker lahko pride do nadzorstvenih pritožb, tudi
               predvidevam, da so ti ponudniki velika sredstva vložili v pripravo te dokumentacije,
               dokler je bil ta razpis že pravnomočno končan se je, zaradi tega, ker je Telekom
               uveljavil, da je ta zadeva že pokrita v njegovi domeni, da se ta zadeva razveljavlja.
               Sedaj, kolikor sem tu pravilno razumel, potem moram na tem mestu ugotoviti, da tu ne
               drži. Za eno izmed okolij, ki so bila razpisana to ne drži, Telekom te pokritosti
               nima, kar je dokazljivo. Glede na to, da je bil v razpisu postavljen pogoj, da se ta
               pokritost zagotovi do septembra letos bo seveda to okolje zahtevalo, da  Telekom to naredi iz svojih
               sredstev. Za moje pojme je to slabo, kajti teh treh milijard 800, ki bi jih dobili iz
               EU-ja jih bo pač moral zagotavljati Telekom iz svojih sredstev. Če je temu tako,
               sedaj pa ne vem, mogoče sem jaz to narobe razumel, ampak kot je povedal gospod
               minister je bil problem v tem, da je Telekom po pravnomočnem končanem razpisu
               ugotovil, da je zadeva kar se optike tiče pokrita. Glede na to, da so sredstva bila
               prerazporejena bi prosil, če se mi lahko pove kam, na kateri ukrep so bila
               prerazporejena, ker mislim, da je pomembno, da pa ne bodo ostale neizkoriščena. Hvala
               lepa.</p>
            </sp>
            <sp xml:id="SDT4-OZZEU-Redna-041-2006-03-10.sp33">

               <speaker>PREDSEDNIK ANTON KOKALJ:</speaker>

               <p>Še gospod Cvikl. Prosim.</p>
            </sp>
            <sp xml:id="SDT4-OZZEU-Redna-041-2006-03-10.sp34">

               <speaker>MAG. MILAN M. CVIKL:</speaker>

               <p>Hvala lepa. Hvala ministru za odgovore, sicer nisem dobil čisto konkretnega odgovora,
               kdaj bo državni razvojni program v takšni obliki, ker mislim, da seveda prej preden
               pride v kakšno obliko bi bilo dobro imeti diskusijo v državnem zboru predvsem, zaradi
               kriterijev, to kar je gospod Černač sam danes povedal. Kriteriji v državnem razvojnem
               programu določajo vse.</p>
               <p>Drugo. Jaz mislim, da je dobro, da se dobi celovito informacijo in mislim, da bi
               bilo dobro, da naslednjič tako kot pri samem predlogu sklepa vlada to naredi. Jaz
               mislim, da tudi lahko gre še korak naprej ne samo v odnosu EU slovenskih proračunov,
               ampak o odnosu EU Slovenije, vendar pa za to seveda bi morali pridobiti podatke
               ..<stage>/Nerazumljivo./</stage>.., če se ne motim, se pravi, badžet, ker pač oni imajo podatke za
               tiste prejemnike Slovenije, ki pač niso posredni, neposredni proračunskih uporabniki,
               ampak predpostavljam, da to vlada lažje dobi kot odbor za evropske zadeve.</p>
               <p>Glede predloga sklepa se strinjam s to pripombo predsedujoči, da bi jaz predlagal,
               da je to poročanje na pol leta. To je tudi skladno z zakonodajo o seveda slovenskih
               javnih financah, vlada pol letno poroča o izvrševanju proračuna in seveda v tem
               sklopu bi lahko bil pač eden del, ki bi ga posebej obravnaval odbor za zadeve EU
               poročane o zadevi, ki se ji reče, seveda odnos EU slovenskega proračuna in potem vse
               kar je pod tistim spodaj. V tej zvezi bi seveda, potem tudi predlagal, da je potem
               poročilo recimo enako detajlno kot je na primer poročilo ministrstva za gospodarstvo
               za posamezne ukrepe za to, da v bistvu sicer potem lahko to diskusijo, ki jo imamo
               danes o Telekomu odbor za zadeve EU prenese na odbor za, predpostavljam, vprašanja
               prometa oziroma infrastrukture te povezano.</p>
               <p>Zadnje - projektni pristop. To pravim za to, ker jaz izvajam gospod minister s tremi
               gospod Žagar. Ministrstva res sama načrtujejo in ministrstva bolj ali manj bi rekli
               optimistično, namerno, nenamerno ali bi rekel bolj iz strahu, da seveda ne bi kakšen
               indeks narobe izgledal, se pač načrtujejo določene prihodke in potem seveda tudi
               odhodke v svojih proračunih, vendar seveda je realnost sedaj že dve leti pokazala,
               realnost za leto 2004, realnost za 2005, da je seveda ta optimizem "ministrstvo"
               prevelik. Tukaj sta dve možnosti. Ena možnost je seveda, da seveda realno načrtujemo,
               kar je seveda po mojem praktično odvisno od ministra državnega sekretarja in tega
               zelo težko uresničiti, zato je drugi možen pristop. Da, ta del proračuna načrtujete
               po načelu nastanka poslovnega dogodka namesto po načelu plačane realizacije. To je
               seveda resno vprašanje, ki zahteva diskusijo z ministrom za evropske zadeve pardon z
               ministrom za finance pa še komu, ampak poanta je zelo enostavna.  Ekonomski učinek in za nas je pomemben, ker
               ko gledaš te javne finance gledaš njihov ekonomski učinek na gospodarsko rast, je
               odvisno od nastanka ...<stage>/nerazumljivo./</stage>... še posebej kadar gre za vračila nečesa kar
               je že bila izvedena, ne vem, turistična destinacija. In ta potem ustrezno vpliva na,
               če hočete, sam bruto domači proizvod in tako naprej. In mogoče bi bilo za razmisliti,
               da bi v tem delu tega dela prilivov, odlivov upoštevali na čelo nastanka poslovnih
               dogodkov, ker je razlika med temi sredstvi in sicerjšnjimi proračunskimi sredstvi
               lahko tako zelo velika. Jaz bi to predlagal, razmislite o tem. Potem bo tudi veliko
               bolj jasno za proračun 2007 ali za proračun 2008 kaj je v proračunu 2008 tisto kar
               bomo res v narekovaju dobivali iz programa, ki je za leto 2008, kaj je še pa rep iz
               leta 2004, 2006. To je resna zadeva, ampak jaz ne razumem ministra za finance, vsaj
               ko je postajal minister za finance, da bi on tako ali tako cel proračun naredil po
               načelu nastanka poslovnega dogodka, to bi mu jaz sicer toplo odsvetoval, ampak tako
               piše v nekem programu, seveda v koalicijski pogodbi mimogrede imate še zmeraj notri,
               ampak ta del razmislite. S tem boste v bistvu lahko Sloveniji povedali v letu
               2007-2008 bo učinek iz naslova treh in pol milijard evrov, se pravi 900 milijard
               tolarjev na bruto domači proizvod, ker bomo sklenili toliko in toliko pogodb takšen
               in takšen in potem bo po mojem malo manj teh dilem ali je neto pozicija ali ni neto
               pozicija in tako naprej. Sugestija dobronamerna in mislim, da bo tudi olajšala
               predvsem preglednost nam, ko bomo v parlamentu to dobivali veliko diskusijo kaj se je
               kdo za katero leto točno dogovoril ali ne dogovoril. Hvala.</p>
            </sp>
            <sp xml:id="SDT4-OZZEU-Redna-041-2006-03-10.sp35">

               <speaker>PREDSEDNIK ANTON KOKALJ:</speaker>

               <p>Gospod Gantar.</p>
            </sp>
            <sp xml:id="SDT4-OZZEU-Redna-041-2006-03-10.sp36">

               <speaker>DR. PAVEL GANTAR:</speaker>

               <p>Že prej je bilo rečeno, mislim, da gospod Černač je opozoril na to, da ni nujno, da
               so bila tudi razpisana območja pri 1.4.7., ki niso izpolnjevala kriterija 100 metrov
               nedostopnosti do optičnih vlaken Telekomovih in bi ta morala iti naprej, povsem
               jasno. Vendar bi rekel to, do tu ima prav, ko na to opozarja, žal pa ne bo nič s tem,
               da bo Telekom s svojim denarjem to naredil. ...<stage>/nerazumljivo./</stage>.. dostop ni
               univerzalna storitev in zato je tisti izvajalec ...<stage>/nerazumljivo./</stage>.. ni dolžan
               zagotavljati in če bi jo bi jo moral kompenzirati z javnimi sredstvi. Katerimi? Točno
               sredstvi iz teh skladov in smo že spet v začaranem krogu. Žal je tu prišlo po mojem
               mnenju in mislim, da je prav, da razpravljamo o teh zadevah, po mojem je prišlo do
               diskusije o tem kar je market ...<stage>/nerazumljivo./</stage>.. kako so definirali
               market...<stage>/nerazumljivo./</stage>. in če so ga definirali, da je market...<stage>/nerazumljivo./</stage>.. je
               to za telekomunikacije vprašljivo, podobno kot je primer, ki smo ga imeli v
               Ljubljani, ko je Interspar želel graditi center v Šiški in je nek drugi operater
               trgovinski dosegel v mestni skupščini, da ta niso zgradili novega centra Interspar
               zato, ker ima že on tam trgovino. Market ...<stage>/nerazumljivo./</stage>.. je točno to, da ima en
               monopolist, da je samo en monopolist z nizom optičnih vlaken tam, četudi sme odpreti
               ali pa jih mora odpreti in tako naprej. Market ...<stage>/nerazumljivo./</stage>.. je točno to, to
               je diskusija, ki bi jo morali peljati s komisijo in rezultat je ta, da bo na koncu,
               če bo to teklo bo mogoče res povezana vsaka šola kjer je market ...<stage>/nerazumljivo./</stage>...
               po vaši definiciji čez par let, v centru pa ne bodo mogli dobiti te povezave, ker bo
               predraga...<stage>/nerazumljivo./</stage>.. Tako, da tukaj jaz ne vem, dobro, odločili ste se tako
               kot ste se. Jaz mislim, da bi morali biti malo bolj pozorni, da ne bi bilo treba ...<stage>(nerazumljivo.)</stage>... od
               Telekoma ali tako kot ste to naredili. Hvala.</p>
            </sp>
            <sp xml:id="SDT4-OZZEU-Redna-041-2006-03-10.sp37">

               <speaker>PREDSEDNIK ANTON KOKALJ:</speaker>

               <p>Zaključujem razpravo. Zaključno besedo dam še predstavnikom vlade v zvezi s
               postavljenimi vprašanji, potem bi pa mi prešli na sklep. Gospod Žagar, prosim. Če kdo
               drug želi odgovoriti na še kakšno dilemo. Izvolite gospod Vizjak.</p>
            </sp>
            <sp xml:id="SDT4-OZZEU-Redna-041-2006-03-10.sp38">

               <speaker>MAG. ANDREJ VIZJAK:</speaker>

               <p>Jaz bom bil pravzaprav zelo kratek. Poglejte...</p>
            </sp>
            <sp xml:id="SDT4-OZZEU-Redna-041-2006-03-10.sp39">

               <speaker>PREDSEDNIK ANTON KOKALJ:</speaker>

               <p>Prosim gospod Štebe in gospod Gantar, če lahko malo. Gospod minister ima besedo.
           </p>
            </sp>
            <sp xml:id="SDT4-OZZEU-Redna-041-2006-03-10.sp40">

               <speaker>MAG. ANDREJ VIZJAK:</speaker>

               <p>Dejansko je to res, da ni pogoj, da so javne institucije priključene na široko
               pasovno pa na optiko široko pasovno...<stage>/nerazumljivo./</stage>.. ampak da je v določenem krogu
               ta prisotna in da je potem priključitev na nek način možna že na podlagi ekonomskih
               razlogov. To, zdaj za konkreten primer konkretnega mesta težko komentiram ta
               trenutek, ker bi mogel imeti za ta konkreten primer tudi podatke na voljo, lahko to
               naknadno naredimo, ni problem, verjetno gre za Postojno, če prav razumem, bomo to
               tudi naredili. Vendar je bil to ključen problem, ključna je bila ta ocena ali s tem
               tveganjem ta projekt nadaljevati in potem dobiti na koncu negativno stališče evropske
               komisije oziroma skupnosti na to temo in reči, da smo neupravičeno ta sredstva
               oziroma te projekte podprli, ali pa nadgraditi to čez nekaj časa, to je čez pol leta
               recimo, ko bo na voljo tudi denar nove finančne perspektive, odločili smo se za to
               bolj varno varianto, pri čemer pa nikakor, moram reči, ta denar ni namenjen oziroma
               ni nekoristno uporabljen, nasprotno, tako pri turistični infrastrukturi kot pri
               inovacijskem okolju in tehnološkem, zlasti tehnološkem razvoju je bila absorbcija
               bistveno večja kot smo predvideli zato je v teku razpis za dodano turistično
               infrastrukturo, in tudi imam, smo tik pred objavo razpisa za tehnološko opremo
               oziroma za razvoj in raziskovalne projekte v slovenskem gospodarstvu. Teh sredstev
               bomo razpisali tudi nekaj več kot je sploh sredstev na voljo, prav s to varovalko, da
               v kolikor ne pride do absorbcije vsepovsod, smo še na varni strani, v kolikor pa
               pride, pa lahko to koristimo iz sredstev naslednje finančne perspektive. Tako, da je
               tukaj pravzaprav optimalna rešitev za maksimalno učinkovito koriščenje teh sredstev.
               Tako, da kam je šel iz 1.4.7.? Šel je, torej v ta ...<stage>/Nerazumljivo./</stage>... turistična
               infrastruktura in pa 1.1. ukrep, medtem, ko je vprašanje glede poslovnih con, ne, ne
               bo več razpisa, kajti vsa razpisana sredstva so bila dodeljena, je pa res, da je
               tukaj absorbcija nekoliko težja, predvsem zaradi sodelovanja večih akterjev, tudi
               lokalnih skupnosti v tem projektu in pridobivanje seveda, dovoljenj, pridobivanje
               potem, javni razpisi za izvajalce, pa seveda vsa zgodba z javnimi razpisi pri nas. In
               potem je zato tudi tukaj absorbcija nekoliko počasnejša. So pa, razpis, na to temo ne
               predvidevamo več.</p>
            </sp>
            <sp xml:id="SDT4-OZZEU-Redna-041-2006-03-10.sp41">

               <speaker>PREDSEDNIK ANTON KOKALJ:</speaker>

               <p>Hvala lepa. Gospod Žagar.</p>
            </sp>
            <sp xml:id="SDT4-OZZEU-Redna-041-2006-03-10.sp42">

               <speaker>DR. IVAN ŽAGAR:</speaker>

               <p>Hvala za besedo. Samo še nekaj komentarjev z moje strani. Kar zadeva teh dodatnih
               sredstev in tudi prerazporeditev z vidika organa upravljanja, smo seveda sledili
               ciljem enotnega ...<stage>/Nerazumljivo./</stage>... dokumenta in v tem smislu so bila sredstva,
               pravzaprav prerazporejena v celotnem delu. Seveda ni bilo mogoče sredstev
               prerazporejati med skladi, ampak med ukrepi ...<stage>/Nerazumljivo./</stage>... znotraj posameznih
               skladov. Tako, da mi smo dejansko tukaj sledili ciljem, ki so bili zastavljeni v
               ...<stage>/Nerazumljivo/</stage>... enotnem programskem dokumentu. Kar zadeva, mogoče konkretni
               problem, so dejansko tudi v neki meri pridobivanje gradbenih dovoljenj. In jaz bi se
               seveda strinjal s tem, da bi bilo smiselno imeti za vse tiste investicijske projekte,
                   ki zahtevajo tovrsten
               dokument, da bi bil ta dokument pred tem sprejet. To je povezano tudi, recimo, s
               težavami, ki so zdaj na ISPA projektih. Del vzrokov zamud na ISPA projektih je tudi v
               tem delu. Je pa seveda res, da bi bilo smiselno razmisliti... <stage>/nerazumljivo/</stage> ta
               projektni nivo, da mi indikativno projekte porazdelimo tako sektorsko kot tudi
               regionalno. Tako da so tisti nosilci pravočasno na to opozorjeni in lahko pravočasno
               pristopijo k pridobivanju teh dovoljenj. In potem lahko, ko so odobrene stvari, dosti
               hitreje stečejo. Ne pa, kot imamo zdaj težave, ko je pogodba podpisana, v letu in
               pol, pa ni gradbenega dovoljenja in je v zraku več milijard sredstev, ki jih je bilo
               treba pravočasno prerazporediti na drugi ukrep.</p>
               <p>Kar zadeva regionalni vidik in razvitost okolja. Indikativno so v enotnem
               programskem dokumentu zapisani cilji, da se 60% tudi teh sredstev usmeri v tiste
               regije, ki so manj razvite. Vendar je to zelo težko spremljati in je smiselno
               razmišljati z bolj jasnimi opredelitvami, in to je namen tudi zdajšnjega
               programiranja na tem delu.</p>
               <p>Kar zadeva celovitost informacij, bi samo to rekel, da z vidika naše službe je ta
               informacija, ki ste jo pridobili na tem nivoju, popolnoma celovita, ker zadeva vse
               sklade. Se pa strinjam, da bi lahko šli tudi v bistveno bolj detajlno sliko, ker
               imamo izdelano pravzaprav, ko spremljamo po posameznih ukrepih, in jo je možno tudi
               posredovati.</p>
               <p>Še to mogoče. Na področju investicij sploh je smiselno razmišljati o tem projektnem
               pristopu, ki ga ne omejujejo proračunska leta, to je dejstvo. Je pa treba v tem
               smislu potem tudi spremeniti filozofijo proračuna. To je pa stvar dejansko
               razmisleka, kako te stvari izpeljati, in tu je ministrstvo za finance tisto, ki je
               pristojno, da daje tudi tovrstne odgovore.</p>
               <p>Mislim, da sem v veliki meri zdaj na ta vprašanja odgovoril. Hvala lepa.</p>
            </sp>
            <sp xml:id="SDT4-OZZEU-Redna-041-2006-03-10.sp43">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo dajem še predstavnici ministrstva za finance, če želi. Če ne, bi
               zdaj zaključil razpravo.</p>
               <p>Predlagani sklep bi samo v drugem delu modificirali v skladu s predlogom gospoda
               Cvikla, in sicer na sledeč način: Odbor poziva vlado, da o stanju črpanja sredstev iz
               evropskih skladov poroča na vsaki polovici leta. <stage>/Oglašanje iz ozadja - medsebojni
               pogovor./</stage> Izvolite, gospod Feri Horvat.</p>
            </sp>
            <sp xml:id="SDT4-OZZEU-Redna-041-2006-03-10.sp44">

               <speaker>FRANC (FERI) HORVAT:</speaker>

               <p>Predlagam kompromisen predlog, da ne bi trikrat imeli poročila. Namreč, ko bomo
               obravnavali proračun, bomo itak te zadeve obravnavali, po namenih, po posameznih
               ministrstvih in tako dalje. Tako da bi predlagal, da je ena od obravnav takrat, ko
               imamo proračun, in da je pa posebej še potem enkrat pa celovito poročilo.</p>
            </sp>
            <sp xml:id="SDT4-OZZEU-Redna-041-2006-03-10.sp45">

               <speaker>PREDSEDNIK ANTON KOKALJ:</speaker>

               <p>Ja, formulirajte, prosim, sklep, ker nihče ne bo zadovoljen, če ga spet spremenim.
               Prosim, izvolite, gospod Cvikl.</p>
            </sp>
            <sp xml:id="SDT4-OZZEU-Redna-041-2006-03-10.sp46">

               <speaker>MAG. MILAN M. CVIKL:</speaker>

               <p>Rad bi poslance spomnil, da je postopek takšen, da vlada ob polovici leta, nekje
               septembra, poroča za uresničitev proračuna za prvo polovico leta. Potem pa o celotnem
               proračunu ne poroča prej, kot šele nekje septembra naslednje leto, ko je dan tudi
               zaključni račun. Tako da bi v bistvu predlagal, da bi to naslednje poročilo bilo za
               prvo polovico leta pač nekje septembra letos, za celotno leto 2006 pa čim prej v
               začetku leta 2007, ker to pomembno vpliva na eventualne spremembe, ki bodo. Potem je
               pa tisto, kar je pa v sklopu celotnega zaključnega računa; tisto je pa tako revizija
               in tisto je maša za sebe. Tako da bi predlagal, da je to polletno poročanje, v
               obliki, kot ste vi sami sugerirali s sklepom. Ker je zelo težko v celovitem
               proračunu, pa vmes imamo še potem kakšne druge zanimive zadeve, septembra leta 2007
               razpravljati o tem, kaj je bilo leta 2006. To je moj predlog; zato sem rekel
               polletno, brez tistega, Feri. Ne vem, sugestija, prosim.</p>
            </sp>
            <sp xml:id="SDT4-OZZEU-Redna-041-2006-03-10.sp47">

               <speaker>PREDSEDNIK ANTON KOKALJ:</speaker>

               <p>No, da ne bomo zdaj preveč časa za to izgubili. Mislim, da je bila prva formulacija
               taka, da je omogočala obe interpretaciji - se pravi, da vsaj enkrat letno poroča. Jaz
               predlagam, da se vrnemo na prvotno obliko in o tem tudi glasujemo.</p>
               <p>Kdo je za tak predlog? <stage>(6 članov.)</stage> Je kdo proti? <stage>(Nihče.)</stage> Ugotavljam, da je sklep sprejet.</p>
               <p>Zahvaljujem se predstavnikom vlade za pojasnila, hkrati pa tudi vsem članom odbora
               in predstavnikom ostalih zainteresiranih skupin. Seveda pa tudi medijem, ki pa jim
               želim lepo popoldne - pri naslednji točki dnevnega reda moram sejo zapreti za
               javnost.</p>
               <stage type="time">(Odprti del seje je bil končan 10. marca 2006 ob 15.38 uri.)</stage>
            </sp>
         </div>
      </body>
   </text>
</TEI>