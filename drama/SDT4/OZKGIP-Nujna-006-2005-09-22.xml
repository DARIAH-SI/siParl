<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZKGIP-Nujna-006-2005-09-22">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za kmetijstvo gozdarstvo in prehrano</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">CD42B8AF3CBF3543C125707E003C98D0</idno>
               <idno type="custom" subtype="day">48C27D1F552B2225C12570890039A3A5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=48C27D1F552B2225C12570890039A3A5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZKGIP-Nujna-006-2005-09-22.OZKGIP" n="006">
               <name>Nujna</name>
               <date when="2005-09-22"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZKGIP-Nujna-006-2005-09-22.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZKGIP-Nujna-006-2005-09-22.OZKGIP">
                        <orgName key="OZKGIP">Odbor za kmetijstvo gozdarstvo in prehrano</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA KMETIJSTVO, GOZDARSTVO IN PREHRANO</stage>
            <stage type="session">6. nujna seja</stage>
            <stage type="date">(22. september 2005)</stage>
            <stage type="chairman">Sejo je vodil Alojz Sok, predsednik odbora.</stage>
            <stage type="time">Seja se je pričela ob 11.05 uri.</stage>


            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p><gap n="..."/> predlagam, da začnemo s sejo odbora za kmetijstvo na kateri namen tega
               današnjega sestanka je, da bi se seznanili s škodo po neurju, ki je bilo povzročeno v
               poletnih mesecih v tem okolju, pa potem tudi širše v Sloveniji in tudi, da bi se
               seznanili s predlogi ukrepov za trenutno pomoč sadjarjem ter dolgoročnimi ukrepi, ki
               jih bo povzelo ministrstvo za kmetijstvo, gozdarstvo in prehrano.</p>
               <p>Uvodoma moram opravičiti državnega sekretarja Buta, ki je zaradi seje vlade, ki je
               ob četrtkih zadržan. Je pa tu iz ministrstva za kmetijstvo z nami gospa Špela Trpin.
               Obveščen sem, da so se s strani poslancev opravičili za sejo kolegica Maria Pozsonec,
               Milenko Ziherl in kolega Franc Sušnik. Nadomestnih članov ni, ampak ugotavljam, da
               smo sklepčni. Danes se nas je veliko zbralo v Selcih v Posavju. Naj preberem kdo so
               vabljeni na to sejo, morebiti bom celo koga izpustil, pa potem lahko še dodamo v
               zapisnik. Seja je javna in se je lahko udeleži kdorkoli, sicer pa smo k tej točki
               vabili ministrstvo za kmetijstvo, Kmetijsko-gozdarsko zbornico, Zadružno zvezo
               Slovenije, seveda župane tega področja, tako da so z nami župan gospod Kristijan
               Janc, ki mu bom potem dal tudi besedo, da bo spregovoril par besed, župan občine
               Krško gospod Franc Bogovič, župan občine Brežice gospod Ivan Molan, Sadjarska zadruga
               Evrosad, Sadjarsko društvo Artiče, Sadjarsko društvo Posavje, Strokovno sadjarsko
               društvo Slovenije, Kmetijski inštitut Slovenije, Zveza vinogradnih društev Posavja,
               Sindikat kmetov Slovenije in kot sem rekel že uvodoma mogoče še kdo, ki sem ga
               izpustil, ampak bo potem v razpravi, ker se ta seja snema, tudi dobil besedo.</p>
               <p>Preden začnemo z današnjo točko dnevnega reda pa bi, se pravi s točko, ki se imenuje
               Seznanitev z oceno škode v sadjarstvu in vinogradništvu v letu 2005 v Posavju pa bi
               prosil in povabil k besedi domačega župana, gospoda Janca, izvolite.</p>
            </sp>
            <sp who="SDT4:JancKristijan">

               <speaker>KRISTIJAN JANC:</speaker>

               <p>Hvala lepa, spoštovani predsednik. Spoštovani člani odbora za kmetijstvo,
               predstavniki kmetijskega ministrstva, vsi ostali vabljeni našteti gostje! Lep dober
               dan v občini Sevnica, čeprav malce dežuje. Lep dober dan v regiji Posavje. Zelo sem
               vesel, da ste to našo pobudo vseh treh posavskih poslancev gospoda Ruglja, Pajka in
               mene prenesli prek odbora za kmetijstvo, da vendarle na tem mestu tu v Sevnici in
               Posavju, kjer je bilo v zadnjih letih resnično izjemno neprijazno podnebje, suša,
               toča, pozeba, da ne govorim zadnje neurje avgustovsko, ki nam je pustošilo škode prek
               3 milijarde slovenskih tolarjev zagotovo tema, ki je po moji ocena primerna tem
               prostorom, kajti kmetijstvo je še vedno v Posavju, zagotovo pa sadjarstvo,
               vinogradništvo, poljedelstvo, govedoreja ena temeljnih in pomembnih zgodb v tej
               regiji Posavje in tudi v naši občini Sevnica. Zelo sem vesel te pobude, da se je
               končno in hitro in da je to prva tovrstna mislim, da celo seja tega odbora za
               kmetijstvo izven parlamentarne hiše v tej regiji Posavje in danes pred temi vsemi
               zbranimi, ki so tako ali drugače soodgovorni za razvoj kmetijstva v našem Posavju in
               nenazadnje v naši državi po moje tema, ki bo tekla na te katastrofe, ukrepe, ki jih
               verjamem tudi vse pokrajine, ki že več časa deluje in dajejo posebno težo tudi tem
               področjem in <gap n="..."/><stage>/Nerazumljivo./</stage> zadnji seji v smislu nadaljnjih ukrepov kmetijske
               politike na tem področju s strani države. Eno je zagotovo kako se bo tega lotila nova
               slovenska vlada, ministrstvo in skupaj z vsemi akterji. Mislim, da smo na pravi poti.</p>
               <p>O naši občini bi lahko veliko govoril. Lahko samo dva stavka, če je dovoljeno. Smo
               pretežno kmetijska občina. 18.000 prebivalcev, 272 kvadratnih kilometrov površine,
                   skratka kmetijstvo je nam
               pomembna panoga in tudi lokalni proračuni v to področje vlada znatna sredstva, kajti
               zavedamo se kako mora tudi lokalna skupnost ohranjati sevniško kmetijstvo in na tem
               področju smo relativno uspešni, čeravno kljub vsem spodbudam, ki jih daje občina, ki
               jih daje država, še vedno preveč zaraščenih površin, še preveč opuščenih kmetij in
               očitno te ukrepi, vsi niso najbolj optimalni in zato upam, ministrstvo, ta odbor in
               odgovorne poslance, da poskušamo o tem področju v bodočnosti narediti kaj več, da
               ohranimo slovensko kmetijstvo, slovenstvo, zdravo prehrano, kajti na to mislim, da
               smo tudi odgovorni tako in drugače. Jaz vam želim danes prijeten dan v naši Sevnici,
               uspešno delo, vse dobro in upam, da tudi v drugem delu ugled teh naših zgodb, vse
               ostalo bodo pa to eminentni gostje, ki so, zagotovo bolj kompetentno in več lahko
               povedali o svojih področjih v svoji zgodbi tekom seje. Hvala lepa in uspešno delo,
               predsednik.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa, gospod župan za ta uvod. Očitno je zadeva zelo aktualna. To tudi
               ugotavljam glede na interes. V zvezi s to sejo predlagam, da počasi preidemo na to
               razpravo. Gradivo, ki ste ga prejeli, je res da gradivo iz leta 1995 in 1996, ampak
               to ne pomeni, tako kot so danes poročali mediji, češ da bomo obravnavali deset let
               staro gradivo. Gre za to, da je takrat bil pripravljen program razvoja sadjarstva, in
               ga bo danes po desetih letih možno tukaj v razpravi s strani, kompetentne, oceniti
               koliko se ga je realiziralo oziroma kaj je tisto, kar bi bilo potrebno storiti v
               bodoče.</p>
               <p>Sicer pa mi smo v tem trenutku, kar se tiče dela v državnem zboru, pred tem, da se
               bomo v kratkem lotili proračuna za leto 2006 in 2007. Samo ministrstvo pripravlja
               program razvoja podeželja za obdobje 2007, 2013, ki pa je v marsičem odvisno od nove
               evropske perspektive, se pravi od tega koliko sredstev bo namenjenih.</p>
               <p>Potem je v Poročevalcu objavljen in nas tudi čaka razprava v parlamentu, sprememba
               zakona o pomoči po naravnih nesrečah in pa konec koncev tudi v kratkem, še v tem
               mesecu bomo dobili na mizo spremembo zakona o dohodnini, kjer naj bi tudi bila
               opravljena temeljita sprememba kar se tiče obdavčitev na področju kmetijstva. Se
               pravi, to so vse zadeve s katerimi se bomo kot poslanci soočili in zato menim, da je
               ta razprava in to kar bo danes tukaj povedano, še kako koristno za pomoč in za
               odločitve, ki nas spremljajo še v letošnjem letu.</p>
               <p>Predlagam, da bi potem začeli in sicer s to razpravo tako, da bi najprej dal besedo
               kmetijsko-gozdarski zbornici, ki je tudi pripravila to aktualno poročilo o škodi, ki
               je nastala po letošnjem neurju. Potem bi prisluhnili ministrstvu za kmetijstvo, potem
               bi dobili besedo poslanci in potem po vrsti vsi zainteresirani.</p>
               <p>Predlagam, z nami je direktor kmetijsko-gozdarske zbornice oziroma predsednik
               kmetijsko-gozdarske zbornice in direktor, oba sta tukaj, da preidemo na to obravnavo.
               In dajem uvodoma besedo gospodu Vrisku. Izvolite.</p>
            </sp>
            <sp who="SDT4:VriskPeter">

               <speaker>PETER VRISK:</speaker>

               <p>Spoštovani gospod predsednik! Lep pozdrav tebi in pa vsem ostalim tukaj prisotnim.
               Zahvaljujemo se za vabilo, da smo lahko tukaj, in da lahko predstavimo naše poglede
               na to aktualno problematiko in izražam veliko zadovoljstvo, da se dobimo na terenu in
               to ravno v tisti regiji, kjer je letos, lahko rečemo, bila prizadejana najhujša škoda
               zaradi teh elementarnih nesreč. In menim, da je v tem času tudi v slovenskem prostoru
               nekako volja, tudi v širši javnosti, da se k reševanju te problematike pristopi na
               nekako bolj ažuren, na drugačen način in mi bomo tukaj oziroma naš direktor bo
               predstavil konkretno, kaj ta škoda v letošnjem letu 2005 v tej regiji in pa v
               Sloveniji pomeni in potem bomo predlagali tudi določene rešitve in upamo, da bodo te
               rešitve tudi takšne, ki bo tudi vaš odbor nekako smatral, da so primerne in da potem
               tudi na državni ravni enotno nastopimo.</p>
               <p>Tako, toliko za uvod. Sicer pa bo direktor Miran Naglič dal podrobno obrazložitev.
           </p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa gospodu Vrisku. In dajem besedo gospodu Nagliču. Izvolite.</p>
            </sp>
            <sp who="SDT4:NagličMiran">

               <speaker>MIRAN NAGLIČ:</speaker>

               <p>Hvala lepa za besedo. Tudi iz moje strani lep pozdrav! Ugotavljamo, da se škode iz
               leta v leto v kmetijstvu ponavljajo in celo povečujejo. Dejstvo je, da kmetijska
               dejavnost je panoga, ki je podvržena poleg vsem ostalim dejavnikom kot vse
               gospodarske dejavnike, še vremenskim in klimatskim razmeram in ugotavljamo, da kot
               rečeno, v zadnjih letih so razmere kar neugodne.  Naš namen danes tukaj je, da predstavimo poročilo, ki so ga
               pripravile strokovne službe Kmetijsko gozdarske zbornice in ne to poročilo ne vsebuje
               finančnega ovrednotenja škod. Zato so pristojne in tudi opravljajo svoje delo
               občinske komisije, ki pod okriljem ministrstva za obrambo oziroma uprave Republike
               Slovenije za zaščito in reševanje opravljajo to prvo oceno. Po informacijah, ki jih
               imamo je rok za oddajo poročil iz občin ravno te dni in v dogovorih z državno
               komisijo smo, da bi približno v desetih dneh tudi že imeli podrobnejšo oceno te
               škode. Tako, da kot rečeno, ta ocena, ki je podana in ste jo tudi dobili v gradivu
               danes dodajamo še bolj podroben pregled. Je narejena na osnovi tega, kar so naši
               strokovnjaki ocenili, videli, kajti tudi oni sodelujejo v občinskih komisijah in gre
               predvsem pri nas za željo, da vam predstavimo predloge kako, to se pravi poleg tega
               trenutnega stanja seveda, predloge, kako v prihodnjih letih, kako mi vidimo, kako
               stroka vidi reševanje te problematike v Sloveniji. Gre za to, da država mora zadnja
               leta kar precejšna sredstva namenjati za odpravo posledic in naš namen je seveda, da
               sredstva, ki so vložena v to, da imajo tudi neke dolgoročnejše efekte oziroma
               predvsem preventivni značaj. In tukaj smo pripravili nekaj osnovnih podatkov, nekaj
               zgodovinskega pogleda v zadnjih letih, kako so se te stvari odvijale v Sloveniji.
               Povzeli smo jih po podatkih Agencije Republike Slovenije za okolje in vidimo, da se
               pač trend pri nekaterih naravnih nesrečah, je trend povečevanja. Najbolj
               problematična je suša bila. Ta se je tudi najbolj pogosteje pojavljala. In tukaj
               potem smo pripravili pregled poškodovanih površin po letošnjih neurjih. Malenkost se
               razlikuje od tistega, kar se prejeli že prej z gradivom, kajti v teh dneh smo zadevo
               še ažurirali. Na žalost se je tudi še v septembru nekaj škod dogajalo in skupaj
               ocenjujemo, da je škode, da je škoda povzročena na skoraj 22 tisoč hektarjih
               kmetijske zemlje, natančno 21 tisoč 935 hektarjih. Regije so zelo različne
               poškodovane. Ne samo, da so regije različno velike oziroma da je po regijah razlika v
               obsegu kmetijske zemlje, ampak tudi sama poškodovanost in opažamo, da je največja
               škoda bila v tem južnem, jugovzhodnem do severovzhodnem delu Slovenije. Tako je na
               Gorenjskem poškodovanih 263 hektarjev po naših ocenah, na Primorskem 444, na
               Dolenjskem, Posavje in Bela Krajina 6 tisoč 100 hektarjev, Celje 3 tisoč oziroma ta
               osrednji del Celjski 3 tisoč 500 hektarjev, območje spodnjega Podravja 5 tisoč 400
               hektarjev, zgornjo Podravje 5 tisoč 800 hektarjev in Murska Sobota oziroma Prekmurje
               290 hektarjev.</p>
               <p>Kako so kulture prizadete? Praktično tam, kjer je bilo neurje, ko govorimo o neurju,
               govorimo seveda o toči, o vetru in o močnih padavinah. Vse to je povzročalo škodo in
               je razlika predvsem v tem, da tam, koder je toča padala je seveda škoda najmočnejša v
               osi nevihtnega oblaka. Izven je potem razlika lahko tudi 40%. Tako, da nekih
               natančnejših pregledov niti nismo delali, ker to nima potem nobenega smisla. Gre pa
               za to, da je v bistvu tudi škoda po kulturah zelo različna kako kulture reagirajo. Ne
               vem, recimo pri travi, sicer poleže, odkos je težak, vendar se pokosi, trava zraste
               na novo in škode ni tako zelo veliko. Ne vem recimo pri sadjarstvu je čisto nekaj
               drugega. Tam, ko je enkrat, so plodovi poškodovani, ni nujno, da so uničeni, je
               poškodba lahko relativno majhna, sadje se pač ne da več klasificirati v prvi
               kakovostni razred in je takoj izpad. Veliko je potem industrije, industrija pa vemo,
               industrijsko sadje pa vemo, da skoraj nima nikakršne cene. Ker smo na tem območju,
               tukaj bi mogoče malo več podal o dogajanjih na tem območju. Sicer je vgradil, tako,
               da ne bom zelo podrobno opisoval dogodkov. Tukaj so bila neurja že 27. junija, potem
               29. junija, 1. julija, 22. julija, 21. avgusta in 13. septembra. In še na žalost,
               zadeve so se še sedaj dogajale, 27. junija je prizadelo neurje predvsem občino
               Črnomelj, Šentjernej, Metliko, Krško, Brežice, Sevnico in nevihta je trajala tam od
               15 minut pa do pol ure. Se pravi zelo različno je bilo. Območje pa kot vidimo tudi
               precej veliko. 29. junija Šentjernej, Krško predvsem, potem 1. julija je prizadelo
               predvsem pas severno od Save, potem v noči od petka na soboto 22.7. je po Beli
               Krajini, ta nevihta, to neurje morem reči, da po tistem, kar smo videli, je bilo res
               katastrofalno in na srečo je prizadelo nek ožji pas in ožje območje. Vendar tam, kjer
               je uničilo je seveda praktično uničilo vse  in škoda v sadjarstvu, v vinogradništvu na teh trajnih kulturah je
               značilno to, da kadar je prizadetost večja, ni samo prizadet pridelek enega leta,
               ampak se pojavljajo potem škode tudi drugo, tretje leto in to je tudi tista največja
               nesreča, kajti ljudje na ta način nimajo pridelka, izgubijo trg in ne samo trg za eno
               leto, še drugo leto nimajo in tretje, in kupci se znajo potem obrniti drugam in to je
               potem bi rekel ta vzporedna škoda. Zadnja toča 13.9. je bila na nekoliko tudi na
               nekoliko manjšem delu, predvsem na področju Bizeljskega in tukaj so bili tudi
               prizadeti vinogradi, sadovnjaki <gap n="..."/><stage>/Nerazumljivo./</stage><gap n="..."/> in tako naprej. Ostala območja
               po Sloveniji kot rečeno, ne bom opisoval. Mislim, da je bilo, tudi mediji ste zadevo
               spremljali, obveščali, javnost o dogajanjih, tako da ne bi podrobneje govoril o tem.
               Tudi je v gradivu ta opis. Kot rečeno, bi se sam osredotočil predvsem na to, kako
               naprej.</p>
               <p>Državna pomoč, ki jo država izplačuje je seveda vsekakor dobrodošla, nujno potrebna
               za reševanje marsikje tudi obstoja kmetij, preživetje družin. Vendar na žalost je
               tako, da se ta denar v veliki meri potem seveda porabi za te namene in ne za vlaganja
               v izboljšavo bodisi zaščite, bodisi tehnologij pridelave in tako naprej. Že štiri
               leta približno v Kmetijski gospodarski zbornici Slovenije opozarjamo, da je potrebno
               več storiti na preventivnih ukrepih in pa seveda na samem zavarovanju. V tem smislu
               predlagamo na eni strani tehnološke ukrepe. Tukaj mislim predvsem na mreže in pa na
               namakanje, pa tudi delno na agrarne operacije, na zemljiške operacije. In na drugi
               strani potem so seveda ti finančni ukrepi, tukaj predvsem vzajemno zavarovanje,
               vzajemni sklad in pa seveda vemo, da kljub vsemu, če te postopke speljemo, bodo
               določena neurja in pa predvsem suše lahko v posameznih letih tudi še katastrofalno
               prizadele slovensko kmetijstvo in seveda v teh primerih bomo tudi še nekako, vendar v
               manjši meri računali tudi na pomoč države.</p>
               <p>In kot tretje, tako kot je že prej gospod predsednik dejal, predlog spremembe zakona
               o odpravi posledic naravnih nesreč je na mizi in tudi o tem bi želel potem na koncu
               na kratko nekaj reči. Kar se tiče teh tehnoloških ukrepov, najprej mreže proti toči.
               Ugotavljamo, da je po naših podatkih, ki jih imamo v Sloveniji približno 120
               hektarjev sadovnjakov pod mrežami. To je zelo, zelo malo in če primerjamo stanje v
               Avstriji, koder je v povprečju oziroma nekje ocenjujemo 65% sadjarskih površin pod
               mrežami, je seveda razlika zelo, zelo velika. In jaz moram reči, da je v sedanjem
               programu razvoja podeželja oziroma enotnega programskega dokumenta, da so v epideju,
               je predviden ta ukrep in to je zelo dobro. Vendar menimo, da ne glede na to, da so
               stvari urejene tako, da bi ljudje lahko koristili te ukrepe v večji meri, jih ne
               koristijo. Kaj je temu vzrok? Najprej sigurno slab finančni položaj naših kmetij.
               Leta in leta jih prizadevajo neurja in ljudje komaj preživijo, ne da bi imeli denar,
               da bi vlagali v tako drage sisteme kot je mreža in namakalni sistem. Mreža, ta stane
               približno od 3 milijone pa pol do 4 milijone. Približno milijon je sama postavitev in
               precej se da zadevo zracionalizirati, če se mreža postavi hkrati z obnovo, z
               postavitvijo samega nasada. Opora za sadovnjak je lahko tudi opora za mrežo in v tem
               primeru je potem seveda zadeva bolj racionalna. Mi predlagamo, no potem naslednji
               vzrok je seveda ta visok strošek postavitve in mi predlagamo, da se še naredi kaj na
               pogojih pri epedeju, na tem predvsem, da bi z samim razpisom, z samim točkovanjem
               vlaganj in pa ukrepov, ki so predlagani v posameznih načrtih, dali večji poudarek
               napravi mrež in namakanju.
               Naslednji, oziroma mogoče še to, te mreže lahko rečem, da je praktično proti toči
               edini ukrep in zato tudi želimo, da se v večji meri izpelje.</p>
               <p>Potem naslednja stvar, namakanje sadovnjakov. Spet če primerjamo južne Tirolce,
               Avstrijsko Štajersko in druge okrog nas, vidimo, da je zadeva bistveno, bistveno
               drugačna kot pri nas. Pri nas je od 3 tisoč 841 hektarjev površin, od sadjarskih
               površin, intenzivnih sadovnjakov, 17 celih oziroma 17 procentov se namaka. To se
               pravi, samo 17% površin se namaka in to je bistveno, bistveno premalo. V okviru tega
               sklopa predvsem poudarjamo kapljično namakanje in pa oroševanje. Tukaj gre hkrati
               tudi za protistansko zaščito in oroševanja imamo v Sloveniji na 263 hektarjih. Spet
               zelo malo. Ob tem, da moramo reči, ko govorimo o namakanju, da je predvsem recimo za
               pridelavo breskev, tudi hrušk skoraj nemogoče pridelati kakovostno, kakovosten
               pridelek brez namakanja, tako, da to tudi pri nas mora postati reden tehnološki
               ukrep. Je pa problem pri namakanju in spet zakaj namakanja ni v Sloveniji več. Spet
               prvi razlog je ta, da je drago, da kmetije nimajo denarja, je pa tudi pomemben razlog
               ta, da je postopek pridobitve soglasja zelo, zelo dolgotrajen in zapleten. Po
               podatkih spet, ki jih imamo, ministrstvo za okolje je pristojno za izdajo koncesij in
               glede na to, da ni dokončno še oblikovana strategija zagotavljanja pitne vode v
               Sloveniji, so koncesije praktično ustavljene, ljudje skoraj ne morejo pridobiti
               koncesije in naš predlog je, da vsaj za namakanje, za sistem oroševanja in
               kapljičnega namakanja, koder je poraba vode manjša, da vsaj te koncesije gredo
               naprej. Prav tako pa iz vodovarstvenega stališča tudi oroševanje in kapljično
               namakanje ni problematično, saj gre za majhne količine vode, ki komaj pridejo potem v
               podtalnico.</p>
               <p>Naslednja stvar potem, naslednji predlog oziroma naslednji ukrepi so ukrepi finančne
               narave in tukaj smo seveda naprej pri zavarovanju. Zavarovanje je v Sloveniji, kot
               sem že velikokrat govoril, zelo, zelo slabo razširjeno. Spet po podatkih, ki jih
               imamo, manj kot petino površin kmetijskih kultur je zavarovanih. Vzrok za to je draga
               premija. Premijski stavki se gibljejo tam od 15 odstotkov, 14, 15 odstotkov, pa
               ponekod celo do 30 odstotkov. Gre za to, da je zavarovano malo in zavarovalnice imajo
               zato veliko tveganje in na območjih, koder se neurja rada pojavljajo, so seveda tudi
               škodni dogodki pogosti in zavarovalnicam se pač na koncu zavarovalno tehnični
               rezultat ne izide in zato dvigujejo premije. To se pravi, premija je draga, ker je
               premija draga, ljudje ne zavarujejo in tukaj smo v začaranem krogu. Edini izhod iz
               tega začaranega kroga je vzpostavitev vzajemnega zavarovanja. To je pač sistem, v
               katerem bo nek dodatni denar spodbudil, da se bodo ljudje v večji meri zavarovali in
               to bo pozitivno vplivalo na zavarovalno tehnični rezultat pri zavarovalnicah. Na
               drugi strani pa bo z regresiranjem obrestne mere seveda tudi že zaradi tega, tudi
               zavarovalna premija cenejša. Naš predlog v tej smeri gre tako in mislim, da ta
               predlog je usklajen tudi s predlogom, ki je že nekaj časa pripravljeno v predalih
               ministrstva za kmetijstvo, da se vzpostavi sistem vzajemnega zavarovanja, da država
               prispeva v prvih letih vsaj 50% zavarovalne premije. Tako je tudi v Avstriji. V
               Avstriji, tudi tukaj boste videli, je nekaj podatkov o tem smo dali. To se pravi 50%
               bi bila zavarovalna premija regresirana in pa nekaj denarja v tej prvi fazi bi bilo
               potrebno tudi za sam zagon sistema. Gre za sistem in ta vzajemna zavarovalnica,
               zavarovanje bi funkcioniralo na ta način, da bi dali koncesijo komercialnim
               zavarovalnicam za opravljanje posla na terenu.  Te zavarovalnice so bolj ali manj usposobljene že za to delo,
               imajo tehnične možnosti in kadre in na ta način bi zadevo relativno hitro izpeljali.
               Ocenjujemo, da bi to stalo državo v prvem letu okrog 3 milijarde tolarjev, odvisno
               seveda od tega, kako bi se ljudje hitro odzvali na to, v prihodnjih letih mogoče ene
               500 milijonov manj. Odvisno pa je seveda vse od tega, kako bi ljudje hitro zagrabili
               in šli v to. Hkrati z vzajemnim zavarovanjem predlagamo tudi vzpostavitev,
               ustanovitev vzajemnega sklada. Ta bi pokrival tveganja, ki niso zavarvaljiva, se
               pravi s tveganjem, ki se jih ne da zavarovati. To je predvsem suša in nekatere večje
               nesreče, kjer je tudi tveganje zavarovalnice preveliko sredstvo za to, pa bi se
               zbirala na eni strani z delnim sofinanciranjem s strani države in pa od vseh vrst
               zavarovanj, ki se v kmetijstvu pobirajo. To se pravi, da bi na ta način stvar
               razširili in tukaj gre potem seveda za to, da se v ta skupni pul, v ta rizični sklad
               del sredstev, z zakonom bi bilo treba določiti kakšen bi bil ta procent, določi od
               zavarovanj poselkov in plodov, od zavarovanj živali, od zavarovanj premoženja pravnih
               in fizičnih oseb, od zavarovanj premičnin in pravnih premičnin, potem od zavarovanj
               splošnih odgovornosti pravnih in fizičnih oseb. To se pravi, en tak večji pul.
               Mislim, da je to pomembno.</p>
               <p>Naslednja stvar, sprememba zakona. Dobili smo v poročevalcu predlog spremembe
               zakona. Lahko rečem, da ga v Kmetijsko gozdarski zbornici Slovenije podpiramo in se
               strinjamo s tem predlogom. S tem pa, da je potrebno reči, da je ta zakon potreben še
               nekaterih drugih popravkov. Mi smo že večkrat dali tudi vladi predlog teh sprememb.
               Tukaj mislim predvsem v to smer, da je bil ta zakon zelo hitro sprejet in se ni dalo
               vsega doreči. Mislim, da je potrebno poleg tega, kar zakon, ta predlog zakona o
               spremembah že vključuje, spremeniti še to, da je potrebno, da zakon določa, da se na
               območjih namakalnih sistemov državna pomoč ne izplačuje. Mi predlagamo, da tudi
               zaradi izkušenj v preteklih letih, če so suše hude, tudi na območjih namakalnih
               sistemov zmanjka vode. In če tam zmanjka vode, namakanje ni mogoče in potem v tem
               primeru predlagamo, da se vključi v zakon, da če zmanjka vode na teh območjih, so
               seveda potem ta območja tudi upravičena do nadomestila škode.</p>
               <p>Potem poseben primer je zavarovanje. Ta sedanji zakon veljavni opredeljuje, da se
               odškodnina izplačana po zavarovalnicah odšteje od državne pomoči. V sedanjem primeru,
               ko vzajemna zavarovalnica in ta sistem je primeren za situacijo, ko bi bila vzajemna,
               vzajemno zavarovanje že vzpostavljeno. V tem primeru nimamo pripomb. Tako, kot je pa
               sedaj stanje, ko vzajemnega zavarovanja ni in lastniki sami, podjetja sama plačujejo
               zavarovalne premije, potem se jim pa ta, to se pravi so dobri gospodarji, zmanjšujejo
               tveganje in potem se jim to njihovo vlaganje odšteje od državne pomoči, slab
               gospodar, ki ni računal, ali pa ni, ali pa človek, ki pač ni imel denarja in
               možnosti, da bi plačal zavarovanje, pa zato dobi več državne pomoči. Mislim, da je
               situacija popolnoma nestimulativna zato, da bi se ljudje odločali za zavarovanje. In
               v primeru, kot rečeno, da se vzajemno zavarovanje vzpostavi zelo hitro, je sedanja
               dikcija zakona v redu. Če se ne bo vzpostavilo, je treba to dikcijo popraviti.</p>
               <p>Potem samo še dva predloga. Velikokrat se pojavi, ali pa vsako leto praktično, od
               tistih interventnih zakonov, ki smo jih sprejemali naprej, se pojavi problem, da
               ljudje, ki so prizadeti po naravnih nesrečah, imajo pravico vlagati vloge za
               olajšave, tako pri davkih, pri prispevkih za pokojninsko, invalidsko in zdravstveno
               zavarovanje. Vsako področje je urejeno s svojo zakonodajo in je po naši oceni
               področje tako, kot so urejena, so v redu urejena. Gre samo za to, da bi bilo potrebno
               v tem zakonu določiti, da kadar se zgodi naravna nesreča in se ves sistem zažene,
               opravijo se ocene, opravijo se prijave in država ima bazo podatkov prizadetih in
               koliko so prizadeti, da se ti podatki po uradni dolžnosti uporabijo in pri ljudeh, ki
               imajo možnost koristiti te olajšave, tudi po uradni dolžnosti speljejo.  Kot rečeno, tistih zakonih,
               interventnih je to bilo tako napisano, tukaj pa sedaj ni in so ljudje prisiljeni,
               ponovno iskati ocene, ponovno postopke peljati in tako naprej in tukaj mislim, da bi
               bil tudi en korak v smeri bolj prijazne države. To so te naši predlogi, na koncu, če
               lahko predlagam sklepe v zvezi s tem.</p>
               <p>Kar se tiče sklepov, mi v Kmetijsko-gozdarski zbornici Sloveniji predlagamo odboru
               za kmetijstvo, gozdarstvo in prehrano, da v zvezi z ukrepi za nakup in postavitev
               mrež proti toči in pa za ureditev namakalnih sistemov predlaga vladi, da še bolj
               prilagodi kriterije za uveljavljanje sredstev po enotnem programskem dokumentu,
               dejanskim potrebam in pa predvsem možnosti slovenskega kmetijstva in pa, da seveda za
               to financiranje zagotovi potem tudi zadosti finančnih sredstev, tako da bi ljudje
               potem dejansko tudi na razpisu lažje uspeli.</p>
               <p>Potem naslednja stvar, predlagamo odboru, da odbor predlaga vladi, da pripravi
               poročilo o izdajanju koncesij za uporabo <gap n="..."/> za namakanje v kmetijstvu v zadnjih
               petih letih in pa da pospeši izdajanje koncesij za uporabo vode za namakanje, vsaj za
               kapljični sistem in za oroševanje. Naslednjo potem predlagamo, spet da odbor predlaga
               vladi, da pripravi analizo o zavarovalnosti kmetijstva v Sloveniji in zadnji predlog
               odboru za kmetijstvo, gozdarstvo in prehrano državnega zbora predlagamo, da pripravi
               vlada predlog zakona o vzajemne zavarovanju kmetijske pridelave v Sloveniji in v
               okviru zakona predvidi tudi ustanovitev rizičnega sklada v kmetijstvu. Toliko iz naše
               strani. Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa gospod direktor. Mislim, da ste bili v tem izhodišču izredno izčrpni,
               natančni in predajam besedo ministrstvu oziroma predstavnici ministrstva za
               kmetijstvo, gozdarstvo in prehrano, gospe Špeli Trpin. Izvolite.</p>
            </sp>
            <sp who="SDT4:TerpinŠpela">

               <speaker>ŠPELA TRPIN:</speaker>

               <p>Hvala lepa. Glede na to, da je bil predhodnik, gospod direktor izredno izčrpen, bi
               jaz pravzaprav šla kar po njegovih sklepih.</p>
               <p>Kar se tiče mrež in te aktivne obrambe pred točo se absolutno strinjamo, da je to
               nujno potreben in edini način v sadjarstvu, ki omogoča ustrezno zaščito. Saj
               zavarovanje, tudi pripomore, ampak izgube trga ne vrne nobeno zavarovanje in tukaj
               pač je izguba trga tako pomembna, ker gre za dolgoročne kupce, da je pravzaprav res
               mreža edini možni način varstva pred točo. Mi smo, kot veste že imeli v enotnem
               programu razvoja podeželja te ukrepe. Jih bomo imeli tudi v prihodnje. Res je, da je
               sistem relativno kompliciran, vendar so bili kljub temu sadjarji relativno uspešni
               pri uveljavljanju teh sredstev. Od celotnih sredstev, ki jih je bilo v ta namen
               namenjenih v letu 2004, 2005 še ne moremo govoriti, so prav sadjarji, pravzaprav,
               uveljavili cca. 35% celotnega zneska. Tukaj govorimo pač o znanem problemu, da je
               pravzaprav denarja za strukturne ukrepe premalo.</p>
               <p>Druga točka, glede koncesij za vodo. Zakon je prav zdaj v spreminjanju. mi bomo tudi
               zbornice in ostale pozvali k pripombam k zakonu. Dejstvo je, da je sistem
               pridobivanja koncesij za namakanje izredno zahteven, tudi za manjše sisteme. In bomo
               poskušali pač doseči relativno, skupaj doseči relativno ugodnejši sistem. Kar se pa
               tiče zavarovanja v letošnjem predlogu proračuna oziroma osnutku proračuna, ki pa je
               že usklajen z ministrstvom za finance, ta postavka obstaja, vendar v letošnjem letu
               nekako planiramo, da bi glede na to, da stvari še niso do konca pripravljene, imeli
               sredstva za sofinanciranje premij zavarovalnicam, v tem odboju izrazito, še bolj
               intenzivno preštudirali vse možne oblike.  To se pravzaprav poklapa z vašim predlogom o analizi in ugotovili,
               kakšna oblika bi bila najbolj ugodna, bodisi ustanovitev rizičnega sklada in nekaj
               letno sofinanciranje in postopen prehod tega financiranja na same upravičence, to se
               pravi na kmete. Kajti vsi skupaj se resnično zavedamo, da najdražji je ta sistem, ko
               gasimo v bistvu po toči. To je pravzaprav odgovor na te vaše sklepe. Jaz bi pa v
               nadaljevanju <gap n="..."/><stage>/Vmesno govorjenje./</stage><gap n="..."/> v nadaljevanju mogoče čisti na kratko
               naredila pregled, glede na to, da je bilo v letu 96 prav na tem odboru sprejet en
               program razvoja sadjarstva, kaj na kakšen način je bilo v tem programu, je bilo od
               tega programa sadjarstvu uresničeno in na koncu v bistvu namesto zaključkov, kaj bo
               tisto, kar nas še čaka, če želimo, da bo sadjarstvo tudi v prihodnje uspešna panoga
               kmetijstva. Jaz sem vam tudi pripravila pisen material na to temo. Je bil relativno
               na hitro pripravljen, mogoče je kakšna napaka, se v naprej opravičujem. In tudi en
               del je, to je pa stališče glede, prvotno stališče glede reforme je tudi žal samo v
               angleškem jeziku, ampak bom osnove povedala. Je bil pač v osnovi že pripravljen samo
               v angleškem jeziku. Imamo v Sloveniji trenutno 4 tisoč 525 hektarov intenzivnih
               sadovnjakov. Sedaj v registru jih je nekoliko manj, jih je 4 tisoč 200. Ekstenzivnih
               sadovnjakov je po statističnih podatkih 7 tisoč 191. Tukaj moramo reči, da je bil
               zazna padec pri ekstenzivnih sadovnjakih v času programa jih je bilo okrog 10 tisoč
               hektarov, pri intenzivnih sadovnjakih pa lahko ugotovimo, da se je glavna sadna
               vrsta, to se pravi jablanovi nasadi, da so se od tistega obdobja po podatkih
               statistike za 500 hektarov povečale površine, da so se površine z breskvami
               stagnirajo, da so se zelo zmanjšale površine s hruškovimi nasadi in sicer od 628 na
               248 hektarov sadovnjakov, da pa so različne druge manj, po obsegu manj pomembne sadne
               vrste se pa tudi povečale, recimo češnje, pa potem slive in češplje, pa orehi in
               mogoče še kakšne druge sadne vrste. Podatke imate tukaj priložene. Sedaj če pogledamo
               kaj je s pridelkom. Predvsem bom govorila v nadaljevanju o jablanovih nasadih in o
               jabolkih kot glavni sadni vrsti, kajti predstavlja nekako 70% nekako sadjarstva.
               Pridelki so v povprečju bili v zadnjih petih letih 51 tisoč ton pri jablanovih
               nasadih. Vse sadje skupaj je bilo pridelka v teh letih povprečno okrog 151 tisoč ton,
               od tega v ekstenzivni pridelavi okrog 58 tisoč ton in tako naprej. Hektarski
               pridelki, to je zelo pomemben podatek, mi smo v času programa sprejemanja razvoja, v
               času sprejemanja programa razvoja sadjarstva beležili po statističnih podatkih
               pridelek 16,2 tone pri jablanah povprečen hektarski. Sedaj pa statistika beleži kar,
               kar višji pridelek in sicer okrog 20 ton na hektar. Sedaj podatki iz prognoz fruta,
               ki pa so po ocenah sadjarjev boljši podatki so pa takšni, da se pridelek tudi v
               intenzivnih nasadih jablan ni kaj bistveno dvignil. Kajti že v času sprejemanja tiste
               prvotne strategije so bili po <gap n="..."/><stage>/Nerazumljivo./</stage><gap n="..."/> povprečni pridelki 19,1 tone na
               hektar. Ti pridelki so še vedno daleč po povprečnimi pridelki evropskih držav in
               tukaj mislimo, da je ena od večjih pomanjkljivosti v našem sadjarstvu. Pri jabolkih
               lahko, na območju držav EU 15 govorimo o povprečnem pridelku okrog 30 do 35 ton. Pri
               hruškah, kjer imamo mi  14,4
               oziroma okrog 15 let, štiriletno povprečno. To na hektar je še večja razlika, kajti
               Evropa tukaj ima 35 ton na hektar in enako se dogaja pri skoraj vseh sadnih vrstah.
               Res pa je, to pa moram povedati, da imamo pri nas tudi pridelovalci, ki dosegajo 60
               pa kakšno leto tudi 100 ton po hektarju. Toliko pa moramo biti odkriti. Ostali
               pomembni elementi so, da imamo relativno visoko povprečno starost nasadov, če bi
               nekako rekli, da je optimalna povprečna starost, prijavljen je 11, 8 let je pri nas
               iz podatkov registrov 11 let. Če bi rekli, da je pri hruški optimalna starost 11, je
               dejansko pri nas 15. Sedaj pri breskvi, glede na življenjsko dobo bi bila optimalna
               starost lahko 10 let, ampak tukaj se pa sortiment relativno hitro menja in je 10 let
               povprečne starosti pravzaprav tudi kar previsoka starost.</p>
               <p>Drug problem je tudi zaostajanje v soritmentu. Trg zahteva nove sorte. Pri nas je še
               vedno recimo v jablanovih nasadih skoraj 800 hektarov ajdareda. Potem je problem pri
               breskovih nasadih. S tem problemom ste vsi seznanjeni. Mi imamo ogromno nasadov
               prilagojenih izključno za industrijsko porabo. To ne bi bilo nič tako zelo slabega,
               če bi bili, ampak pridelovanje za industrijsko porabo pravzaprav zahteva še boljšo
               organiziranost pridelovalcev pri prodaji, ker sami ne morejo prodajati neposrednemu
               potrošniku <gap n="..."/> svojega pridelka.</p>
               <p>Naslednja zadeva so kapacitete za hlajenje. V času sprejemanja programa smo imeli 20
               tisoč ton hladilnih kapacitet, ki so bile relativno zastarele glede na tehnologijo.
               Danes imamo 15 sodobnih hladilnic s kontrolirano atmosfero za hlajenje sadja, katerih
               skupna kapaciteta je 44.610 ton. Ta kapaciteta za enkrat, glede na pridelek sadja
               zadošča. Naslednja zadeva, zelo pomembna, je organiziranost sadjarjev. Tukaj tudi
               ocenjujemo, da imamo še veliko rezerv, kajti na eni strani se je trgovina izrazito
               skoncentrirala in to bi bila pravzaprav tudi naloga sadjarjev v prihodnje.</p>
               <p>Če pogledamo kaj se nam dogaja s cenami. V podatkih imamo odkupne cene, tako
               statistične podatke kot podatke, ki so približno enaki. Ko pogledamo stroške modelnih
               kalkulacij, ki jih je pripravil <gap n="..."/>, ki so narejene pri jablani na pridelku 30 ton po
               hektarju, pri hruškah nad 22, pri breskvah na 15, vidimo, da smo povsod pri
               kalkulaciji pravzaprav nad prodajno ceno, kar jasno kaže na to, da se ne moremo
               zadovoljiti s pridelkom 30 ton po hektarju pri jablanah, 22 pri hruškah in 15 pri
               breskvah.</p>
               <p>Uvoz in izvoz. Glavnino tudi pri izvozu predstavljajo še jabolka. Še vedno žal
               prevladuje izvoz na trge bivše Jugoslavije. Izvoz je v izrazitem nihanju, od 41% v
               letu 2001 do 13%, 14% v zadnjih letih. Izvozne cene so nekoliko nižje od cen na
               domačih trgih. Če pa pogledamo uvoz, uvoz ne dosega 10% domače predelave v povprečju.
               Uvozne cene so višje od izvoznih in uvozne cene so primerljive s cenami domačih
               proizvodov.</p>
               <p>Sedaj pa na ukrepe kmetijske politike. V tem obdobju od sprejemanja strategije, smo
               imeli do vstopa v Evropsko unijo kar uspešne in kar močne zaščitne ukrepe v obliki
               posebnih dajatev pri uvozu in pa tudi različne oblike podpor od tržno cenovnih do
               strukturnih. Tržno cenovne v tem času so bile predvsem podpora pri prodaji sadja na
               tujem trgu, pakirano v posebno promocijsko embalažo. To vidite pod poglavjem D, v
               skupnem znesku v povprečju okrog 200 milijonov na leto. Potem je, potem so bile pa
               zelo pomembni strukturni ukrepi. Od leta 1997 do vključno leta 2003 smo izzvali
               podporo o obnovi sadovnjakov. V tem času je bilo obnovljenih 1390 hektarjev. To je v
               povprečju 198 hektarjev letno. Skupna višina sredstev podpor je milijarda 380. Sedaj kakšna je bila vrednost
               sofinanciranja. Vrednost sofinanciranja se je vrtela tam malo nad 20%. Tukaj moram
               povedati, da z letom 2004 in 2005 ni bilo več tega ukrepa in sicer se je ta ukrep
               prenesel v enotni program razvoja podeželja v te strukturne ukrepe EU. In kaj je bila
               posledica, tudi posledica tega, ali pa predvsem posledica tega, da se nam je obnova
               takoj razpolovila in sicer smo imeli v register pri jablanah drugače v povprečju
               prijavljenih tam okoli 160 hektarov novih nasadov na leto, v letu 2004 in 2005, v
               2004 78, v 2005 pa 92 hektarov. To se pravi, lahko govorimo, da je ta umik tega
               ukrepa, ki je bil relativno enostaven za pridelovalce, to moramo reči, tako je
               vplival na zmanjšanje. O hladilnicah smo že govorili. Jaz bi samo povedala, koliko je
               bilo to proračunskih sredstev. Teh 15 hladilnic, to se pravi novogradnje in obnova je
               skupaj pomenilo v tem obdobju milijardo 358 sredstev, sofinanciranje je bilo pa v
               deležu 24% od investicije. Zadaj najdete tudi tabelo, kje so te hladilnice, vrisano v
               načrt, kje so te hladilnice in kakšna je njihova kapaciteta. Sedaj poleg teh podpor
               so bile še podpore od leta 2003 organizacijam proizvajalcem v nekem minimalnem obsegu
               in sicer 18 milijonov. Potem smo pa veliko pozornosti v tem obdobju namenjali tako
               strokovnim nalogam in centrom s ciljem prenosa znanj v prakso. In sicer je bilo od
               leta 1998 do vključno 2005 za namen sadjarskih centrov izplačano 578 milijonov in pa
               potem še letno tam okrog 33 milijonov za strokovne naloge, to se pravi za selekcijo
               in produkcijo v sadjarstvu.</p>
               <p>Sedaj pa še od strukturnih podporah, po vstopu v EU. To se pravi, ko je sadjarstvo v
               EPD-ju<stage>(?)</stage>, rečeno je že bilo kateri ukrepi vsi so namenjeni sadjarstvu. To so
               predvsem naložbe v objekte, vključno s pripadajočo opremo za skladiščenje in pripravo
               kmetijskih proizvodov za trg, potem je nakup kmetijskih zemljišč, nakup kmetijske
               specialne kmetijske mehanizacije, obnova trajnih nasadov, nakup in postavitev mrež
               proti toči in pa naložbe v namakalno infrastrukturo. Glede na majhen obseg sredstev
               za strukturne ukrepe so bili sadjarji izjemno uspešni in sicer so za te sadjarske
               namene je bilo izplačanih v tem letu 278 milijonov, kar predstavlja 35% vseh
               razpoložljivih sredstev. Zelo pomembni za sadjarstvo so pa po vstopu v EU tudi
               okoljski ukrepi. Nekaj jih je bilo tudi že prej, predvsem integrirana pridelava. In
               sicer integrirana pridelava 2004 je bilo že v tem ukrepu kar velik delež sadovnjakov
               in ta ukrep je pomenil skupaj 318 milijonov tolarjev. Ekološko pridelovanje je skupaj
               bilo v tem letu 17, cirka 17 milijonov, potem je podpora travniškim sadovnjakom,
               cirka 31 milijonov in pa podpora pridelavi avtohtonih in tradicionalnih sort, cirka 9
               milijonov. Sedaj tukaj smo, ampak tega ne bom posebej razlagala, so v prilogi
               navedeni še kakšni so pa ukrepi v okviru tržnega reda EU. Mogoče zelo, zelo na
               kratko. Podpora organizacijam proizvajalcev, to gre za podporo na osnovi programa
               organizacije proizvajalcev. Je pa to po obsegu manjša podpora, 2,5% od skupnega
               prometa iz dejavnosti, za katere je organizacija proizvajalca registrirana. Namen
               tega ukrepa je podpora združevanju pridelovalcev. Potem je v tržnem redu umik sadja
               in zelenjave s trga in pa izvozna nadomestila za tretje trge. To so pa v glavnem
               tisti trgi, kamor mi niti ne izvažamo, kajti ti trgi, kamor mi tradicionalno izvažamo
               so izločeni v glavnem, zaradi sporazuma o prosti trgovini. V prilogi imate poleg
               tistega zemljevida še stališče Republike, prvo preliminarno stališče Republike
               Slovenije do reforme tržnega reda za sadje. In sicer je bil na predlog ta, da bi tako
               po vzoru tržnega reda za vinogradništvo tudi obnova sadovnjakov bila direktno iz
               tržnega reda financirala. Moram
               reči, da so interesi <gap n="..."/><stage>/Nerazumljivo./</stage> Francozov, Špancev, Italijanov drugačni, tako
               za uspešnost tega predloga, čeprav se bomo za to še zavzemali so pravzaprav možnosti
               relativno majhne. Namesto zaključka pa samo še to. Ugotavljamo, če bi želeli imeti
               ustrezno obnovo sadovnjakov, da bi morali letno obnoviti cirka 250 hektarov
               sadovnjakov. Ugotavljamo, da to pomeni približno, če želimo imeti v sadovnjaku še
               mrežo in namakalni sistem skoraj 10 milijonov na hektar. Iz tega lahko sami
               izračunate številke, ki so izjemno, izjemno visoke. Toliko za enkrat.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. To je bilo dodatno, ali pa bi rekel kar nedodatno pojasnilo v zvezi s
               programom, ki je bil sprejet leta 1995 in potem v zvezi s sklepi odbora, ki so bili
               sprejeti v zvezi s tem programom na seji decembra leta 1996, ko je odbor sprejel kar
               nekaj, mislim, da tukaj deset sklepov. Jaz po teh obrazložitvah odpiram razpravo v
               zvezi z današnjo točko. Se pravi, seznanitev z oceno škode v sadjarstvu in
               vinogradništvu v letu 2005 v Posavju, to kar je bilo predstavljeno in kar ste tudi
               dobili skupaj z vabilom za današnjo sejo. K razpravi vabim najprej kolege in kolegico
               poslanko, potem pa bom dal besedo še vsem ostalim. Kdo želi besedo? Mag. Sajovic,
               potem kolega Pajk.</p>
            </sp>
            <sp who="SDT4:SajovicBorut">

               <speaker>MAG. BORUT SAJOVIC:</speaker>

               <p>Hvala lepa. Vsem lep pozdrav! Mislim, da se danes pogovarjamo na pravem kraju in o
               pravi temi. Treba je dejansko nekaj ukreniti. Zahvaljujem se zbornici za lepo in
               dobro pripravljeno gradivo in pa material. Predvsem bi opozoril na eno zadevo, ki jo
               lahko v državnem zboru poleg tega, da poskušamo sanirati obstoječo škodo v čim večji
               meri, predvsem pa čim hitreje, ravno ta predlog tega vzajemnega zavarovanja. O tem se
               v Sloveniji že lep čas pogovarjamo in prav današnja ministrica za kmetijstvo,
               gozdarstvo in prehrano, gospa Marija Lukačič je bila tista, ki je bila pred
               upokojitvijo na ministrstvu zadolžena za ta projekt. Takrat na predstavitvi nam je
               bilo rečeno, da ta projekt leži domala povsem pripravljen v predalu. In ker mi je še
               danes nerazumljivo zakaj ga ne spravljamo v življenje sem pred časom ministrstvu
               postavil tudi to vprašanje. Njihov izgovor je bil seveda bolj prozorne narave, gre pa
               v to smer, da Evropa pripravlja neke nove rešitve na področju vzajemnega zavarovanja.
               Prepričan sem, da je v Evropi za Slovenijo in za naše zavarovanje ni ne vem koliko
               mar, ker smo pač v Evropi na področju kmetijstva obrobni faktor. In zato mislim, da
               je treba podpreti to pobudo in v Sloveniji ta sistem uvesti nemudoma, takoj in čim
               prej. Upam, da ni razgovor o odlašanju samo ta, da je treba iz proračuna nameniti 3
               milijarde tolarjev na leto za začetne zagonske faze. Kajti ta denar, če ga bomo dali
               v obliko vzajemnega zavarovanja bo enakomerno, pošteno  zagotovljen, in pa država ga nenazadnje v ta kmetijski
               resor mora nameniti na tak ali drugačen način. Če na za vzajemno zavarovanje, pa
               potem za poplačilo škod. Moja razprava danes je predvsem na to, da je apel, in pa
               pobuda ministrstvu, da iz tistih zadev, ki ležijo v predalu, čim prej obrišemo prah,
               in ga preko zime spravimo v življenje. Zakon damo v obravnavo, sprejmemo. In že
               mogoče bomo številnim tistim kmetom, ki danes težko čakajo na našo pomoč, v letu 2006
               zadeve olajšali.</p>
               <p>Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa magister Sajovic. Kolega Pajk, izvoli.</p>
            </sp>
            <sp who="SDT4:PajkStane">

               <speaker>STANE PAJK:</speaker>

               <p>Hvala za besedo. Seveda vse skupaj na tem mestu prav lepo pozdravljam.</p>
               <p>Veliko je bilo povedanega, tako da so bila poročila res izčrpna. In tudi sam se
               zahvaljujem, tako kmetijski <gap n="..."/><stage>/Nerazumljivo./</stage><gap n="..."/> kakor tudi predstavnici
               ministrstva, za poročilo.</p>
               <p>Pozdravil bi idejo, da je pač sklic te seje v Posavju, ki je to leto utrpelo res
               veliko škodo, v večjih področjih. Pozdravil bi tudi to, in se zahvalil kolegu Bojanu
               Ruglju, ki je prvi sprožil to pobudo. Seveda sva s kolegom Kristijanom Jancem in jaz
               tej pobudi pritegnila, in jo posvojila, in seveda tudi se zahvaljujem predsedniku
               odbora, da je to uspel, in to pobudo sprejel.</p>
               <p>Dejstvo je, da so pred nami klimatske spremembe. To je sedaj že dokazano. Posledično
               se, mislim, ker so te spremembe, se segreva ozračje, posledično so nevihte bolj
               burne, ki so glavni povzročitelj teh škod v kmetijstvu. Na drugi strani se svetovni
               trg zaostruje. In vprašanje je, kaj je nam <gap n="..."/><stage>/Hrup v ozadju./</stage><gap n="..."/></p>
               <p>Edine rešitve, ki jih vidim, so sistematske rešitve na tem področju. Tako kot so
               predlagane. Te rešitve so postavitev mrež, oroševanje in namakanje. Vse te rešitve
               bom z veseljem podprl, ker le te rešitve dajejo rezultate na dolgi rok. In bodo tudi
               na krajši rok prinesle rešitve za kmetijstvo.</p>
               <p>Še enkrat poudarjam, da sem vesel, da smo se dobili tu v Sevnici. Od mene lahko
               pričakujete, da bom vse dobre rešitve podprl.</p>
               <p>Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Dajem besedo domačemu poslancu, kolegu Ruglju.</p>
            </sp>
            <sp who="SDT4:RugeljBojan">

               <speaker>BOJAN RUGELJ:</speaker>

               <p>Ja, hvala predsednik. Mislim da gre največ zaslug tudi tebi, da si nas uslišal, in
               sklical današnji sestanek tukaj, v Sevnici.</p>
               <p>Mislim, da je tudi prav, čeprav bom podpiral, da se bodo ti sestanki sklicevali tudi
               drugje po Sloveniji. Mi vemo, da je kmetijstvo izredno zahtevna panoga, ki potrebuje
               pomoč. Vemo, da tudi gospodarstvo potrebuje pomoč. Vsi pa vemo, da je tista panoga v
               Sloveniji, ko najbolj cveti, ali pa je cvetela, vsaj v preteklosti, javni sektor.</p>
               <p>Zato bom še posebej zagovarjal, resnično, da se ti odbori, kolikor bo v največji
               možni meri, sklicujejo res po periferiji. Tukaj se seznanjamo, tukaj se dogaja
               kmetijstvo.</p>
               <p>Seveda bom podprl vse te sklepe, ki jih je že direktor Kmetijsko-gozdarske zbornice
               navedel. Mislim da so pravilni, in točni. Tudi vključno tistega s pripombo, ko je
               rekel, da bi bilo treba tudi tam državne pomoči ohraniti. Tudi tam, kjer so namakalni
               sistemi. Mi moramo vedeti, da so namakalni sistemi, ne samo za sušo, ampak tudi za
               povečanje pridelave, in da suša takrat prizadene tudi tiste sadovnjake.</p>
               <p>Mreže. Mreže seveda absolutno bomo podpirali. Tukaj v gradivu sem videl, da se
               investicija lahko poplača v primerjavi s tistimi premijami, ki jih je potrebno sicer
               plačevati za zavarovaje, že v petih do sedmih letih, tako da mislim, da je tu edina prava pot mreže,
               dolgoročno, tudi pripomorejo nekaj proti pozebi in tudi proti maksimalnim
               temperaturam po letu, ki se pojavljajo. To je zgleda stopinjo in pol do tri, kakor
               sem videl tu, v gradivu. Tako da mislim, da je to resnično ena prava pot.</p>
               <p>Bi pa poudaril tu nekaj. Za te mreže je treba pač nastaviti nek sistem, ki bo dovolj
               poenostavljen, da bo lahko vsak, tudi tisti manjši pridelovalec, manjši kmetje, da
               bodo lahko prišli do teh mrež. Ne samo tiste velike zadruge ali pa organizacije, ki
               so bolje organizirane in pač lažje izpolnijo določene obrazce in vse tiste zahteve.
               Mislim da bi bilo treba resnično poenostaviti te postopke. In upam, da me bo tudi ta
               odbor seveda pri tem podprl.</p>
               <p>Seveda, mreže so letos bile najbolj aktualne, ker letos ni suše. Bila pa je toča.
               Drugo leto, ali pa pred dvema letoma, vemo, da je bila najbolj aktualna suša, se
               pravi namakalni sistemi. To je treba enako podpreti. Vemo vsi, dobro poznamo, da
               lahko prihaja do zelo velikih nihanj. To smo že opazili. To je verjetno posledica pač
               teh sprememb, višje temperature ozračja, več vlage v ozračju, več je možnosti za
               razne druge stvari.</p>
               <p>To je to. In jaz, kar se tiče pa pomoči, zavarovanj. Seveda zavarovanje je tista
               zadnja stvar, ki jo vsak uvede, ko se ne da več drugače pomagati s sistemskimi
               rešitvami. In seveda bomo tudi te subvencije in razne pomoči pri zavarovanju podprli.
               Mi pa seveda bomo tudi to podprli. Nekako še vedno, kljub tem zavarovanjem, ki so
               zelo draga, pride pa ponekod do nekaterih škod, tisti kmetje si res težko sami
               pomagajo. In je treba pač podpreti, v kolikor država že da določene podpore, da jih
               da hitreje, enostavneje. Vsi poznamo ta stari rek, <q>"kdor hitro da, dvakrat da"</q>.
               Mislim, da bi moral tudi tu veljati.</p>
               <p>To bi imel jaz zaenkrat. Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa kolega Rugelj. Dajem besedo kolegu Džubanu.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Hvala lepa gospod predsednik. Lep pozdrav vsem skupaj tukaj v Posavju, predvsem
               tistim, ki spremljate to današnje dogajanje, ki ste verjetno v pričakovanju, kaj se
               bo po tej naši seji zgodilo. To bo tudi bistveno za trenutno sanacijo in potem
               nadaljnji razvoj sadjarstva tukaj in v ostalih delih Slovenije.</p>
               <p>Vidim da je pobuda do predsednika prišla iz različnih koncev, in je seveda utemeljen
               razlog, da smo se tukaj dobili, po koliko, devetih letih? In če bodo sklepi, kot
               takrat, ki so po informacijah ministrstva nekaj rodili, tudi današnji, potem bomo
               verjetno ne čez devet let, pač pa prej, lahko tudi zadovoljni.</p>
               <p>Mogoče samo za statistiko, pa ne biti prizadeti. 45 % celotnega kmetijstva v
               Sloveniji se dogaja v Pomurju in v Podravju. S tem, da Pomurci moramo priznati, da
               nesrečne zgodbe, ki smo jih doživljali recimo 15, 20 let nazaj, so se preselile pa
               res v Posavje, in v ta del Slovenije. In moramo priznati, da nič kaj z zadovoljstvom
               ne spremljamo, da tisto kar se je pri vas zgodilo v preteklem obdobju, se pri nas
               morda vse to ni dogajalo. Od suše, poplav, toče, zmrzali, in tako dalje. In seveda je
               potem to dodatni razlog, da je odbor danes tukaj.</p>
               <p>Dogajata se spontano dve točki dnevnega reda, čeprav je ena napovedana, to je
               odprava posledic naravnih nesreč, in seveda nadaljnji razvoj sadjarstva.  mislim, da je vmesno, da je
               spontano stekla diskusija in reševanje problemov v tej smeri. In bi zelo hitro lahko
               zaključili tudi naše srečanje, če bi rekli, da bo za odpravo posledic zelo hitro
               dovolj denarja in da bo za program nadaljnjega razvoja sadjarstva, ki je dovolj
               usklajeno pripravljen s strani ministrstva, zbornice, interesnega združenja in morda
               trudi predlogi posavskih občin, da lahko iz njih izluščimo pet, šest točk, ki so
               bistveni. Seveda, če bi bilo za njih, da v nadaljnjih proračunih dovolj denarja, bi
               problem bil v veliki meri rešen. Seveda se bo ustavilo kot pri sanaciji nesreč, pri
               denarju in pri nadaljnjem razvoju sadjarstva prav tako, kot je pač to zmeraj
               prisotno. V teh programih sanacij smo govorili o spremembi zakona. Jaz se strinjam,
               da prejšnji zakon ni bil dober, de je na hitro pripravljen, da ima določene
               pomanjkljivosti. Seveda o njem danes ne moremo govoriti, ker besedila nimamo pred
               seboj. Ampak upajmo, da se bo vse hitro zgodilo in da bo potem vsaj delno
               zadovoljstvo vseh prizadetih za delo primerno rešeno. Vsekakor pa bo pomembna na
               koncu količina denarja, ki bo v te namene izločena. Glede bistvenih točk, ki jih
               posamezniki izpostavljajo je možnost namakanja in postopki za možnost namakanja. Jaz
               moram tukaj reči, da bo tukaj potrebno videti ne samo možnosti, pač glede postopkov,
               pač pa eni deli Slovenije ne bodo imeli možnosti namakanja, ker nikoli ne bodo imeli
               vode. In bo potrebno selekcionirano obravnavati posamezne dele Slovenije in seveda
               potem tudi izvajanje programov določenih spodbud za posamezne dele Slovenije. Glede
               sofinanciranja premij je že dolgo časa govora o tem, tudi o vzajemni zavarovalnici.
               Ta del je morda povezan z samim zakonom o odpravi naravnih nesreč. To je moja
               subjektivna ocena, v katerem morda toča nima pravega mesta, pač pa več spodbud za
               ostale dele, kot so mreže in podobno, da se prepreči, ker sadjarstvo ni samo zgodba o
               finančnem nadomestilu, pač pa pridelati sadje, obdržati tržišče in poslovne partnerje
               oziroma kupce, kakor koli želite. Pri toči je še vzporedno ena zgodba, ki se odvija v
               Sloveniji, to je efektivna obramba pred točo z različnimi sistemi, za katerega enega
               z raketami smo ugotovili, da je neučinkovit in da nima bodočnosti in se je vmes
               vzbudila želja letalcev, da bi oni lahko učinkovito branili področje proti toči.
               Namenjena so jim tudi neka sredstva in človek ima celo občutek, da so celo zadovoljni
               tisti, ki branijo področje pred točo. Pridelovalci boste verjetno rekli drugače, da
               ta obramba nima nobenega učinka in tudi za 20, 30 milijonov ni možno speljati neke
               letalske obrambe, ker je s strokovnega vidika gledano obramba pred točo zahtevna in
               nikjer v svetu ni dokončno dokazano, da je sploh učinkovita kakršna koli tovrstna
               obramba pred točo.</p>
               <p>V vseh delih skoraj se ugotovi v prestrukturiranju proizvodnje ali vrst sort in tako
               dalje. To je tisti del, ki bo odvisen od količine sredstev za prestrukturiranje, ker
               z ozirom na stanje, mislim, da je sadjarstvu znotraj kmetijstva stanje najslabše in
               da so tukaj ti šoki, ki so bili po sredi najbolj močni, da so spravili na tak nivo, v
               kakšnem je. Nihče ni omenjal strokovnih služb, kar je pobuda interesnega združenja,
               da znotraj verjetno zbornice bi se strokovne službe morale v večji meri organizirati
               na obvladovanje visoke tehnologije in tako naprej. To kar bi ali bodo danes v
               interesnem združenju naprej obrazložili in da bi se poleg pripomb, ki so tudi na
               zbornico, morala zbornica organizirati v tej smeri, da bi lahko svetovala
               pridelovalcem v tej smeri. Ena je še zgodba, ki je zelo pomembna. Z ozirom na
               trenutno stanje, pa vsi ti ukrepi tudi, če se bodo zgodili v nekaterih delih
               Slovenije, to mislim, da je Posavje, za Goričko prav gotovo vem, tukaj imate tudi
               neke predloge naše Goričke zadruge,  da pa kljub vsemu niso v stanju spraviti sadjarstvo iz mrtvega
               teka, če se ne bo država, vlada lotila posameznih področij in poskušala ugotoviti,
               kako z enkratnimi pomočmi zadeve spraviti iz mrtve točke. Tisti, ki je imel v zadnjih
               letih sušo, pa točo, pa poplave, dobro, v sadjarstvu mogoče manj, zmrzal in da ima
               letos prazno hladilnico, seveda so to stresi, ki so za dolga leta naprej in se bodo
               ti sistemi združenja pridelovalcev, zadrug ali kakor koli jih imenujemo težko pravili
               k sebi, če se jih ne bo nekdo lotil na en način, da se jih reši morda stečaja, to kar
               se je pri nas zgodilo skoraj oziroma, da je nepremičnine zadruge so praktično
               spremenile lastnika in da se potem na tak način določena področja rešujem, sicer bo
               namesto nadaljnjega razvoja vse skupaj propadlo.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p> Hvala lepa kolegu Džubanu. Seveda se tudi sam strinjam, da se od samih sprejetih
               sklepov ne da živeti in preživeti. Ampak če so neki sklepi sprejeti, potem je treba
               seveda tudi na nek način realizirati, od nas poslancev je pa seveda odvisno, da potem
               to, kar sprejmemo nekje vztrajamo, da se tudi dejansko uresniči. In jaz mislim, da to
               ni zadnja seja, če bomo te sklepe, kot so bili predlagani, mogoče tudi nekoliko
               spremenjene sprejeli, potem bo pač treba bdeti nad tem, da se to tudi uresniči. V
               zvezi s tem problemom, ki ga je kolega Džuban iznesel pa morebiti lahko tudi samo
               oblikujete kakšno stališče odbora do tega problema, če je to danes možno, če ne pa
               bomo pač enkrat v bližnji prihodnosti. Še želi kdo od poslancev? Kolega Posedel, pa
               še potem kolegica Uhanova.</p>
            </sp>
            <sp who="SDT4:PosedelAlojz">

               <speaker>ALOJZ POSEDEL:</speaker>

               <p> Najprej lep pozdrav vsem. Ker sam prihajam iz Savinjske doline, lahko javno rečem,
               da si nikoli ni želim, da bi bila seja odbora za kmetijstvo zaradi takšnega razloga
               kot danes v naši dolini in tudi bom rekel sočustvujem s kolegi, ki so doživeli že vse
               to, kar so v letošnjem letu in prej in se tudi sam zelo zavedam, kako hudo je, ko te
               obišče ali pa ko te doleti neurje, predvsem iz tega razloga, ker je ta zakon o
               odpravi posledic in naravnih nesreč tako neživljenjsko in tako birokratski, da v
               bistvu ima človek občutek, da to veliko trpljenje pride šele potem, ko je neurje
               mimo. To smo se pogovarjali tudi prej z županom Sevnice in ostalimi župani, ki vemo
               kako je, ko je potrebno potem oceniti to zadevo in ko je potrebno spraviti do
               realizacije in vemo kakšne so zamude, da to ni merjeno več v mesecih, ampak da se že
               meri celo v letih. In da je to izredno težko razložiti ljudem, ki so prizadeti in to
               gre tako za infrastrukturo, še bolj pa za tole, kar je žive narave, se pravi za
               rastlinstvo in pa ostalo. Tako, da jaz verjamem, da je ta sprememba zakona zelo nujna
               in da bomo pri tem tudi aktivno predlagali dobre sklepe zaradi dobre prakse. Ker ko
               smo zjutraj komentirali dogajanje pri odpravi posledic neurja, se pri tem kaže toliko
               enega nezaupanja s strani strokovnih služb ministrstva, tega lahko rečem potem kot
               vlade celote do lokalnih skupnosti, da skoraj človek ne more verjeti, da koliko
               nezaupanja so vredni župani ali pa smo vredni tisti, ki delamo na terenu, kako se
               preverja in kako je sestavljena sploh metodologija za oceno škode, kako se je treba z
               originalnimi računi po
               potrjevati in dokazovati, da so sredstva res namenjena, in da bodo namenjena za
               odpravo posledic. In da lahko v našem primeru celo dam primerjavo, ki so mi jo nekako
               vsilili, da je zelo lepo, da je država Slovenija podarila pomoč Ameriki ob
               katastrofi, ki jo je naredila Katarina, da pa verjetno od njih niso zahtevali
               nobenega dokazila, kdo bo spal pod tistimi šotori, kdo bo pokrit s tistimi odejami,
               tako kot za vsako uro bagra, za vsako intervencijo gasilskega društva od nas
               zahtevajo dokazila, bom rekel dokumentacijo, ki je tako neživljenjska, da kdor v
               Ljubljani to pregleduje, verjetno nam ne bi bilo težko tudi okoli prinesti. Če bi bil
               to naš namen. Ampak da niti denar, ki je obljubljen za prvo intervencijo, po enem
               mesecu ne pride do teh, ki smo pomoči potrebni, oziroma so pomoči potrebni, mislim,
               da je res skrajni čas, da se ta zakon naredi življenjski.</p>
               <p>Pa se opravičujem, ker sem malo izkoristil tole, da ta zakon vpletam. Tudi, ker nič
               drugače ni na področju kmetijstva. Vemo da Kozjanci so bili deležni neurja že julija,
               pa vem, da še niso iz tega naslova dobili niti tolarja, in ga verjetno še tudi nekaj
               časa ne bo.</p>
               <p>Rad bi opozoril še na eno zadevo glede zavarovanja. Osebno podpiram ta sklep, da se
               naredi vzajemno zavarovanje, da se naredi rizični sklad. Vendar je pri tem treba biti
               pozoren, da ne bo šlo tu malce tudi za podpiranje, ne lenobe ravno, ampak nečesa
               podobnega. Ker poglejte, za zavarovanje je treba spodbujati. Mislim da je podatek,
               samo ena petina, da je zavarovanih površin, ni odraz samo revščine slovenskega kmeta.
               To sem prepričan da ne. Da je sposobnih več. Vendar ni interesa. Ker tako, kot je
               danes, da če imaš zavarovano, se potem ta premija, ki jo dobiš, oziroma
               zavarovalnina, ki jo dobiš od zavarovalnice, odšteje od ocenjene škode, mislim da je
               tako destimulativno, da se sprašujem, kdo je tisti, ki si sploh zavaruje, ker je
               potem v bistvu dvakrat udarjen. Prvič, ker pravočasno premijo plača, drugič pa potem,
               da se mu to odšteje. Jaz sem prepričan, da bi morali to spremeniti. In da, če je bil
               tako dober gospodar, da je imel zavarovano, mu naj bo to kot nagrada proti tistemu,
               ki dobi od države v nekem procentu povrnjeno škodo.</p>
               <p>Enako mislim, da je tudi problem namakanja zelo pereč, in da tu ni napaka zadnjega
               časa, ampak da je to zadnjih desetletij, ko se dejansko v Sloveniji z vodami ne ravna
               strokovno. Da na tem področju ni ne denarja, in ni ne stroke. In zato so tako lahko
               enostranski pritiski po namakanju zelo nerazumljivi, če vemo, da so področja, kjer so
               problemi s pitno vodo, kombinirana z veliko željo po namakanju površin, in da je tu
               dejansko na tem področju tudi zelo potrebno, kako se bo država do tega gospodarjenja
               z vodami, in s podeljevanjem koncesij, in pa s tudi stimuliranjem namakanja, obrnila,
               oziroma odločila.</p>
               <p>Tako da v načelu podpiram vse predloge, ki so bili dani, s tem, da je potrebno
               storiti še več.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Prosim, kolegica Uhan.</p>
            </sp>
            <sp who="SDT4:UhanMarjetka">

               <speaker>MARJETKA UHAN:</speaker>

               <p>Hvala lepa za besedo. Lepo pozdravljeni vsi skupaj tu v dvorani!</p>
               <p>Danes v bistvu govorimo, oziroma zvonimo po toči, kar pa ne pomeni, da jo prihodnja
               leta ali pa še letos ponovno ne bo. Bi pa rada nekaj rekla glede intenzivnih nasadov.
               Ko gremo v intenzivni nasad, ne moremo prepustiti proizvodnjo naključju. Kajti
               načrtovati intenzivni nasad na tem območju, kjer vsako leto praktično vsaj enkrat
               tolče toča, je v bistvu nestrokovno in ni modro. Pri intenzivnih nasadih v bistvu
               proizvodnjo tempiramo na količino in kvaliteto. Vsakršna toča pomeni izpad vsaj
               kvalitete, če ne tudi pridelka. In sadjarji se v bistvu ne morejo obdržati na trgu,
               če nimajo ne enega, ne drugega.</p>
               <p>Zato predlagam, da bi država, ali pa recimo vsi, ki načrtujejo proizvodnjo, predvsem
               sprejemali ukrepe, ki bi preprečevali škodo, ne pa potem sanacijo, povračilo izpada pridelka,
               zavarovanje in podobno. Intenzivni nasadi dejansko, pa najsibo sadjarstvo,
               vinogradništvo, vrtnarstvo, ne prenesejo toče. Ker to resnično, če nimaš kvalitete,
               nimaš cene, nimaš kupca, isto, če nimaš pridelka.</p>
               <p>In mislim, da je razmišljanje za vlaganje sredstev v obrambo proti toči, na
               mestu.</p>
               <p>Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej, meni je enkrat Ivan Pučnik, eden od veliki slovenskih sadjarjev
               rekel, da je v sadjarstvu tako, da moraš imeti vedno eno letino na drevesu, eno v
               hladilnici, pa eno na banki. Sedaj je očitno, da zaradi vseh teh zadev prihaja pri
               nas do rušenja tega razmerja.</p>
               <p>Dobro, vidim, da je razprava poslancev izčrpana. In vabim k razpravi ostale. Mogoče
               najprej damo besedo prisotnim županom, ki so se soočili v prvi vrsti s to naravno
               nesrečo letos v tem področju. Prosim. Gospod Molan, pa potem <gap n="..."/></p>
            </sp>
            <sp who="SDT4:MolanIvan">

               <speaker>IVAN MOLAN:</speaker>

               <p>Hvala za besedo. Spoštovani predsednik, člani odbora, vsi zbrani!</p>
               <p>Danes vas dejansko pozdravljam v dveh funkcijah, tudi kot predsednik Sveta pokrajine
               Posavja, in pa seveda tudi kot župan Občine Brežice.</p>
               <p>Lahko rečem, da sem vesel, da ste sprejeli to našo pobudo, in da ste organizirali tu
               odbor. Navsezadnje, to je bila tudi nekako zahteva, in pa tudi pobuda našega zadnjega
               Sveta Posavje <stage>(?)</stage>.</p>
               <p>Samo kmetijstvo v naši regiji je precej v težkem položaju, predvsem zaradi tega,
               kajti moramo vedeti, da je zelo specifično. Tako se srečujemo v naših krajih s tem,
               da imamo nižinske kmetije, in višinske. Prav tako v zelo majhnem območju imamo polja,
               ki so na nek način mokra, na drugi strani pa sušna. In prav zaradi tega je sigurno
               zelo velika specifika v tem področju.</p>
               <p>Omenil bi še pri tem, da je predvsem velika razdrobljenost, da imamo zelo male
               kmetije, in pa seveda da je starostna struktura kmetov, predvsem nosilcev, zelo
               slaba.</p>
               <p>Prav zaradi tega so nekako videli pri nas, kajti, ker so majhne kmetije, veliko
               perspektivo prav v sadjarstvu in pa v vinogradništvu. Kaj pa opažamo vse bolj in
               bolj? Da zadnja leta pa prav te naravne ujme dejansko še izčrpujejo popolnoma to naše
               kmetijstvo. Tako se srečujemo, ne samo s točo, dežjem, ampak tudi s sušo. In prav
               zaradi tega je res nekako naše kmetijstvo čisto na dnu.</p>
               <p>Tu pa moram še tudi omeniti, da ne gre tu samo za sadjarstvo in pa vinogradništvo,
               da prav tako je poljedelstvo, predvsem v letošnjem letu, zaradi veliko padavin, in
               zaradi vsega, se je opažalo zelo slabo. Predvsem pri pšenici, sladkorni pesi in tudi
               na ostalih kulturah.</p>
               <p>Predvsem smatramo, da bomo morali najti tu nekako prvo kratkoročne rešitve, kako
               pomagati tem ljudem, ki so preživeli te katastrofe.</p>
               <p>Druga stvar, pa bo treba najti predvsem dolgoročne rešitve. Prav zaradi tega sem
               danes vesel teh pobud, da so nekako začeli se v to smer, kajti vsi vemo, da predvsem
               v vinogradništvu in pa sadjarstvu enostavno ne bo moglo preživeti, če se ne bodo
               našle neke trajne rešitve, predvsem mislim tu, da bo treba najti protitočne, prav
               tako namakanje, in pa seveda zavarovanje pri teh pridelkih.</p>
               <p>Tako da lahko rečem, da smo veseli danes, da ste v to smer začeli ukrepati. Vendar
               moram opozoriti, da v kolikor ne bo zelo hitro nekaj narejenega, bo praktično v našem
               Posavju popolnoma zamrlo kmetijstvo. In lahko rečem, da bo to zelo velika
               katastrofa.</p>
               <p>Naj še omenim, da smo Posavci na nek način veseli, da je zadnjič zelo hitro vlada,
               tako ministrstvo ukrepalo, ko je bila ta toča. Prav tako smo veseli, da ste danes tu
               med nami. Vendar jaz smatram, da je to šele začetek. Zelo dobro je, da se je pokazala
               pripravljenost, vendar brez konkretnih rešitve to ne bo.</p>
               <p>Zato pozivam še enkrat, tako vlado, kot vaš odbor, da čim prej ukrepate, in da
               najdete neke dolgoročne rešitve, kajti v nasprotnem primeru se bo ta naša regija, ki
               je že tako in tako nekje na repu Slovenije, enostavno sesula. In lahko rečem, da bo
               prišlo res do zelo velikega nazadovanja.</p>
               <p>Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Gospod Bogovič, izvolite.</p>
            </sp>
            <sp who="SDT4:BogovičFranc">

               <speaker>FRANC BOGOVIČ:</speaker>

               <p>Lep pozdrav vsem skupaj tudi v mojem imenu, in dobrodošli v Posavju! Tudi zahvala za
               organizacijo tega odbora danes tu.</p>
               <p>Veliko je bilo že povedanega, zato bom upal, da se ne bom preveč ponavljal, in se
               bom osredotočil na tiste stvari, ki mislim, da mogoče še niso bile izrečene, in pa da
               dam en določen prispevek k temu skupu. Najprej me veseli ta velika enotnost danes tu. Tako najprej je
               zbornica povedala svoje, ministrstvo, poslanci, lahko rečem, da delimo ta mnenja,
               kajti to isto smo zapisali na zadnjem svetu pokrajine Posavje in upam, da se bodo te
               stvari tudi v bodočnosti iz realizirale, kajti, če se kar osredotočim na to sadjarsko
               panogo, lahko rečem s prve roke, ker tudi sam se ukvarjam nekaj s sadjarstvom, da
               slovenski sadjar definitivno izgublja konkurenčno bitko v tem, da nas danes v ostrem
               svetu in da misel o podobnih stvareh že eno desetletje pogovarjamo, medtem ko je ta
               konkurenca na teh trgih, kjer slovenski sadjar nastopa v tem, ravno v tem desetletju
               vse to postorila. Mi smo bili desetletje nazaj v bistvu bližje sadjarjem, vsaj našim
               sosedom, tako na Avstrijskem kot južnem Tirolskem, ker se zgledujemo po njih.
               Avstrijci so se nekaj časa nazaj še po nas, danes se je slika obrnila. Če to tekmo
               ponazorim s športno panogo, to je najhitrejšo avtomobilistično s Formulo 1, lahko
               rečem, da smo mi danes v dirki smo še, smo pa v zadnji vrsti, pa v slabem dirkalniku
               sedimo in sedaj ali kaj je, tukaj sta dve možnosti. Ali se bo nekaj vložilo v ta
               dirkalnik, v to ekipo, v to moštvo, ali pa bo enostavno treba se odločiti pa se to
               dirko prenehati iti. Kajti biti večni luzer, to dolgo ne gre, sploh pa ne gre to v
               ekonomski panogi, ker slej ko prej moraš nehati, tudi če sam tega ne bi želel, ker so
               finančni pokazalci in pokažejo. Zato jaz mislim, da so ti ukrepi, ki so bili danes
               omenjeni pravi, to mislim da je brez veze, da jih ponavljam, ker o tem govorimo že
               eno desetletje in v bistvu je to ta potrebna ta realizacija. Jaz mislim, da lahko
               tudi v imenu sadjarjev nekaj rečem. Da to sadjarji niso tista panoga, ki ali pa
               sadjarstvo ni tista panoga, ki bi želela moledovati in od države vsako leto nekaj
               prosit, ker so aktivni, proaktivni ukrepi, s katerim lahko se enostavno tega rešimo.
               Se pravi toča, namakanje, mislim mreža proti točna, namakanje, obnova intenzivno
               nasadov in sadjar ne rabi nikogar več potem prosit za pomoč in mislim, da je tudi pri
               tem, pri tem kako država troši ta denar, treba to preusmeritev naredit, da namesto da
               vsako leto toliko pa toliko denarja vlagamo sedaj v odpravo elementarnih nesreč,
               vložimo to raje v konkurenčnostjo posameznih panog. In če kje lahko, je to v
               sadjarstvu najbolj enostavno in tukaj matematika tudi hitro pokaže, da se ta zadeva
               izide v relativno kratkem času. Zato mislim, da je res skrajni čas, da se stori.
               Drugo, kar mislim, da je prav, da ugotovimo, da je najbrž v zadnjem, pač s vstopom
               Slovenije v EU in pa s prilaganjem teh ukrepov v evropski kmetijski politiki vedno
               več vlaganja v okoljsko varstvene ukrepe na področju kmetijstva, manj pa v tehnološke
               ukrepe, ki bi povečali konkurenčnost kmetijskih panog. Zato je tu najbrž treba o tem
               nekaj razmisliti, kajti če pogledamo samo te subvencije in te zadeve ne nekem, na
               nekem zelo strmem hribovskem travniku je relativno hitro več subvencij, kot na enem
               intenzivnem sadovnjaku, kjer je lahko to zgolj integrirana pridelava.</p>
               <p>Tako, da tu mislim, da bi bilo treba tudi o tem razmisliti ali je tukaj kaj za
               postoriti, predvsem pa tudi, če opazujemo sedaj sprejemanje evropskega proračuna za
               proračunsko obdobje 2007 - 2013, se tudi tam počasi neki premiki dogajajo, ki bodo že
               premeščali tako denar s področja kmetijstva v tehnološki razvoj in če bi malo te
               logike ali pa teh paralel potegnili, potem mislim, da je pri nas možnost že znotraj
               kmetijskega denarja to prerazporeditev narediti. Zato jaz mislim, da ni potrebno s
               temi ukrepi ali pa s sklepi današnjimi ali pa s temi stvarmi, s katerimi sedaj
               poskušamo nekaj narediti za kmetijstvo, štartati samo na nek nov denar. Kajti, tam
               vemo, kakšen bo tudi zaključek, kje so te možnosti povečevanja proračuna, ampak
               mislim, da bi bilo dobro za razmisliti tudi znotraj ne vem področja elementarja,
               koliko če se analiza naredi, koliko denarja se vloži, tudi s področja kmetijskega
               proračuna, kam se troši denar, jaz mislim, da bi se lahko za nek pospešen razvoj
               panoge v relativno kratkem času naredili. Kot sem že dejal, v kolikor ti ukrepi ne bodo takšni, da
               bi bili direktni vložki v ta naš dirkalnik, v ekipo, bo ta panoga obsojena na propad.
               Mislim pa, da je v Sloveniji kar nekaj takšnih jeder, okoli katerih se da graditi ta
               moštva, in da je to tudi zaradi naravnih danosti, razdrobljenosti naših kmetij, ena
               od tistih panog, kjer lahko relativno na enostaven način nekaj 100 delovnih mest,
               kvalitetnih, evropsko primerljivih ustvarimo, in da bo v kmetijstvu to delovno mesto
               še tudi desetletja naprej, ne samo kakšno leto, kot se bo mogoče v kateri drugi
               panogi zgodilo. Zato mislim, da so ti zaključki pravilni.</p>
               <p>Upam pa, da boste zmogli vsi skupaj toliko napora, enotnosti tudi takrat, ko bo
               treba te načelne stvari spraviti v konkretne dokumente. To pa je, proračunske
               dokumente.</p>
               <p>Bi pa še tudi izkoristil to priložnost, kot je gospod Posedel, da vam
               parlamentarcem, ki boste imeli vpliv še na drugo zakonodajo, še enkrat isto rečem. Da
               bi bilo prav, da se na področju tega elementarija prepozna ta princip subsidiarnosti,
               se pravi, da opravimo vsak svoje delo. Če vidimo, da v Ameriki so očitno računali, da
               bosta samo Bush in država rešila problem, smo videli, kako se ga rešuje na drugih
               elementarjih, smo občine tiste, katere smo z moštvom gasilcev, s komunalci marsikaj
               postorili, in je praktično v treh, štirih dneh podoba Posavja zopet drugačno
               izgledala, kot v tisti katastrofalni noči iz 21. na 22. avgust. Vemo, kaj je potrebno
               postoriti. V sodelovanju smo bili z vsemi odgovornimi iz države. In zato bi
               pričakoval, da bo tudi potem, ko bo potrebno to sanacijo sedaj še s sredstvi
               podkrepiti iz državnega nivoja, da bo ta princip subsidiarnosti obveljal, in da nam
               bodo enostavno priznali kar smo naredili. Ves čas smo se posvetovali z vsemi
               pristojnostmi, in čim več teh sredstev prenesli na občine v obliki transfernih
               sredstev, ne pa, da ne bi slučajno prišli še na koncu do kakšnega investicijskega
               transferja, kjer bomo še nazadnje ugotovili, da bi rabili predhodno soglasje
               finančnega ministrstva. Kajti v takih primerih ga bomo tudi v bodoče težko dobili.</p>
               <p>Tako da mislim, da je tukaj en apel, in se opravičujem, ker sem, samo poskušam
               poudariti to, kajti to doživljamo sedaj na koži vsak dan, in mislim da je prav, da se
               sliši.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Prosim, gospod Janc.</p>
            </sp>
            <sp who="SDT4:JancKristijan">

               <speaker>KRISTIJAN JANC:</speaker>

               <p>Hvala lepa še enkrat.</p>
               <p>Jaz bom tako, poskušal neke stvari skrajšati, če se da. Jaz bom rekel, da v bistvu
               vse tri posavske občine smo zavzele nameno, da bomo resno pristopile k pomoči
               sanacije protitočne mreže. Mislim da je to pravi korak, če hočemo, tako sadjarstvo,
               vinogradništvo, ob teh nezgodah, ki se v zadnjih letih pojavljajo v Posavju, če suša,
               pozeba, toča, da pa tega še ni dosti, je še poplava. In sedaj nam manjka samo še
               potres. Ne vem, mislim, katastrofa od katastrofe. In verjemite mi, kaj tu vpliva na
               lokalne proračune, kaj tu vpliva na kmetijce, kaj tu vpliva na naše prebivalstvo. Jaz
               verjamem, tisti, ki prihajate iz svojih okolij, da to poskušate razumeti. In zato je
               toliko bolj pomembno, da tak odbor, ki je za kmetijstvo, gozdarstvo in prehrano,
               pride tja, kjer se to dogodi, pa da morda tudi na lastne oči vidijo ti ljudje, kaj se
               tukaj dogaja.</p>
               <p>Mislim, da je današnja razprava zelo korektna, in tudi priprava vseh teh, ki ste jih
               dali. In tudi sklepi, ki verjamem, da jih bo ta odbor sprejel, in tudi mnenje, kar se
               mi zdi zelo pomembno, predstavnice ministrstva za kmetijstvo, da to pije vodo, da je
               to prava pot. In to meni daje en optimizem, da vendar to kmetijstvo ni čisto
               pozabljeno, in da ta nova vlada hoče, in zmore nekaj narediti temu malemu človeku,
               temu pridelovalcu, ki se bori na tem. Z naravo se je težko boriti. Dobro veste, mi
               smo to poskusili. Kolega pred menoj je povedal. Mi smo sedaj garali mesec dni na teh
               področjih poplav, kjer smo doživeli pravo katastrofo. In če ne bi to delali tako kot
               smo delali, tudi na področju kmetijstva, infrastrukture, in tako naprej, in tako
               naprej, država do sedaj še pač ni nič naredila. Morda bo. Upajmo, da bo. In da
               vendarle smo nekako zadeve toliko sanirali, da življenje teče naprej. 3 milijarde
               škode v Občini Sevnica, ob predpostavki, da je proračun 2 in pol milijardi, kdaj bomo
               mi to sanirali? Kdaj bomo mi to rešili? Kaj to razvojno pomeni, itd., itd., vam ni
               potrebno razlagati, ker ste parlamentarci, in to stvar dobro poznate.</p>
               <p>Podpiramo te sklepe, podpiramo te stvari, in upam, da bodo čim prej prišle v
               dejanje, v življenje, da bodo ti proizvajalci, bodisi sadjarji, bodisi vinogradniki
               in drugi dobili tiste pogoje, po čim manjši birokratski poti. Tega je še žal preveč,
               preveč, preveč. Na vseh področjih. Kaj se dogaja tukaj? Gore papirja, gore
               dokumentacije, nezaupanje lokalnim skupnostim, nezaupanje tem pridelovalcem. Kot da
               smo vsi neki<gap n="..."/> Jaz to čutim sedaj, v tej zgodbi. Kako se nekako bojijo lokalne
               skupnosti v primeru pomoči, kaj bi morali vse narediti, kaj mi <gap n="..."/>  Skratka, od danes na jutri pripraviti vse
               to, kot da nekako mi tam, v drugem svetu živimo.</p>
               <p>Pa vendarle, da ne bom zašel. Jaz bom rekel, da škoda, ki smo jo doživeli v tem
               zadnjem času, samo v naši občini, na področju kmetijstva, je skoraj milijardo
               ocenjena, verificirana. Milijardo. To je podatek, ki lahko nekaj pove. Na 18 tisoč
               prebivalcev, na to našo občino Sevnico. Nekaj podobnega je verjetno tudi v drugih,
               sosednjih občinah. In ti pozitivni ukrepi, ki bodo hitri, učinkoviti, poskušajmo
               pomagati temu pridelovalcu, pa naj bo to tisti kmet z najmanjšo kmetijo, kot tisti
               veliki sadjar, ki v Posavju ima največji nasad v teh regiji. In zagotovo pomeni tudi
               v slovenskem prostoru, pa tudi v evropskem nekaj. To pomoč hitro dobil, bo zagotovo
               tudi on lahko lažje naprej.</p>
               <p>In jaz sem prepričan, da bo ta glas tudi čim prej slišala slovenska vlada in čim
               prej naredila pot v to Posavje, v to regijo, bodočo pokrajino, da bomo tudi z njihove
               strani povedali tisto, kar mislim, da moramo povedati. Ne samo jaz, ampak tudi mnogi
               drugi. Da bomo nekako ta prostor poskušali nekako slediti razvoju Slovenije kot take.</p>
               <p>Tako da, na koncu bom pa rekel samo to, da danes sem optimistično, po teh sklepih,
               in po tej razpravi, vas kolegov poslancev, članov tega odbora, da gre ta pot v pravo
               smer. In da vendarle se kaže nekakšen optimizem tudi slovenskemu kmetu, tistemu
               najmanjšemu, ki žal, vam povem, vse prevečkrat slišim ta kmet pa izsiljuje, ta kmet
               pa pretirava, ta kmet pa dobi toliko denarja, ta kmet bi pa to. Spoštovani kolegi,
               kolegice! Če bi bilo to res, ne bi bilo toliko praznih kmetij, toliko zaraščenih
               površin in tako naprej, in tako naprej. Potem pa pojdite gospodje med kmete, če je
               tako dobro. Ni. Tak kmet je še vedno v težkem položaju, kljub vsemu temu, kar se mu
               dogaja, in kar se mu bo zgodilo, se v naši občini še vedno praznijo, vsak mesec,
               lahko rečem, kakšna kmetija se sprazni. In tudi kakšna parcela zaraste. To pa ni
               dobro za Slovenijo, za krajino, in tudi za našo regijo, Posavje.</p>
               <p>In upamo k temu, z lokalnim proračunom, ki temu skoraj s tem procentom sledimo
               razvoju kmetijstva, to pa ni malo, kdor se spozna na te lokalne proračune, verjamem
               da se, in poskušamo tukaj <gap n="..."/><stage>/Nerazumljivo./</stage><gap n="..."/> zgodbe, pa tukaj zgodbe, smo nemočni
               in ne moremo te zgodbe <gap n="..."/><stage>/Nerazumljivo./</stage><gap n="..."/> Ob teh katastrofah pa upam da, in resno
               pričakujem hitro pomoč države, da bomo pomagali tudi kmetijstvu na tej, milijardo
               ocenjeni, vrednosti škode toče in zadnjih poplav.</p>
               <p>Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej, jaz, in seveda vsi, razumemo. Je pa prej kolega Džuban v svoji
               razpravi opozoril na tisti temeljni problem, ki seveda je. Potrebe so povsod velike,
               možnosti pa pač takšne kot so. Je pa res, da bi z neko hitro intervencijo in pa s
               hitrimi ukrepi velikokrat bilo možno v začetni fazi bolj pomagati, kot pa potem
               seveda, če se s tem zavlačuje, in pa čaka. Torej, to je v preteklosti bilo vse preveč
               prisotno. Jaz upam, da se bo počasi na tem področju spremenilo, in da bodo ti ukrepi
               hitrejši. In da tudi ne bo potrebno to, kar vsi po vrsti opozarjate, vsega z nekimi
               papirji dokazovati, in z birokracijo bolj postopke preprečevati, kot pa pospeševati.</p>
               <p>Vidite pa, spoštovani kolega, ste v državnem zboru, kako težko je zakone, ki so
               naložili, ne vem koliko obveznosti, potem nazaj spreminjati, in jih poenostavljati.
               Torej, to je pa zelo kompliciran sistem potem.</p>
               <p>Predlagam, da sedaj damo besedo še tistim, ki se ukvarjate s sadjarsko dejavnostjo,
               in prosim lepo.</p>
            </sp>
            <sp who="SDT4:KozoleBoštjan">

               <speaker>BOŠTJAN KOZOLE:</speaker>

               <p>Hvala lepa predsedujoči. Boštjan Kozole, Sadjarska zadruga Evrosad.</p>
               <p>Najprej bom ponovil, kar sem že včeraj rekel v enem intervjuju, da sem optimist. In
               če je nekdo optimist kot predsednik zadruge, ki ima preko 500 hektarjev, in je več
               kot 90 % teh površin bilo močno ali delno poškodovano od toče, potem moram imeti neke
               argumente za to.  In kar nekaj
               jih je. Že takoj po tisti katastrofalni toči 8. julija je naslednji dan prišla
               ministrica skupaj z direktorjem zbornice gospodom Nagličem, pokazala sočutje in tudi
               povedala, da vse kar je možno, v skladu z zakonskimi možnostmi, bo država oziroma
               vlada tudi pomagala. Nadalje, vsi trije posavski župani so takoj reagirali, tudi ta
               današnja seja je eden od teh sklepov, ki jih je regija Posavje sprejela v naših
               prostorih koncem julija in upam tudi, da vsi ostali bodo čim hitreje realizirani.
               Dejstvo je, da ob taki škodi, kot je bila pri nas, ko jo tudi najstarejši
               <gap n="..."/><stage>/Nerazumljivo./</stage><gap n="..."/> ne pomnijo, se postavi vprašanje, kako naprej. Ko sem prej
               rekel, sem optimist, sem zaradi tega, ker mi že nekaj let opozarjamo na določene
               pomanjkljivosti in če izhajamo iz programa, ki je bil danes večkrat že omenjen iz
               leta 95, je Posavje primer, ki lahko pokažemo, da je bilo ogromno storjenega. Tako na
               področju hladilnic kot tudi pri obnovah nasadov. In če zraven dodamo še ukrepe tržne,
               ki so bili, so bili to pozitivni ukrepi, ki jih je država sprejela in omogočila
               razvoj sadjarstva. Žal podcenjujemo, da koncem devetdesetih let, ko se je začel
               uvajati program SAPARD ni bilo dodatnih podpor za, predvsem zaščito najsi bo proti
               točne mreže oziroma namakalni sistemi. Sam sem na upravnem odboru GIZ-a leta 2001
               sprožil, da je treba ta program dopolniti, da je potrebno reagirati, da se najdejo
               sredstva za protitočne mreže in namakalne sisteme in da se sistemsko uredi
               zavarovanje. Ko smo prišli skorajda do zaključka tega programa, leta 2003 smo GIZ
               ukinili. Tako, da moram tudi javno povedati, da sadjarji imamo del masla na svoji
               glavi in moramo biti pošteni do samega sebe, da moramo tudi sami prvi v vrsti največ
               postoriti, da se lahko nekaj premakne.</p>
               <p>Ko smo ugotovili, da le potrebujemo to organizacijo, smo <gap n="..."/><stage>/Nerazumljivo./</stage><gap n="..."/> zopet
               zagnali in kot predsednik na novo ustanovljenega odbora, upravnega odbora za
               sadjarstvo Slovenije, bi podal ključne točke, ki jih kot sadjarji in mislim, da smo
               repretativni predstavniki sadjarstva, ker mislim, da je preko 75% sadjarstva
               vključeno v novo nastali GIZ, da jih predstavim, čeprav so večji del že bili danes
               povedani, pa vendar mislim, da kot predsednik upravnega odbora lahko še enkrat
               ponovim tiste iztočnice, ki jih smatramo, da so najpomembnejše za nadaljnji razvoj
               sadjarstva.</p>
               <p>Na prvem mestu je zavarovanje. Ne bom ponavljal, kar je že bilo rečeno, mislim pa,
               da je mogoče samo še za pomislek še enkrat, da zakaj se vse tako dolgo vleče. Mogoče
               je razlog v tem, da za vzajemno zavarovanje je izredno težko organizacijsko in
               kadrovsko štartati, tako da bi še enkrat dal stroki v razmislek, ali bi mogoče za
               začetek hitrejše in lažje vzpostaviti subvencioniranje zavarovalne premije pri
               obstoječih komercialnih bankah. Tako, da dajem pobudo, da še enkrat stroka naj
               presodi, ali ena ali druga varianta, vsekakor pa si sadjarji želimo, da bi bilo do
               začetka naslednje sezone ta zadeva rešena.</p>
               <p>Drugo so protitočne mreže. Šele od lanskega leta je možnost preko enotnega
               programskega dokumenta črpati finančna sredstva za podpore. V Posavju smo zoper
               dokaz, da smo se kljub izredno težkim razpisnim pogojem tega lotili. V sadjarstvu
               <gap n="..."/><stage>/Nerazumljivo./</stage><gap n="..."/> so pravočasno postavili protitočne mreže, v Evrosadu Krško, na
               lokaciji Brestanica, kjer je skoraj 13 hektarski kompleks pokrit, žal nekoliko
               prepozno, ker je prej toča poškodovala pridelke, vendar za nadalje je ta kompleks
               pokrit in zagotavlja izredno kvalitetne pridelke. Ker je to bil tudi nasad, ki je bil
               pred dvemi leti na novo postavljen in zagotavlja nove sorte za zahodno evropski trg.
               To tudi moram povedati javno, da je za vse tri posavske občine podprle predlog
               sadjarske zadruge Evrosa, da predvsem za tiste manjše lokacije, kjer je sam postopek
               pridobivanja dokumentacije predolg in previsok strošek podprla, da v naslednjih letih
               iz občinskih proračunov pomagajo pri podporah pri postavitvi protitočnih mrež.  Če me spomin ne vara, sta župana
               občine Krško in Sevnica, moram priznati, pred velikimi naravnimi nesrečami
               zagotovila, da bi naj to bilo leta 2006. Žal v brežiški občini nosijo še breme
               določenih investicij v sadjarstvo iz prejšnjih let, tako da kot imam informacij, bi
               naj tam ta ukrep bil čez nekaj let.</p>
               <p>Tretji so namakalni sistemi. Tu ni toliko v prvi vrsti finančna podpora, tu je
               pomembnejše, da se poenostavijo in omogočijo sploh postopki za pridobivanje vodnih
               dovoljenj. Tako da ne govorimo vedno zgolj samo o denarju. Sadjarji bi bili zelo
               zadovoljni, če bi lahko samo po nekem znanem in hitrem postopku pridobili možnost, da
               lahko namakamo.</p>
               <p>Četrtič, obnove nasadov. Rečeno je že bilo, trend je padanja površin, tako da
               mislim, da je tu še velika rezerva, da se kljub vsemu te zadeve nazaj dvignejo v
               povečanje nasadov. Hkrati pa je treba nujno zagotoviti nove sorte, ki so z vstopom v
               Evropsko unijo dosegljive, in s tem se lahko prilagodimo zahodnoevropskim trgom.</p>
               <p>Peto je svetovanje in fitofarmacevtska sredstva. Sadjarji ugotavljamo, da je tu kar
               dosti velik problem, in nekateri naši člani v združenju so celo rekli, da je to
               številka ena, od tu vse starta. V kolikor nimaš kvalitetne proizvodnje, ne moreš tudi
               z ostalimi ukrepi kvalitetno nastopati na trgu. Smatramo, da je svetovalcev premalo,
               da so preveč obremenjeni z administrativnim delom. Obstajajo pa tudi določene
               institucije, najsi bo sadjarski center, kmetijski inštitut, kjer smatramo, da je
               treba te zadeve maksimalno povezati. Stroke je v Sloveniji zagotovo dovolj, mislimo
               pa, da je treba sistem napraviti tako, da bi lahko vsi proizvajalci dobili pravo
               svetovanje. Problem je tudi v tem, da v Sloveniji ni vseh dovoljenj za
               fitofarmacevtska sredstva, kot jih imajo v Avstriji in Italiji. S tem enostavno ne
               moremo biti konkurenčni s sadjarji v Avstriji ali Italiji. In to je zelo, zelo velik
               problem, za nekatere celo številka ena. Upam, da je tu stroka dovolj močna, da lahko
               naredi določene napredke.</p>
               <p>Imamo tudi predlog, da v enotnem programskem dokumentu 2007-2013 sadjarstvo nastopi
               kot posamezen ukrep, kjer bi lahko bili vsi ti zgoraj našteti predlogi lažje dostopni
               za vse sadjarje. V kolikor smatrate, smo tudi na GIZ pripravljeni organizirati ogled
               kompletnega sistema, ali na Južnem Tirolskem ali na avstrijskem Štajerskem, kjer bi
               se lahko na licu mesta prepričali, da vse to, kar sem zdaj naštel, v praksi drži in
               da s tem država na nek način trajno reši neke panoge in zagotovi njihov nadaljnji
               razvoj.</p>
               <p>In še zadnja točka. GIZ Sadjarstvo Slovenije je pripravljeno skupaj z ministrstvom
               za kmetijstvo, da bi do konca leta program iz leta 1995 dopolnili in da bi ga imeli
               kot nek osnovni dokument za nadaljnje obdobje 2007-2013. Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej, če povem na to zadnje, v zvezi z uporabo fitosanitarnih sredstev.
               O tem smo nekako na odboru za kmetijstvo že zahtevali pisni odgovor, zakaj je v
               Italiji in Avstriji možno uporabljati nekatera sredstva, v Sloveniji pa ne. Predvsem
               mislim, da gre tu za nek preparat za skladiščenje. Nismo še dobili pisnega odgovora,
               ampak s tem smo seznanjeni.</p>
               <p>Sem pa zelo vesel seveda tudi ugotovitve, ki ste jo izrekli na začetku, da pa ste
               optimisti. In ni razlogov, da ne bi bili optimisti, vendar je treba pri tem poskrbeti
               tudi v lastnih vrstah za dobro organizacijo, za povezanost. In v naši državi je
               velikokrat temeljni problem ravno v tem, da proizvajalci ne vedo, se ne želijo ali pa
               nočejo med sabo povezati in hočejo pač nastopati vsak po svoje. To pa je, bi rekel,
               slabost tega prostora, ne samo na področju sadjarstva, ampak tudi na ostalih
               področjih, kjer bi morali, ne vem, po avstrijskem vzoru oblikovati, tako kot
               Avstrijci, feraine za različne dejavnosti in potem je seveda veliko lažje, kot če se
               vsak pojavlja sam. Tako da je ta ugotovitev, da ste sami ugotovili, da združenje
               potrebujete in da ste ga ponovno ustanovili, seveda dobra novica. 
               </p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p> Hvala lepa. Prosim.</p>
            </sp>
            <sp who="SDT4:unknown-M">

               <speaker>GOSPOD _________:</speaker>

               <p><gap n="..."/><stage>/Nerazumljivo, mikrofon ni vključen./</stage><gap n="..."/> drugače sem pa tudi profesor za
               sadjarstvo na biotehniški fakulteti, pa tudi predsednik strokovnega odbora pri GIZ-u
               sadjarstvo Slovenije. Moram reči, da se z vsemi predlogi, ki sem jih danes slišal
               zelo strinjam. Po naravi sem celo zelo velik optimist. To mi vedno pravijo, ko
               pridejo sem v Posavje, ko rečemo, da je na terenu stanje hudo, ne pretiravam v tem
               trenutku, predvsem je hudo tule v Posavju, kjer je treba preživeti.</p>
               <p>Zavarovalnice izplačujejo premije, zato je zame ključno, da začnemo februarja, ko se
               sklepajo nove pogodbe za zavarovanje, da imamo subvencionirano premijo. V tem
               trenutku se mi zdi to ključno, zaradi tega, ker potem nekako, ko govorimo o tem, da
               bomo živeli tudi naprej. In če bomo imeli ta segment nekako pokrit, vemo, da kljub
               hudi nesreči lahko preživimo in gremo v naslednje leto. Zato sedajle razprava, ali
               vzajemna zavarovalnica ali rizični sklad in tako dalje, mislim, da je to v tem
               trenutku resnično odveč, če bomo spet eno leto o tem govorili. Nekaj časa že o tem
               govorimo, če je v proračunu nekaj denarja vsaj zagotovljenega, dajmo februarja začeti
               sklepati nove pogodbe z nekimi koncesijami ali kakor koli se to da narediti in
               poskrbimo za to, da bo čim več sadovnjakov, pa tudi drugih kmetijskih kultur
               zavarovanih.</p>
               <p>Zelo dobro je, oziroma odlično je, da pogledamo sklepe devet let nazaj, pa
               ugotovimo, da mogoče samo eden ni bil realiziran. To je zakon o toči, ko tamle notri
               piše. Drugo je več ali manj bilo vse realizirano, da je bilo nekje do dva tisoč, leta
               dva tisoč celo zelo dobro stanje oziroma odlično stanje, da so potem nastopile
               drugačne razmere, nekatere nove stvari in da se je stanje po letu 2003 zelo
               poslabšalo, tako, kot je bilo že tudi danes korektno par krat povedano.</p>
               <p>Zdi se mi ključno in upam, da so člani odbora za kmetijstvo pri parlamentu izjemno
               dobro seznanjeni s finančno perspektivo 2007 - 2013 in da vejo, kaj pomeni nacionalna
               strategija razvoja podeželja za to programsko obdobje. Kajti dokument, ki je
               pripravljen na kmetijstvu je milo rečeno izjemno slab. V tem dokumentu se je
               pozabilo, ki je kot osnutek pripravljen, moram poudariti, v tem dokumentu se je kar
               nekaj stvari pozabilo, da so zakoličene s kvotami. Mi sicer lahko napišemo notri, da
               bomo tole razvijali na podeželju in tako dalje, v Evropi nam bodo seveda to tudi z
               veseljem požegnali, potem pa ne bo nič. In mislim, da spoštovani člani odbora, imate
               zelo veliko odgovornost, da bo ta dokument ta pravi, kajti naslednji sklic
               parlamenta, kaj jaz vem 2008 mogoče ne bo te komisije, če bomo to stvar postavili
               narobe. Tu pogojev ne postavljamo mi, tu se moramo pogojem podrediti. In zato je na
               naši fakulteti nastala ena pobuda, ki jo je podpisal dekan profesor doktor Jože
               Osterc, več ali manj veste kdo je to, jaz cele pobude ne bi bral, prebral bi pa
               zadnji odstavek in potem bi tudi to pobudo izročil gospodu predsedniku. V programu
               razvoja podeželja za programsko obdobje 2007 do 2013 nameni sadjarstvu in pridelavi
               zelenjave ter ustvarjanje potrebnega znanja precej večjo pozornost kot jo nakazujejo
               začetni dokumenti. To je ta dokument, ki je pripravljen v osnutku. Pri vsebinski
               dopolnitvi programa smo pripravljeni sodelovati in tako dalje.</p>
               <p>Glejte, sadjarstvo in vrtnarstvo ni s kvotami omejeno. In če na slovensko podeželje
               ne bo prihajalo denarja, potem je zelo iluzorno govoriti o tem, da se bo slovensko
               podeželje razvijalo. Gospod župan občine Krško je že nekako nekatere stvari v tej
               smeri nakazal, ne vem koliko poznate tisti osnutek. Vendar mislim, da je ključno in
               to ste predvsem res člani odbora za kmetijstvo tisti, ki boste ta program, ki naj bi
               bil do konca leta pripravljen in drugo leto potrjen v Bruslju, res poskrbeli, da bo
               tam notri samo tisto, za kar v resnici lahko dobimo denar. Veste, da sedajle zelo
               dobro koristimo evropski denar oziroma obratno.  Ker mislimo, da ga lahko koristimo za vse, pa ga v
               resnici za vse ne moremo.</p>
               <p>Tako da je tu zame izjemno ključno, da bomo to perspektivo nastavili pravilno. V
               GIZ-u pripravljamo razvoj sadjarstva, kjer ne govorimo več o GIZ-u velikih
               pridelovalcev, ampak govorimo o GIZ-u vseh slovenskih sadjarjev. V jeseni upam, da
               bomo sklicali tale zbor, kjer bomo povabili tudi tiste, ki imajo hektar in več, kot
               člane GIZ-a, in poskušali narediti slovensko sadjarsko organizacijo. Razmišljamo o
               šestletnem programu razvoja kmetije sadjarske, ki ne pomeni, da bo prvo leto vse
               narejeno. Vsi govorimo o mrežah. Tehnično smo v Sloveniji mogoče sposobni letno
               narediti 300 hektarjev mrež. Zato ker tudi tega materiala ni na evropskem trgu, da
               greš v trgovino in ga kupiš. Mreže se delajo sproti, stebri se več ali manj delajo
               sproti in tako dalje. Ni tehnično možno narediti 2000 hektarjev hkrati. Mogoče, če
               nihče drugje v Evropi ne bi delal. Tovrstne industrije, ki bi ta material izdelovala,
               pri nas, pa sploh nimamo. Tako da sem tudi zato prej omenil zavarovanje je ključno.
               Potem pa seveda sočasno vse ostalo zraven.</p>
               <p>Tako da bi mogoče v nekem obdobju, v šestih letih, usposobili nekoga, ki ne bi
               investiral seveda vse v enem letu, ker to ni možno, tega se zavedamo, da denarja ni,
               to je bilo omenjeno, vendar po petih, šestih letih, bi moral biti ta dejansko
               usposobljen, da normalno se lahko obdrži na evropskem trgu, in da normalno vsaj
               naslednjih 10, 15 let lahko živi. In mislimo, da je to tudi pravi pristop pri tako
               imenovanem razvoju podeželja.</p>
               <p>Te stvari bomo sigurno imeli pripravljene do konca leta, in mogoče spet v neki
               podobni sestavi jih lahko bi bili zelo veseli, če jih bo potrdil tudi odbor za
               kmetijstvo državnega zbora.</p>
               <p>Zakaj razvijati sadjarstvo v Sloveniji? Poglejte, s petimi hektarji družina lahko
               živi. Lahko rečemo celo, da kljub tem cenam, in nekih solidnih pridelkih, tam 40, 50
               ton, kar novi nasadi pomenijo, dobro živi. Če gledamo druge kmetijske panoge, so
               seveda ti hektarji neprimerno večji, da se lahko živi. In kar nekaj idealnih možnosti
               imamo, da se to v slovenskem prostoru razvije. Lahko pridelujemo kakovostno sadje,
               cenovno bomo vsaj še nekaj let, vsaj še nekaj let, konkurenčni. Tako da bi res bilo
               na nek način nespametno, in neumno, če ne bi tega segmenta intenzivno razvijali. Ne
               samo sadjarstva, tudi vrtnarstvo, in ostale zelo intenzivne stvari, ki nimajo, še
               enkrat poudarjam, omejitev v EU.</p>
               <p>Tole pobudo, ki jo je naš prodekan podpisal, bom pa izročil gospodu predsedniku. In
               mislim, da ste res pred ključno odločitvijo, ki se bo zgodila v naslednjih šestih
               mesecih, da bo res v tem programu notri tisto, ne želja vseh, ker sedaj nas je že
               palica s tiste druge strani naučila, da tisto, kar mi mislimo, da je prav, v Bruslju
               seveda ne gre skozi, in tudi teh stvari se moramo zavedati, in se tudi idealno
               pripraviti na tisto, kar gre skozi.</p>
               <p>Zakaj izvzeti sadjarstvo iz enotnega programskega dokumenta? Zaradi tega, ker na
               prvem razpisu, če pomislim, koliko je bilo neumnosti, ko je bilo treba iskati tisto
               dovoljenje, za recimo, da imaš živali in podobno, pa ga nihče ni hotel izdati, ker za
               sadno hladilnico se pa tega dovoljenja ni dalo nikjer dobiti, pa vloga ni bila
               popolna, ker to dovoljenje ni bilo zraven, in tako dalje. Tega ne bi našteval.</p>
               <p>Še to bi rad povedal. Mislim, da bi na odboru za kmetijstvo državnega zbora morali
               povedati državnim uradnikom, da oni niso na položaju boga, ki odloča o nečem, ampak
               so zgolj servis. In mislim, da bi bilo to treba na nek način javno povedati. Ampak so
               zgolj servis, in nič drugega. Kajti vedno znova se dogaja, in meni se zdi, da je
               vedno bolj prisotno, da državni uradniki, ne bom rekel da nočejo, da ne delajo, ali
               karkoli, daleč od tega, ampak da nimajo tistega hrbta, ko bi bilo treba neke stvari
               narediti, jih enostavno ne naredijo, vse skupaj čaka, in na koncu propade.</p>
               <p>Hvala. 
               </p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej za to zadnje, da bo državnim uradnikom se dopovedalo, da so samo
               servis, bo seveda verjetno potrebno preteči še kar nekaj Save. Ampak na tem se dela.
               Veste. In enkrat, bo to v bližnji prihodnosti, se seveda tudi zgodilo. Torej, v tem
               trenutku, je seveda vlada in vladajoča koalicija trdno prepričana, da je treba to
               storiti na takšen način.</p>
               <p>Jaz sem, če ste bili pozorni, tudi uvodoma povedal, ko sem pač omenil to poročanje
               danes v medijih, češ, da bomo obravnavali nek 10 let star dokument, da to razpravo
               razumemo člani odbora v tej smeri, da bomo lažje sodelovali pri pripravi tega
               programskega dokumenta o razvoju podeželja, ki nas čaka.</p>
               <p>Omenil pa sem tudi to, da bo v kratkem državni zbor obravnaval predlog spremembe
               zakona o dohodnini, ki bo bistveno zvišal odbitek normiranih stroškov iz sedanjih 25
               %. Ne morem v tem trenutku zagotoviti, da bo to 70, tako kot je v Avstriji, ali pa
               75, kot je v Italiji, ampak se bo približalo. Približalo tej številki. Tako da bo to
               seveda tudi dodatno razbremenilo, in bi rekel, poenostavilo te birokratske postopke,
               ki so pač z nekaterimi zakoni bili uvedeni.</p>
               <p>Dobro. Naprej se je prijavil gospod Naglič. Izvolite.</p>
            </sp>
            <sp who="SDT4:NagličMiran">

               <speaker>GOSPOD NAGLIČ:</speaker>

               <p>Hvala lepa še enkrat za besedo. Nekaj malega bi rad še prispeval k tej razpravi. In
               sicer najprej mogoče po vrstnem redu, kot je bilo rečeno, okoli ureditve tega, ali pa
               usklajenosti predloga vzajemnega zavarovanja v Sloveniji z rešitvami, ki jih
               dovoljuje Evropska unija. Jaz sem še danes zjutraj pregledoval nekatere dokumente, in
               tudi tukaj zraven v gradivu, ki ste ga dobili v teh zeleni mapi, na koncu, sem pripel
               dve strani, koder je ta dodatek, ki opredeljuje kako je dovoljeno v Evropski uniji.
               Mi ocenjujemo, da je ta predlog, ki smo ga predstavili, in ki je tudi pripravljen na
               ministrstvu, praktično popolnoma usklajen s tem, kar dovoljuje Evropska unija.</p>
               <p>Naslednja stvar. Jaz verjamem, in če kdo, smo v zbornici tisti, ki se borimo, da bi
               te stvari, ki so zapisane v tem predlogu, in ki smo jih tudi predlagali, čim prej
               zaživele. Govorim o vzajemnem zavarovanju, in da ni časa čakati. In se zelo strinjam
               z vsemi, ki pozivate, da bi to v prihodnjem letu moralo zaživeti. Mi smo že računali,
               da bo za letošnje leto tako, kajti lani smo se že o tem pogovarjali, in bil je
               približno tak čas. In mislim, da nekaj časa je bilo takrat na razpolago, da bi
               spomladi lahko zaživelo.</p>
               <p>In jaz poudarjam, da menimo, da je ta predlog tisti, na katerem je treba zagrabiti,
               zahtevati in do konca ga izpeljati. Polovične rešitve, s subvencioniranjem
               zavarovalnih premij komercialnim zavarovalnicam so lahko zelo nevarne. Imamo nekaj
               izkušenj z zavarovanjem, predvsem v Pomurju, koder občine, moram pohvaliti, zelo v
               veliki meri v zadnjih letih sofinancirajo to zavarovanje. Vendar to zna za sabo
               potegniti tudi dvig zavarovalnih premij. In jaz mislim, da je treba stvar sprejeti v
               paketu, in državni denar dati tam, koder imaš tudi zadaj inštrument, da stvar držiš v
               rokah. Ne da se spusti, in jaz ne trdim, da bodo zavarovalnice to storile, vendar ne
               želim, da se to stori, ker potem bo nivo zavarovalnih premij višji. Tako da, dajmo
               stvar kompleksno reševati, pa seveda čim hitreje.</p>
               <p>Tretja stvar, ki jo želim reči je, poenostavitev postopkov za uveljavljanje
               sredstev. Mislim da je to ključnega pomena. In rešitev je spet v tem, če bodo vsi ti
               predlogi, ki so danes obravnavani, izpeljani tudi, potem bo te državne pomoči lahko v
               taki obliki, kot se sedaj odobrava, relativno malo.  Dejstvo je, da ocene, tako, kot tečejo zaradi velike števila
               prosilcev, zaradi velikega števila kultur, parcel in vsega tega, so lahko tudi včasih
               vprašljive in zelo težko jih je izpeljati. In tukaj se strinjam tudi z župani, ki
               poudarjate, kako veliko dela je to na občinah. In veliko bi bilo narejeno s tem, da
               bi kmetijstvo samo normalno teklo, država bi pač dala tisti svoj delež bi rekel v
               preventivo in samo, kot sem prej omenil, v izrednih situacijah bi država morala
               pomagati na tak način. Takrat pa mislim, da se tudi da zelo enostavno. Glejte en
               primer iz leta 2003, ko je bil iz Avstrije spet. Najbližji so nam, pa najbolj
               primerljivi. Takrat je bila podobna suša kot pri nas tudi pri njih. Avstrijci so
               ocenili, da je največji problem na izpadu krme, da je izpada približno 30% in so dali
               enostavno distributerjem, ki so prodajali krmo, koruzo, krmila, drugo in tako dalje v
               določenem časovnem obdobju na razpolago, da so prodajali to krmo s 30% ceneje in so
               razliko uveljavljali pri zveznem ministrstvu. Tako, da relativno enostavno, kmetje so
               se pač vpisovali s svojimi številkami in pač z vso dokumentacijo, ki jo pač imajo
               zato, da se točno ve, katera kmetija je kaj kupila in je to to. Tisti, ki je dejansko
               izpad krme in je imel živino, je pač kupil, tisti, ki ni imel izpada pač ni kupil. In
               je zelo enostaven mehanizem reguliranja.</p>
               <p>Potem naslednja stvar, glede organiziranja oziroma glede potrebe po čedalje večjem
               strokovnem servisu strokovnih služb, predvsem kmetijske svetovalne službe. Tukaj
               moram reči, da smo v zbornici nekako v enem, imamo zvezane roke na ta način, da
               kmetijska svetovalna služba kot javna služba, ki jo proračun, ta država, je v tem
               času mogoče zadnjih petih, šesti letih čedalje bolj usmerjena v delo na področju
               uveljavljanja podpor v izpolnjevanje vseh različnih mogočih standardov, nitratne
               direktive in tako naprej. Včasih na hitro rečemo, da je to administrativno delo, v
               slabšalnem pomenu besede. To delo se res opravlja velikokrat za mizo, vendar to ni
               neko slabše delo, to je pač delo, ki je v tem času zelo pomembno, potrebno. Slovenija
               vemo da je v celoti šibka koristnica sredstev iz EU. V kmetijstvu lahko rečem, da
               praktično vse, kar je bilo izpogajano tudi izkoristimo. Zelo malo ostane. In ta
               zahvala gre predvsem tej veliki pripravljenosti ljudi, da se prilagajajo, da
               sprejemajo novosti, da se trudijo in seveda tudi vsem strokovnim službam, ki jim
               pomagajo. Brez tega pač tega ne bi bilo. In tudi naš naročnik, ministrstvo za
               kmetijstvo, gozdarstvo in prehrano je od nas zahteval v letošnjem programu, ki ga
               izvajamo, 64% delovnega časa tem nalogam, z GERK-i je nam stvar še povečal, tako, da
               sedaj vemo z temi grafičnimi enotami. Tako, da jaz ocenjujem, da smo nekje tam na 70%
               tega dela. In težko potem servisiramo še ostalo, strokovno delo. Tudi sami vemo, da
               bi bilo potrebno in tudi naši ljudje, ki so zaposleni, 309 ljudi, bi raje delalo več
               na strokovnih nalogah. Samo to je sedaj ta prioriteta. Je pa res, da se moramo v tej
               državi potem tudi odločiti in tudi kmetje sprejeti obvezo, da če zahtevajo tak
               servis, ga seveda Kmetijsko gozdarska zbornica Slovenije bo nudila, seveda za
               plačilo. In to je sedaj tisto, da država pač ne bo mogla tistega najbolj osnovnega
               svetovanja, do vrhunskega svetovanja, vse pokriti v okviru javne službe. To pač mi
               poznamo. Za konec še, samo registracija <gap n="..."/><stage>/Mikrofon ni vključen./</stage><gap n="..."/> To zadevo smo
               enkrat tudi obravnavali. V zbornici mislim, da je bil približno leto in pol tekel
               postopek z <gap n="..."/><stage>/Nerazumljivo./</stage><gap n="..."/> sanitarno upravo. Tako, da je naš predlog, tako kot
               imajo druge manjše države, recimo spet bom za primer dal Avstrijo. Avstrija ima
               sklenjen bilateralni sporazum z inozemstvom, da sredstva, ki jih registrirajo oni so
               registrirana tudi v inozemstvu in obratno. In tudi za nas mislim, da bi bil ta
               predlog sprejemljiv, <gap n="..."/><stage>/Nerazumljivo, mikrofon ni vključen./</stage><gap n="..."/> in firme to
               prodajajo, nimajo interesa, da bi to pri nas registrirale. Načelno ti bilateralni
               sporazumi niso dovoljeni v EU, vendar če velja tisto za inozemsko enotno, zakaj ne bi
               bilo še za Slovenijo <gap n="..."/><stage>/Mikrofon ni vključen./</stage><gap n="..."/></p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p> Hvala lepa. Jaz bi sedaj drugače sadjaru prosil, kdo želi se še vključiti v
               razpravo, tako da približno vemo. Eden, dva, tri, štiri. Še kdo? Se pravi, štiri roke
               sem videl. Jaz bi predlagal, če je možno, vsaki po pet minut. Ali je dovolj pet
               minut? Prosim lepo. Če poveste za magnetogram, gospod Korpič ima prvo besedo.
               Izvolite. 
               </p>
            </sp>
            <sp who="SDT4:KorpičTone">

               <speaker>TONE KORPIČ:</speaker>

               <p>Tone Korpič, direktor Sadjarske zadruge Posavja.</p>
               <p>No, jaz sem eden tistih predstavnikov zadruge, ki je pred leti, ne vem, pred
               enajstimi, dvanajstimi leti, začela delovati tako, kot bi naj delovala organizacija
               pridelovalcev, s 75. člani, s 140. hektarji. Mi smo tudi pred desetimi leti naredili
               prvi namakalni sistem v neki vasi, v neki skupnosti, in sicer na površini 35
               hektarjev, kapljični namakalni sistem, z akumulacijo, in v tistem času se je to
               nekako dalo kar kolikor toliko enostavno urediti, medtem ko danes vidimo, da je to
               praktično nemogoče. No, potem so bile prve zaščitne mreže na sedmih, oziroma na
               devetih hektarjih. Skupaj z Občino Brežice smo postavili, potem so se zadeve, pač kot
               posledica teh naravnih nesreč, ki so nas začele takoj na začetku po našem začetnem
               delovanju pestiti, se je potem tudi ta razvoj nekako ustavil. Hladilnica, ki jo
               imamo, je v zmogljivosti nekje okoli 2500 ton.</p>
               <p>No, naš, mislim da tudi precej velik korak, in doprinos k razvoju slovenskega
               sadjarstva je bil tudi to, da smo začeli prvi na nek organiziran, intenziven, v
               narekovajih, način, uveljavljati ekološko sadjarstvo, se pravi to sorto <q>"topas"</q>, ki
               jo vsi poznate. Z našo pomočjo in od našega začetnega delovanja je bilo tega
               posajenega, zasajenega v Sloveniji okoli nekaj manj kot 30 hektarjev na različnih
               koncih Slovenije.</p>
               <p>No, tudi pri teh sadjarjih, kjer smo vršili obnove, okoli 40 hektarjev v tem času,
               so bile tudi nove sorte veliko bolj, v veliko večji meri zastopane, kot pri ostalih
               obnovah v Sloveniji.</p>
               <p>No, jaz sem to samo toliko omenil, kaj je bilo narejenega. V bistvu pa namen tega
               je, da podprem v bistvu gospoda Džubana, ki je omenil že zadrugo v Prekmurju, na
               Goričkem, da v bistvu predlagam, da ta odbor sprejme, če lahko, če si smem to
               dovoliti, ta odbor sprejme nek sklep, da se še enkrat preuči stanje in delovanje teh
               zadružnih hladilnic, mislim da gre za tri v Sloveniji, ki so bile zgrajene pred leti.
               In da se na nek način poskuša najti, ali pa mora se najti neka rešitev, da ne bi pač
               ti centri zastali. Te hladilnice morajo nekako pač svojo vlogo odigrati v taki, ali
               drugačni obliki. Sploh ni važno v kakšni obliki, končni. Pomembno je to, da ne bi bil
               to stran vržen denar.</p>
               <p>No, jaz sem zasledil, mislim, vse predloge ki so bili, vsi sklepi, ki so bili
               predlagani, so normalno zelo v redu. In jaz upam, da bodo v tej smeri, pogrešam edino
               mogoče malo poudarjeno zastopanje, oziroma podpora razvoju ekoloških sadovnjakov, ki,
               sem prepričan, da imajo prihodnost še v slovenskem prostoru, kakor tudi seveda na
               trgih, na katere se nanašamo.</p>
               <p>Jaz bi še enkrat tukaj pa želel posebej poudariti problem, ki je nastal res
               konkretno za to točo, ki je bila, s temi točami, ki so bile na tem območju, je nujno,
               ne vem sedaj, ali to letno, ali kratkoročno, kakorkoli, poenostavitev postopka za
               pridobivanje subvencij za obnovo nasadov. Ker enostavno nekaj sadovnjakov je tako
               poškodovanih, da nima smisla, da se dela neke rekonstrukcije na njih, in jih je treba
               enostavno skrčiti, oziroma kot nadomestilo izpada dohodka posaditi neke nove
               sadovnjake. In sedaj ta postopek v rednem, normalnem postopku traja najmanj dve leti,
               oziroma še več, če hočeš od prijave, najave, če hočeš priti do tega, da bi pač ta
               sadovnjak naredil. Jaz mislim, da bi bilo treba to leto na kakršenkoli način, ali naj
               bo to nacionalni program, ali kakorkoli, ta postopek skrajšati. Saj to ne bo šlo
               veliko, to bo šlo mogoče za 10, 20, 30 hektarjev takih izjemnih v tem področju.</p>
               <p>No, pa še enkrat ta nesmisel odštevanja zavarovanj, odškodnin, ki jih dobiš od
               zavarovalnice od te ugotovljene škode, državnih pomoči. Ker kmetje so bili v
               preteklosti, vsaj na določenih območjih, prikrajšani celo za premijo. Od odobrene
               odškodnine zavarovalnice, odobreno odškodnino zavarovalnice so jim odštele od državne
               pomoči, s tem da niso upoštevali, da so morali ti kmetje za to plačati 20 % prej
               premije. V bistvu, kdor je bil dober gospodar, je bil prikrajšan, in to je absurd ene
               države, da take stvari destimulira. In jaz sem prepričan, da se te neumnosti ne
               morejo več dogajati, ker to je pa dobesedno neumnost.</p>
               <p>Samo še enkrat. Pač predlagam
               posebej še to, da podprem gospoda Džubana, da se pač okoli teh treh, ali pa teh
               zadružnih hladilnic, ali pa vseh še enkrat preuči, ker v bistvu, mi smo v teh šestih
               letih, zadnjih šestih letih na račun teh naravnih katastrof bili ob milijardo sto, pa
               še več, prihodkov, ki jih je enostavno nemogoče, ali pa zelo težko nekje drugje
               nadoknaditi. Letos je spet taka situacija, tako da ne vem.</p>
               <p>Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Naprej prosim. Izvolite.</p>
            </sp>
            <sp who="SDT4:unknown-M">

               <speaker>GOSPOD ___________:</speaker>

               <p><gap n="..."/><stage>/Nerazumljivo./</stage><gap n="..."/>, Zveza vinogradniških društev <gap n="..."/><stage>/Nerazumljivo./</stage><gap n="..."/> semiškega
               vinorodnega okoliša.</p>
               <p>Oglašam se torej kot vinogradnik. Mislim, v okviru te današnje pobude bi rekel, da
               pogrešam vendarle možnost obrambe pred točo z letali, na področju Posavja. Namreč, mi
               smo, naša zveza vinogradniških društev je na skupščini pred dvema letoma sprejela
               pobudo in sklep, da se preuči ta obramba tudi na področju Posavja. Glede na dobre
               izkušnje, vsaj tako slišimo od vinogradnikov iz severovzhodne Slovenije, pa Avstrije,
               da bi se tudi tu, vsaj da pri preučili možnost tega sistema, preden se tile sklepi
               takole sprejmejo.</p>
               <p>Jaz sem se danes pogovarjal z gospodom Kraljem iz letalskega centra Maribor, ki je
               izvajalec te obrambe, letalske obrambe na področju Maribora, oziroma severovzhodne
               Slovenije, in mi je rekel, da lahko kjerkoli, na kateremkoli področju, na ministrstvu
               za kmetijstvo na kmetijskem inštitutu, biotehnični fakulteti, ali<gap n="..."/> dokaže in
               argumentira, da je ta obramba opravičljiva.</p>
               <p>Drugič. Da lahko dokaže, da je bil točenosni oblak nad Krškim, ki je povzročil to
               katastrofo, v bistvu desetkrat manjši, kot pa tisti, ki so sanirali tam nekje med
               Mariborom in Radgono.</p>
               <p>Ker ne poznam teh zadev, bi težko trdil, da je to vse res. Ampak vendarle. Če je
               tako, bi bilo zelo dobro, da se vsaj te zadeve nekako preučijo. Če ta gospod lahko te
               stvari argumentira, zakaj jih ne bi? Kajti sicer v celoti podpiramo jasno nabavo
               mrež, vzajemno zavarovanje. To je za sadjarstvo, za večje koncentrirane nasade, kot
               jih ima Evrosad, sigurno daleč najboljša rešitev. Ampak sprašujem se za ostalo, za
               ostale kmetijske kulture, kot je na primer vinogradništvo v Posavju. Mislim, ne
               predstavljam si, da bi v trenutnem socialnem, ekonomskem položaju tega
               vinogradništva, predvsem na bizeljsko-sremiškem okolišu, ki je na dnu, zmogli
               vinogradniki tele mreže. Ne glede na, tudi če država poveča subvencijo. Mislim da ne
               zmorejo, da je to skoraj iluzija v tem trenutku. Po drugi strani se pa seveda
               zavedamo, da te toče, to je vsako leto hujše.  In po izkušnjah, ki jih imam, 30 let praktično že delam
               v tej branži, in se spominjam, po tisti toči na Bizeljskem, mislim da je bilo leta
               1982, tisti popolni katastrofi, ko je vse padlo dol, od listja in grozdja, malo pred
               trgatvijo, in da bi potem vzpostavili ta raketni sistem, ki seveda ni najbolje
               funkcioniral. Tudi tiste rakete so večkrat zatajile, ker so bile doli, nekje iz juga,
               in tako naprej. Ampak kljub temu, tisto obdobje, ko je ta obramba bila, ni bilo takih
               toč. Dokler je bila. Mislim, takih katastrof, kot so sedaj, pa kot so bile prej. Tako
               da osebno verjamem v to obrambo. Mislim, verjamem, jasno da ni 100 %. Še daleč ne.
               Ampak, da je ekonomsko opravičljiva.</p>
               <p>Skratka, rekel bi takole. Če povzamem našega župana. Dobro bi bilo, da bi vsi v tej
               dirki nekako sodelovali. Mislim, težko je dirkati brez koles, recimo, če nimaš
               pridelka. In se bojevati s trgom, če ga izgubiš, leto, dve, in tako naprej.</p>
               <p>Tako da, saj pravim, rad bi, da se ta zadeva vendarle preuči, da se ti argumenti
               postavijo na mizo. In da se vidi. Ker ne verjamem, da so Avstrijci tako neumni, da v
               bistvu to imajo. Imajo več mrež kot mi, imajo menda tudi to vzajemno zavarovanje,
               imajo tudi letalsko obrambo. Tako da, skratka, razmišljam v tej smeri, in to našo
               pobudo, ki smo jo sprejeli, ki pa jo nihče ni akceptiral, da kljub temu se vsaj
               oglasimo na tem mestu.</p>
               <p>Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Ja, hvala lepa. Če boste pustili naslov naši sekretarki, vam lahko obsežno gradivo
               na to zaščito posredujemo. In sicer tudi študije, ki niso bile narejene v Sloveniji,
               ampak so jih delali Francozi. Potem obstajajo tudi študije, ki so jih izdelali v
               Ameriki, in kjer pač problematizirajo to letalsko obrambo. Lahko vam to posredujemo,
               in tam boste mogoče tudi en drug vidik od tega, kar vam je gospod Kralj povedal, ker
               je odbor v prejšnji sestavi, se je s to problematiko dokaj obširno seznanil, in tudi
               to zadevo obravnaval. Tako da, je pa res, da temeljite zaščite proti toči ni. In
               proti takim zadevam pomaga praktično vse, ali pa nič. Tako da to je, kar se tiče
               toče, velik problem.</p>
               <p>Prosim, gospod Primožič še, pa potem še tu je bila ena roka. Potem pa bi
               končali.</p>
               <p>Ja, prosim, gospod Primožič.</p>
            </sp>
            <sp who="SDT4:unknown-M">

               <speaker>GOSPOD PRIMOŽIČ:</speaker>

               <p>Hvala lepa za besedo. Lep pozdrav vsem skupaj v imenu Območne enote
               kmetijsko-gozdarske zbornice Brežice. Vesel sem, da smo se v takem krogu dobili, in
               da je danes razprava od Kmeta me ponovno spodbudila k optimizmu. Jaz upam, da bo ta
               odbor, in pa državni zbor, dejansko nekatere stvari, ki so bile za nas kmete
               zavajajoče, spremenil v to, da bomo nekje lažje napredovali na svojih kmetijah in
               boljše gospodarili. In seveda se čim manjkrat pojavljali za prošnjo državne pomoči ob
               nesrečah, ker če bomo ekonomsko močne kmetije in pa imeli dobro proizvodnjo, in mogli
               tržiti, verjetno ne bo treba se trikrat obračati na državo, in bo imela manj
               problemov z nami.</p>
               <p>Jaz vidim probleme ki tukaj nastajajo predvsem v teh zadevah, da vsaj v Posavju, pa
               nasploh v Sloveniji, če mi gledamo koliko se v zadnjih letih iz kmetijstva
               akumulacije preliva v trgovske organizacije glede cen, padanje pridelkov, kmetijskih,
               je neizmerno veliko. Dejansko se pa za potrošnika cene niti malo ne zmanjšujejo, ali
               se celo povišujejo. Tudi subvencije več teh stvari ne morejo nadomeščati. Zato se to
               dogaja. Pri nas, v Posavju, predvsem je velik upad v mlečni proizvodnji. V zadnjih
               desetih letih, 40 odstotni padec mlečne proizvodnje. Približno 40 % pri prašičih.
               Približno toliko pri govedoreji, staležu <stage>(?)</stage> živine. In seveda odraz vsega tega je
               seveda praznjenje podeželja, in veliko opuščanje pokrajin.</p>
               <p>Recimo samo en primer. Brežiška občina je 91. leta 6 milijonov 500 tisoč litrov
               mleka, plus nekaj, na Hrvaško prodala Ljubljanskim mlekarnam. Letošnje leto, ali pa
               lansko leto je bilo v brežiški občini samoodkupljenega še nekaj čez 3 milijone litrov
                  mleka. Tudi v krški, razen
               enega dela, je dejansko mrtvo na tem področju. Prašičjerejska proizvodnja nekaj tisoč
               prašičev v zasebni kmetijski proizvodnji je padlo na nekaj sto. In dejstvo je, prazen
               teren, malo ljudi, malo mladih. To je ena zadeva.</p>
               <p>Druga zadeva, ki me tudi skrbi, mene prav čudi, tudi vinogradniška društva so bila
               povabljena, oziroma zveza. Zelo lepo, in dobro, in vsaka čast državnemu zboru, in vse
               je nekje cviček se je rešil, in cviček je danes ena dobra znamka, ki se dobro trži,
               ob seveda državni pomoči občini in sodelovanju s politiko in stroko.</p>
               <p>Dejstvo pa je, da samo nekaj sto metrov preko Save je vse narobe. In ne razumem, vse
               drugo razumem, ampak zakaj je bilo treba čakati tako dolgo časa na dovoljenje PTP-ja
               za bizeljsko-sremiški okoliš, kjer so približno iste sorte, ko so bile, sicer je
               gospa iz ministrstva šla, v stranki verjetno največ o teh odgovorih ve.</p>
               <p><gap n="..."/><stage>/Nerazumljivo./</stage><gap n="..."/> me pa še bolj kot vinogradnike skrbi. Zakaj je tako zakon
               napisan, da kmečka zadruga, vinarska, ta krška, ne more tudi bizeljsko rdeče polniti,
               ker ima vso tehnologijo in kapacitete, in še kakšno drugo vino iz tega konca, kot da
               smo v Afriki. Ker jaz mislim, da je ta zakon, ne da je, cviček je prav, da je
               zaščiten, da tako dela. Ampak kmečka zadruga Krško ima kapacitete in tehnologijo, ki
               je danes sprejemljiva, ki bi lahko tudi polnila posameznim proizvajalcem, ali pa
               kmetom s te strani. Ne da se to z zakonom nekje onemogoča. Ker vemo, da so tukaj
               določeni problemi. Jaz jih točno tudi več ne zastopim za kaj se gre. Vendar, imamo
               kapacitete, imamo kraj, imamo sorte, imamo vinogradnike. Zakaj ne bi to nekje skupaj,
               pa če je to možno, naredili in izkoristili to. Kjer je država tudi vložila veliko
               denarja. To bilo tudi verjetno, če pride kdaj do kakšne velike naravne krize na
               desnem bregu Save, bo ta klet prazna. Mogoče pa na levi takrat ne bo, pa bo imela kaj
               delati. Je tako? To smo pa dejansko že z zakonom omejili. Z zakonom smo stvari
               zaprli.</p>
               <p>Sadjarstvo je bilo v Posavju pred desetimi leti nosilni konj kmetijstva, dohodka iz
               kmetijstva in vsega. Danes lahko ugotavljamo, da se dnevno kateri sadovnjak poseka.
               Dnevno kateri sadovnjak poseka. Obnov pa zadnje štiri, pet let skoraj ni. In to je pa
               odraz zaraščanja nižjih hribovitih delov, ki se izredno intenzivno zaraščajo. In mene
               čedalje bolj moti to. Samo neke pomoči, pa nekaj ne vem kaj, ne pa investicijskega
               denarja. Osnova obdržati na kmetijah, in pa obdelave zemlje, nje investicijski denar,
               ki mora biti, ali nekaj nepovratnih, pa kreditno ugodna sredstva. Kakršen koli
               sistem, pa kakorkoli je bil prej včasih ta sistem veliko bolj vzpostavljen. Pa nimam
               nobene nostalgije s tega vidika. Vendar jaz se, kot kmet ne strinjam, da moramo mi za
               pomoč prositi. Dajte nam orodje, materiale, delali bomo, sami bomo preživeli, in
               tržili bomo.</p>
               <p>Toliko, hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Sedaj, to kar ste seveda povedali, da ne bi ponavljali, bo gospa
               Trpinova iz magnetograma lahko prebrala. Samo za informacijo, pa saj verjetno veste,
               tudi za zakon o vinu je pripravljena sprememba. In bo te zadeve, ki ste jih vi
               omenjali, omogočala. Tako da jaz bi vas prosil, da se vključite v to debato o
               spremembi tega zakona, ki se bo sedaj začela v državnem zboru, in nam seveda
               pomagate, tudi poslancem, da bo na koncu zakon takšen, ki ne bo preprečeval, ampak
               omogočal večje trženje.</p>
               <p>Še tukaj gospod z brado.</p>
            </sp>
            <sp who="SDT4:OrešekBoris">

               <speaker>BORIS OREŠEK:</speaker>

               <p>Boris Orešek, sadjar iz Sevnice.</p>
               <p>Jaz bi se pridružil prejšnjim, predvsem gospodu Bogoviču, ki pravi, da sadjarji
               nismo dobro pripravljeni za to. Res je, v krizi je sadjarstvo. Zgodilo se nam je pa,
               kmetom, še z novim zakonom o dohodnini še to, da so se koeficienti za izračun
               katastrskega dohodka, za vse ostale panoge v kmetijstvu v letošnjem letu
                  zmanjšali, to večje trženje.
               Še tukaj gospod z brado.</p>
            </sp>
            <sp who="SDT4:OrešekBoris">

               <speaker>BORIS OREŠEK:</speaker>

               <p>Boris Orešek, sadjar iz Sevnice. Jaz bi se pridružil prejšnjim, predvsem gospodu
               Bogoviču, ko pravi, da sadjarji nismo dobro pripravljeni za to. Res je, v krizi je
               sadjarstvo. Zgodilo se nam je pa, kmetom, še z novim zakonom o dohodnini še to, da so
               se koeficienti za izračun katastrskega dohodka za vse ostale panoge v kmetijstvu v
               letošnjem letu zmanjšali, edino v sadjarstvu so se pa povečali. Kje je tukaj logika?
               Če rečemo, da je sadjarstvo v najhujši krizi, pri padajočih cenah, koeficient
               izračuna katastrskega dohodka se pa poveča.</p>
               <p>Tukaj najbrž predhodnik, gospod Kozole, ni tega omenil, ker tisti, ki so obdavčeni
               po knjigovodstvu, jih to toliko ne tangira. Kmetje, ki smo pa obdavčeni po
               katastrskem dohodku, posebno pa še po novem zakonu o dohodnini, bomo pa tukaj zelo,
               zelo udarjeni.</p>
               <p>In če se bo lahko nekaj okoli normiranih stroškov rešilo, mislim, da bi tudi tukaj
               se moglo, prvič ugotoviti, zakaj se je, če tako olajšano rečem, katastrski dohodek za
               sadjarstvo povečal, za vse ostale panoge se je pa zmanjšal?</p>
               <p>To bi, pa še bi gospoda profesor Štamperja <stage>(?)</stage>, da res je treba, da se v novi GIZ
               vključijo tudi mali sadjarji. Če samo jablano pogledamo. Tistih 2500 hektarjev, ki
               jih imamo Slovenci, 1100 hektarjev imajo velika posestva, 1400 hektarjev imajo
               kmetje. Ker, če ne bomo enega šestletnega, ali pa petletnega programa, če enostavno
               rečem, bi bil lahko petletni, 250 hektarjev na leto, 5 let, dobimo 1250 hektarjev, to
               je približno toliko, kolikor imamo danes neustreznega sortimenta. To se pravi
               ajdareda in jonagolda. V petih letih pridemo na evropski sortiment.</p>
               <p>Zato bo treba, prvič, poglejte, dokler je bila obnova po prejšnjem sistemu kot
               subvencija, se je sadilo po 150, 160 hektarjev. Sedaj, ko je preko EPD-ja, se je na
               eno tretjino zmanjšala.</p>
               <p>Prej je bilo omenjeno, koliko smo sadjarji v zadnjem EPD-ju dobili. Res je, znesek
               je velik. Ampak tisti, ki so to dobili, so morali zelo visok prag prestopiti z vso
               sofisticirano mašinerijo, da so izpolnili vse pogoje. Kmetje, sadjarji, kot
               posamezniki, tega praga ne morejo prestopiti. In tukaj se sedaj pozna. Sadjarji smo
               hendikepirani, ker nismo bili vključeni v sistem Saparda. Ker so bili prej Avstrijci
               dani. Oni so v tistem, ko so se pripravljali na vstop v Evropsko skupnost, v EU, so
               za trikrat površine sadovnjakov povečali. Vse nove sadovnjake so pokrili z mrežo. Ker
               če primerjamo sedaj s Štajersko, Avstrija ima sedaj, recimo dve tretjini pod mrežo.
               Štajerska ima 90 % pod mrežo. Ker vse, kar se je po njihovem vstopu, se sedaj
               obnavlja, je vse pod mrežo. Oni so praktično pod mrežo. Mi smo pa tukaj, kot smo.</p>
               <p>Hvala lepa.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Ali želite še na katero od zadev odgovoriti?</p>
            </sp>
            <sp who="SDT4:TerpinŠpela">

               <speaker>ŠPELA TRPIN:</speaker>

               <p>Špela Trpin, ponovno.</p>
               <p>Sedaj, tu je bilo veliko stvari omenjenih. Jaz bi glede EPD-ja pač rekla, da je
               sedaj tudi v tem primeru po toči zvoniti prepozno. Je bilo pa dejstvo naslednje. Ta
               država je imela relativno mala sredstva, ne v EPD-ju, mislim, v Sapardu. Ta država je
               imela mala sredstva v Sapardu, in takrat je bila pač odločitev, da se samo del
               investicij pelje skozi Sapard, drug del naj bi se pa peljal skozi sredstva državnega,
               nacionalnega proračuna. Ta sredstva so se pa potem tudi toliko zmanjšala, da
               praktično ni bilo možno kakšnih večjih obsegov investicij peljati. Pač začne in konča
               se zadeva pri obsegu razpoložljivih sredstev.</p>
               <p>Kriteriji so bili pa jasni, meja in nacionalni proračun. Zaradi tega, ker je bilo v
               bistvu na osnovi teh kriterijev določeno, je bilo sredstev za Sapard relativno
               malo.</p>
               <p>Je pa res, da se s tem niste pripravili v smislu usposobljenosti za izpolnjevanje
               teh relativno zahtevnih vlog. To pa drži. In da so vam to v prvem letu na nek način
               malim sadjarjem poznalo. Čeprav sadjarstvu, kot že rečeno, kot celoti ne.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Torej, to vprašanje, zakaj se je KD za sadjarstvo dvignil, bomo pisno
               vprašanje, pa vam odgovor posredovali. Seveda bo pa, če bo zakon o dohodnini
               spremenjen, bo treba tudi zakon o KD-ju, oziroma katastrske dohodke izračunavati
               ponovno. Tako da bo tudi tu, seveda čaka ministrstvo in pa tudi parlament sprememba
               pri tem. Še gospod Vrisk je
               želel, potem pa bi splošno razpravo jaz zaključil, in bi oblikoval predlagane sklepe.
               Pa bom potem, če še kdo želi, lahko o sklepih razpravlja.</p>
               <p>Prosim lepo.</p>
            </sp>
            <sp who="SDT4:VriskPeter">

               <speaker>GOSPOD VRISK:</speaker>

               <p>Predsednik, še enkrat hvala lepa za besedo. Samo mogoče odgovor na tole. V
               kmetijsko-gozdarski zbornici smo pravočasno ministrstvu za finance predlagali
               spremembo KD-ja za sadovnjake in tudi za vrtove, kjer se je KD bistveno povečal. Za
               ostale kulture se je zmanjšal. Vendar je uredba šla skozi v tisti prvotni obliki, kot
               jo je stroka na ministrstvu pripravila. In jaz računam, da se bo ta napaka odpravila.</p>
               <p>Sicer pa, ker se počasi zaključuje, bi samo eno obvestilo za konec, da bi po obisku
               sadjarstva Blanca, ste vsi vabljeni na kmečki turizem pri Grobelnik Slavici, tako
               novinarji, kot tudi vsi ostali prisotni. Seveda vsi poslanci, poslanke in poslanci.
               Tako da bi res lepo povabil, da se potem še tam v tem turizmu dobimo.</p>
               <p>Hvala.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Dobro. Hvala lepa. To je sedaj bil pravi zaključek debate. <gap n="..."/><stage>/Smeh./</stage><gap n="..."/></p>
               <p>Torej, jaz bi s tem splošno razpravo zaključil, in bi potem predlagal, da danes na
               tej seji odbora, tako kot je tudi bil predlog s strani kmetijsko-gozdarske zbornice,
               poskušamo oblikovati štiri sklepe. S tem, da naj povem, da to kar je predlagala, kar
               je prišlo s strani fakultete, pa tudi to o ekološkem sadjarstvu, to bomo seveda vzeli
               na znanje, in poskušali pač uveljavljati v sklopu priprave programa razvoja podeželja
               za obdobje 2007-2013, medtem ko smatram, da je večina teh pobud, ki so prišle s
               strani gospodarsko-interesnega združenja sadjarstva Slovenije, razen morebiti pete,
               ki govori o fito-farmacevtskih sredstvih, in sem povedal, da smo to vprašanje
               postavili, in bomo seveda sledili temu odgovoru, pa mogoče točke 9, kjer govorite o
               sezonski delovni sili, ki pa spada bolj v neko sfero ministrstva za delo, družino in
               socialne zadeve, in ki pripravlja tudi na tem področju nekakšne spremembe. Vemo
               namreč, da imamo v Sloveniji precej nezaposlenih na zavodu, in tako naprej. Na drugi
               strani pa si seveda prizadevamo za delovno silo iz tretjih držav. Torej, tudi tu bo
               prišlo do nekih predlogov. Mislim pa, da je vse ostalo, točka 7, ogled v Italiji,
               Avstriji, to verjetno ni v kompetenci tega odbora, ampak to lahko pač za sadjarje to
               organizirate, če je interes sadjarjev takšen. Ostale točke pa mislim, da so zajete v
               teh štirih sklepih, ki jih bom sedaj poskušal oblikovati, oziroma še potem petega
               glede določenih hladilnic, to, kar je predlagal kolega Džuban. Če bo sam oblikoval
               kakšen predlog sklepa, ali pa če bom poskušal jaz, kot predsedujoči.</p>
               <p>Torej, predlagam, da bi sprejeli štiri, oziroma pet sklepov, in sicer v naslednji
               vsebini.</p>
               <p>Prvič. Odbor za kmetijstvo, gozdarstvo in prehrano državnega zbora Republike
               Slovenije predlaga vladi Republike Slovenije, da v zvezi z ukrepi za nakup in
               postavitev mrež proti toči, in naložb v ureditev namakalne infrastrukture, poenostavi
               in prilagodi kriterije za uveljavljanje sredstev ter zagotovi, tu seveda imam težavo,
               kako napisati, ampak jaz bi predlagal, da bi napisali <q>"primerna finančna sredstva"</q>.
               Zdi se mi, da bi s tem seveda dali sporočilo. Ne moremo pa seveda, ne vem,
               formulirati <q>"zadostna finančna sredstva"</q>, kajti, kaj pa pomeni zadostna? To je lahko
               seveda veliko ali pa malo. V tem trenutku ne vemo kaj to bi naj pomenilo. To bi bil
               prvi sklep.</p>
               <p>Potem drugi sklep. Odbor za kmetijstvo, gozdarstvo in prehrano državnega zbora
               Republike Slovenije predlaga vladi Republike Slovenije, da v roku 30 dni pripravi
               poročilo o izdajanju koncesij za uporabo vode za namakanje v kmetijstvu v zadnjih
               petih letih, in pospeši izdajanje koncesij za uporabo vode za namakanje.</p>
               <p>Tretji sklep. Odbor za kmetijstvo, gozdarstvo in prehrano državnega zbora Republike
               Slovenije predlaga vladi Republike Slovenije, da prav tako v roku 30 dni pripravi
               analizo zavarovanosti kmetijskih  pridelkov v Republiki Sloveniji. In potem četrti sklep: Odbor za
               kmetijstvo, gozdarstvo in prehrano državnega zbora Republike Slovenije predlaga vladi
               Republike Slovenije, da, tu ne moremo oblikovati nekega roka zavezujočega, ampak
               predlagam, da vstavimo besedo <q>"da čim prej"</q> pripravi predlog zakona o vzajemnem
               zavarovanju kmetijske pridelave v Sloveniji in v okviru zakona predvidi tudi
               ustanovitev rizičnega sklada za kmetijstvo. Ob tem vas lahko obvestim, da je to tudi
               del koalicijske pogodbe in da s takšnih sklepom lahko, seveda, samo spodbudimo, da se
               čim prej k temu pristopi.</p>
               <p>In še peti sklep, to kar je izpostavil kolega Džuban in tudi mislim, da je tam
               gospod Toršič<stage>(?)</stage> izpostavil, se pravi, da sprejmemo sklep, da Odbor za kmetijstvo,
               gozdarstvo in prehrano državnega zbora Republike Slovenije predlaga ministrstvu za
               kmetijstvo, gozdarstvo in prehrano državnega zbora Republike Slovenije predlaga
               ministrstvu za kmetijstvo, gozdarstvo in prehrano naj prouči možnost dodatne pomoči
               hladilnicam, ki so v težavah, možnost dodatne finančne pomoči hladilnicam, ki so v
               težavah. Mislim, da smo sicer s strani ministrstva za kmetijstvo prejeli obsežen
               odgovor, ki se tiče zadruge Gorički sad, kjer je natančno opisano koliko in na kakšen
               način je ministrstvo pomagalo. Opravljena je tudi analiza oziroma ne analiza, ampak
               tri točke mnenja zakaj naj bi ta zadruga zašla v težave. Mislim pa, da ne bo nič
               odveč, če kot odbor spomnimo ministrstvo naj vendarle še enkrat pogleda razloge, ki
               so pripeljali tudi morda do tega, da so se določene hladilnice znašle v težavah in da
               prouči to možnost, če lahko še kaj stori v zvezi s finančno pomočjo tem, ki so se s
               tem soočile.</p>
               <p>Želi kdo razpravljati o predlaganih sklepih? Prosim, kolega Džuban, potem kolega
               Posedel.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Hvala lepa, gospod predsednik. Jaz bi najprej imel predlog, ki se izključno nanaša
               na dnevni red današnje seje in razloge, da smo tukaj. Ta glasi: Vlada naj čim prej
               pripravi predlog sprememb zakona o naravnih nesrečah in na osnovi tega zagotovi čim
               prejšnjo sanacijo škod nastalih v kmetijstvu.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Se strinjam.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p><gap n="..."/> stvar diskusije. Sedaj, ali bom vse rekel, ali pa samo o posameznem predlogu
               razpravljamo.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Jaz mislim, da lahko tudi takšen predlog slepa sprejmemo, konec koncev predlog
               novega zakona je v Poročevalcu, spremembe zakona so objavljene v Poročevalcu in bo
               seveda šel, po poslovniški proceduri na naslednjo sejo državnega zbora, ne v
               septembru, ampak v oktobru. Če smatraš, da je potrebno sprejeti takšen sklep lahko,
               ampak mislim, da se je postopek v zvezi s spremembo zakona začel, teče. Mi pa smo se
               danes tudi tukaj seznanili s predlogi in pa pričakovanji in je seveda na nas, da ta
               postopek v parlamentu čim prej izpeljemo.</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Morda za avditorij ni odveč, da rečemo, da odbor lahko vladi predlaga, da jo ne
               moremo zavezati na to, zato pač predlog, da ta prvi del, ki je morda v postopku, da
               se pospeši, ali da se čim prej zaključi in seveda drugi del sanacija škod, da
               sprejmemo sklep, da se čim prej pelje na osnovi sprejetega zakona mislim, da ni
               odveč. To je moj predlog.</p>
               <p>Drugo. Prvi sklep zbornice, ki se mi zdi, da je v redu. Edino v drugem sklepu bi
               predlagal, da tam kjer piše <q>"da prouči postopke, da poenostavi"</q>, to je tretja
               vrstica, <q>"da poenostavi in pospeši postopke"</q>, samo se doda besedica v tretji vrstici
               pred <q>"in poenostavi in pospeši postopke"</q>.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>V redu. Še kakšen predlog?</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Potem, jaz bi bil sicer, da bi se 3. in 4. točka združili, in sicer na način kot bom
               predlagal. Gospa sekretarka bomo pač morali prenesti ta predlog. <q>"Odbor za
               kmetijstvo, gozdarstvo in prehrano državnega zbora Republike Slovenije predlaga vladi
               Republike Slovenije, da pripravi analizo zavarovanosti kmetijskih pridelkov v
               Republiki Sloveniji"</q>, ta del ostane, naprej pa, <q>"prouči možnosti za sofinanciranje
               zavarovalnih premij, ustanovitev rizičnega sklada za kmetijstvo ter pospeši pripravo
               predloga zakona o vzajemnem zavarovanju kmetijske pridelave Slovenije."</q> Tako smo
               zajeli obe točki. Nismo favorizirali nobene. Iz diskusije je bilo sklepati, da je ena
               nevarnost pri komercialnih zavarovancih, da se zlorabi, drugo je pa proučitev tudi
               pri vzajemnem skladu, ker če nastane velika škoda v Sloveniji, koliko je v začetku
               vzajemno sposobna. Tako da je v tem smislu.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Ali lahko ponoviš še enkrat?</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p><q>"Odbor za kmetijstvo, gozdarstvo in prehrano državnega zbora Republike Slovenije
               predlaga vladi Republike Slovenije, da pripravi analizo zavarovanosti kmetijskih
               pridelkov v Republiki Sloveniji"</q>, to ostane, potem pa naprej, <q>"prouči možnosti za
               sofinanciranje zavarovalnih premij, ustanovitev rizičnega sklada v kmetijstvu ter
               pospeši pripravo predloga zakona o vzajemnem zavarovanju kmetijske pridelave v
               Sloveniji."</q> To je predlog, ki je stvar diskusije še naprej.</p>
               <p>Potem pa naslednji predlog: <q>"Vlada Republike Slovenije v sodelovanju s Kmetijsko,
               gozdarsko zbornico prouči primernost organizacije strokovnih svetovalnih služb v
               sadjarstvu in pripravi morebitne spremembe."</q> To je povzeto po GIZ-u. In potem tisto
               zadnje, ko smo rekli za reševanje problemov posameznih lokacij. Jaz bom podobno kot
               ste vi predsednik oblikoval, vendar jaz ne bi lociral na hladilnice, ker je to ne
               problem samo hladilnice kot takšne, pač pa širšega področja vezanega na
                  hladilnico, in sicer: <q>"Vlada
               Republike Slovenije naj prouči trenutno stanje v sadjarskih pridelovalnih območjih,
               prizadetih po naravnih nesrečah in predvidi enkratno sanacijo stanja."</q> Dopolnite, če
               se da, da bo razumljiva zadeva. Vemo za kaj gre. Gre za proučitev, da se vidi kako je
               kje, ker se ne da to na isti imenovalec spraviti. Jaz bi lahko predlagal samo predlog
               za Goričko, kar bi bilo nenavadno najmanj in ne bi bilo tudi pošteno do ostalih, ki
               so utrpeli kakorkoli.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Še kolega Posedel. Se odpoveduje. Kolega Rugelj.</p>
            </sp>
            <sp who="SDT4:RugeljBojan">

               <speaker>BOJAN RUGELJ:</speaker>

               <p>Hvala. Se opravičujem, ker me ni bilo notri, ampak jaz bi mogoče vprašal,
               predsednik, ali je kakšna možnost, poglejte, mi smo se nekako tukaj dogovorili, da
               bodo občine skušale pomagati pri nakupu teh protitočnih mrež. To se bo zgodilo že v
               naslednjem letu. Ali je taka možnost, da bi sprejeli en tak sklep, pač, da bi nekako
               obvestili s tem sklepom ministrstvo za kmetijstvo, da v kolikor je možno, ker bi bil
               to tisti, seveda, bodo šli tudi pridelovalci sami, pomagala bo občina, če je možno,
               da bi nekaj pomagalo še ministrstvo za kmetijstvo oziroma vlada z določenimi
               sredstvi, da bi nekako en tak sklep v taki obliki tudi poskusili formulirati, ker to
               se bo zgodilo kar kmalu. To bi pa veljalo za celo Slovenijo, saj ne more biti samo za
               Sevnico.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Poglejte, mi ne moremo sprejemati sklepov, ki bi navezovali oziroma
               zavezovali občine. To je eno. Občine so samostojne. Lahko v tem okviru sodelujejo. Mi
               lahko sprejmemo nek sklep s katerim bomo predlagali vladi, da nameni več sredstev in
               ta sklep je v tem zajet, tako da ne vidim potrebe.</p>
               <p>Če ni o sklepih več, bom poskušal potem glede na te predloge še enkrat oblikovati,
               če mi bo seveda uspelo in potem po vrsti bi o vsakem sklepu glasovali.</p>
               <p>Prvi sklep s katerim se, ugotavljam, da se strinjate, bi se glasil: <q>"Odbor za
               kmetijstvo"</q>, da ne berem celega naslova, <q>"predlaga vladi Republike Slovenije, da v
               zvezi z ukrepi za nakup in postavitev mrež proti toči in naložbi ureditev namakalne
               infrastrukture poenostavi in prilagodi kriterije za uveljavljanje sredstev ter
               zagotovi primerna finančna sredstva."</q></p>
               <p>Kdo je za takšen sklep? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo tak sklep soglasno sprejeli.</p>
               <p>Prehajam na oblikovanje drugega sklepa s to pripombo kolega Džubana. Se pravi:
               <q>"Odbor za kmetijstvo"</q>, da ne berem celotnega imena, <q>"predlaga vladi republike
               Slovenije, da v roku 30 dni pripravi poročilo o izdajanju koncesij za uporabo vode za
               namakanje v kmetijstvu v zadnjih petih letih in poenostavi ter pospeši izdajanje
               koncesij za uporabo vode za namakanje."</q> Takšen predlog sklepa dajem v potrditev.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep soglasno sprejet.</p>
               <p>Ne vidim razloga, da ne bi tretjega in četrtega sklepa združili, tako kot je
               predlagal kolega Džuban, vendar ne vem, če ga bom vedel ponoviti. <q>"Odbor za
               kmetijstvo, gozdarstvo in prehrano državnega zbora Republike Slovenije predlaga vladi
               Republike Slovenije, da pripravi analizo zavarovanosti kmetijskih pridelkov v
               Republiki Sloveniji"</q>, se pravi, <q>"da v roku 30 dni pripravi analizo zavarovanosti
               kmetijskih pridelkov v Republiki Sloveniji, da prouči možnost za sofinanciranje
               zavarovalnih premij ter ustanovitev rizičnega sklada za kmetijstvo in da pospeši
               pripravo predloga zakona o vzajemnem zavarovanju kmetijske pridelave v Sloveniji."</q>
               Opozarjam vas, da če bo potrebno redakcijsko nekoliko sklep s temi <q>"ter-i"</q> in tako
               naprej popraviti, da je to seveda potem možno narediti. Hotel sem povzeti vsebino
               sklepa, da bi bila konsistentna s predlagano. Sklep dajem v potrditev.</p>
               <p>Kdo je za? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da je bil sklep soglasno sprejet.</p>
               <p>Poskušam oblikovati naslednji sklep, ki ga je predlagal poslanski kolega Džuban, in
               sicer: <q>"Vlada naj prouči trenutno stanje prizadetosti v sadjarskih področjih ter
               predvidi možnost enkratne pomoči za sanacijo nastale situacije."</q> Predlog takšnega
               sklepa dajem v potrditev.</p>
               <p>Kdo je za takšen sklep? <stage>(8 članov.)</stage> Je kdo proti? <stage>(Nihče.)</stage></p>
               <p>Ugotavljam, da smo tudi ta sklep soglasno sprejeli.</p>
               <p>S tem tudi tu poudarjam, če ga bo potrebno redakcijsko nekoliko popraviti, vsebinsko
               bo ostal takšen, kot je bil sprejet. Nisem pa popolnoma natančno si zapomnil kaj je v
               zvezi s svetovalnimi službami. Ali lahko kolega Džuban ponovite?</p>
            </sp>
            <sp who="SDT4:DžubanGeza">

               <speaker>GEZA DŽUBAN:</speaker>

               <p>Gospodarsko interesno združenje je v svojih predlogih sklepov predlagalo tudi, da se
               prouči primernost organiziranja strokovnih svetovalnih služb, ki baje ni najbolj
               primerna in da se jih organizira tako, kot so potrebe bodočega sadjarstva. Gre
               predvsem za strokovne, svetovalne službe, ki so znotraj Kmetijsko-gozdarske zbornice.
               To sedaj naprej ni več vsebina sklepa, ampak tudi iz razprave smo videli, da je
               trenutno stanje takšno, da sadjarji niso najbolj zadovoljni z njim. Odgovor zbornice
               je bil v tej smeri, da je 60, 70% birokracije, ki visi na strokovnih službah in je
               treba vedeti ali bo v bodoče še zmeraj tako, ali se bo ta posel kakorkoli delil, ali
               se bo za posamezna področja sadjarske službe na primer pojačalo.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Jaz mislim, da so ta predlog s strani zbornice vzeli na znanje in da bodo sami
               sledili tej pripombi. Ne vem, če je potrebno, da mi v tem trenutku oblikujemo v tej
               smeri nek sklep, ko tudi ne vemo kako ta zadeva pravzaprav funkcionira, ker nismo
               danes tukaj razpravljali o zbornici, ampak dejansko o posledicah tega neurja tukaj v
               Posavju, tako da jaz mislim, da bi ostali pri teh štirih sklepih, ki smo jih
               sprejeli. Predlagam, da v okviru neoblikovanega sklepa, da zbornica kot takšna vzame
               to pripombo na znanje in da sama poskuša tistim, ki so to izpostavili odgovoriti in
               tudi slediti napotilu, ki jim je bilo dano. Se strinjate, da na takšen način, da ne
               bomo sprejemali, ker potem bi morali mogoče ta sklep čisto drugače postaviti.</p>
               <p>Ugotavljam, da smo s tem pokrili s temi sklepi to razpravo, ki je bila tukaj. Sam
               potem umikam tisti sklep, ki sem ga najavil v zvezi s hladilnicami, ker je sklep, ki
               ga je predlagal kolega Džuban veliko širši in na drugačen način posega v situacijo,
               ki je nastala. Še gospod želi besedo, izvolite.</p>
            </sp>
            <sp who="SDT4:unknown-M">

               <speaker>GOSPOD _____:</speaker>

               <p>Najprej bi vse lepo pozdravil. Moje ime je Jože Bratajc, prihajam iz sadjarstva
               <gap n="..."/><stage>/Nerazumljivo./</stage> Najprej naj povem kar nek optimizem me navdaja ob tej soglasnosti
               odbora za kmetijstvo. Obenem bi vas še v imenu sadjarstva Blanca povabil, da si
               ogledate naše podjetje, tako kot je že gospod Vrisk omenil z eno opombo, da mogoče ne
               bo viden tisti obseg škode, ki je bil povzročen, ker se je določen del pridelka že
               pobral. Vidno pa bo vsaj tisto tam, kjer smo vlagali v mreže, kakšno je stanje tam.
               Če drugo ne, se bo videla konstrukcija, na drugi strani nekaj pridelka, ki ga je še
               potrebno obrati. Obenem bi pa dal še kot opombo, da me veseli, da je ta odbor prišel
               k nam in predvsem to, da so se začel zadeve hitro odvijati.</p>
            </sp>
            <sp who="SDT4:SokAlojz">

               <speaker>PREDSEDNIK ALOJZ SOK:</speaker>

               <p>Hvala lepa. Jaz bi potem s tem današnjo 6. nujno sejo odbora za kmetijstvo
               zaključil. Vsem, tudi prisotnim novinarjem, ki bodo poročali s te seje v imenu odbor
               in tudi svojem imenu najlepše zahvalil. Hvala lepa.</p>
               <stage type="time">(Seja je bila končana 22. septembra 2005 ob 14.07 uri.)</stage>
            </sp>
         </div>
      </body>
   </text>
</TEI>