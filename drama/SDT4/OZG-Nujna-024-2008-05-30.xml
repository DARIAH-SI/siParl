<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-OZG-Nujna-024-2008-05-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">95E256E0651BBCA6C125745600465946</idno>
               <idno type="custom" subtype="day">2E0083B138040171C125745C0039D4C1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=2E0083B138040171C125745C0039D4C1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZG-Nujna-024-2008-05-30.OZG" n="024">
               <name>Nujna</name>
               <date when="2008-05-30"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZG-Nujna-024-2008-05-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZG-Nujna-024-2008-05-30.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">24. nujna seja</stage>
            <stage type="date">(31. maj 2008)</stage>
            <stage type="chairman">Sejo je vodil Franc (Feri) Horvat, predsednik odbora.</stage>
            <stage type="time">Seja se je pričela ob 10.03 uri.</stage>


            <sp xml:id="SDT4-OZG-Nujna-024-2008-05-30.sp1">

               <speaker>MAG. BRANKO GRIMS:</speaker>

               <p>Predsednik, spoštovani vsi zbrani. Vsem prav lep pozdrav. Poglejte, v minulih dneh je
               začel poskusno oddati parlamentarni kanal. To se pravi, obstaja možnost neomejenih
               neposrednih prenosov vseh delovnih teles Državnega zbora. Po tem, ko je bil dan sklic
               za ta prostor imam informacije, po vseh dosegljivih informacijah, ki sem jih dobro
               preveril, da je tudi RTV Slovenija prosila, da bi se preselili v prostor, ki omogoča
               neposreden prenos, se gre za zadeve, ki pač zanimajo velik del javnosti in javnost
               ima gotovo vso pravico izkoristiti tudi to novo pridobitev, pravzaprav višji nivo ne
               nek možnosti za pridobivanje neposredne obveščenosti, kot jo predstavlja zdaj
               parlamentarni kanal sam. Menda je bila tudi ponujena možnost vam, da izberete
               praktično katerikoli prostor v Državnem zboru, danes so vsi na razpolago. Vendar ste
               vztrajali pri sklicu prav v tem prostoru, zato prosim v imenu predlagateljev iz
               spoštovanja do javnosti, ki ji dolgujemo predstavitev korektnih informacij in
               argumentov in omogočiti celovit vpogled v vse, kar danes obravnavamo, da sejo
               prestavite v prostor, ki bo neposredni prenos omogočil in na ta način omogočite pač,
               da se ljudje iz prve roke seznanijo z dogajanjem in pa z vsemi mnenji in argumenti,
               ki bodo danes predstavljeni. Naj vam ob tem zagotovim tudi, da sem preveril in da
               tehnične možnosti za prenos zanesljivo obstajajo. Gre torej samo za vprašanje nekaj
               dobre volje.</p>
            </sp>
            <sp xml:id="SDT4-OZG-Nujna-024-2008-05-30.sp2">

               <speaker>PREDSEDNIK FRANC (FERI) HORVAT:</speaker>

               <p>Kolega Grims, hvala, da ste to vprašanje sprožil. Jaz imam namen tudi na to vprašanje
               odgovoriti, tudi, če ga vi ne bi uvodoma sprožil, ker sem zjutraj, ko sem prišel s
               potovanja iz tujine, bil obveščen, da ste dal izjavo včeraj, da, kot da namenoma sem
               organiziral sejo v tem prostoru in ne v prostoru, kjer bi bil možen neposredni
               prenos. To ni res. Ampak, najprej, ker sejo vodim jaz, dovolite, da jo peljem tako,
               kot je običajno po Poslovniku in po scenariju, ki ga imamo. In pričenjam 24. nujno
               sejo Odbora Državnega zbora za gospodarstvo. Obveščam vas, da so se za današnjo sejo
               opravičili naslednji člani odbora: Vili Rezman, Kristijan Janc, Ciril Testen in Anton
               Rop. So pa namesto članov odbora, ki so zadržani prisotni s pooblastili Branko
               Marinič namesto Mitje Ljubeljška, dr. Matej Lahovnik namesto Alojza Posedela, Dušan
               Kumer namesto Antona Ropa, Milan Cvikl namesto Matjaža Hana, Dimitrij Kovačič namesto
               Bojana Starmana, Marjan Drofenik namesto Kristijana Janca, Zvonko Černač namesto
               Danijela Krivca in Milan Petek namesto dr. Mitje Slavinca. Pozdravljam vse prisotne
               gospe in gospode. Z veseljem ugotavljam, da je tako dobra udeležba, tako članov
               odbora, žal ni nobene članice, ampak taka je sestava odbora. Vabljene goste, če smem
               tako reči, predstavnike Vlade načelu z gospodom ministrom, mag. Vizjakom in pa vse
               predstavnice in predstavnike medijev. Vesel sem, da ste se zbrali v tako velikem
               številu, kar kaže dejansko veliko zanimanje za obravnavo temo. To je bilo očitno že
               tudi v teh dneh pred sejo. <stage type="mag"/> <stage>(nadaljevanje)</stage>
               Pojasnilo v zvezi z vprašanjem, ki ga je sprožil kolega mag. Grims. Mi smo iskali
               možnost, kje organizirati sejo, da bi bil tudi možen prenos. In smo zaradi velikega
               števila vabljenih, vabljenih je 40 oseb, mislim, da nas je tudi približno toliko
               prisotnih. Vidimo, da je dvorana polna. Smo ugotovili, da v dvorani na Tomšičevi,
               kjer so res najboljši pogoji za delo in za prenos in tudi meni najbolj ustreza tista
               dvorana, da enostavno ni bilo možno tam organizirati seje, glede na število
               vabljenih, kajti tam je samo prostor za 30 oseb in se ne daje drugače dodatnih
               sedežev v tisto dvorano. Tako, da bi kvečjemu preostala potem možnost velike dvorane,
               kjer so plenarne seje, vendar po informacijah, ki sem jih dobil, te dvorane za seje
               delovnih teles ni možno dobiti oziroma uporabiti. To je bil razlog za to, da je seja
               sklicana tukaj v tem prostoru. In drugo pojasnilo tistim, ki tega ne vedo, večina ve,
               tudi predstavniki medijev, zakaj je seja sklicana danes v soboto.</p>
               <p>Preprosto druge izbire nisem imel, glede na dejstvo, da smo dodelitev s strani
               predsednika Državnega zbora za obravnavo te točke na našem odboru kot matičnem
               delovnem telesu dobili v ponedeljek zjutraj in cel teden kot veste, so trajale
               plenarne seje, tako da ni bilo možno, ni bilo dneva, ko bi lahko sejo organizirali.
               Glede na to, da je plenarna seja na to temo že v torek 3. junija, enostavno ni bilo
               drugega časa, druge možnosti, kot da smo sklicali sejo danes. Meni to tudi ni bilo
               ljubo, ker vsi bi rajši imeli vikend ali pa smo planirali druge obveznosti, vendar je
               korektno in potrebno glede na stanje, ki je, glede na predvideno plenarno sejo, da
               delo opravimo. Jaz upam in želim, da bomo ob dejstvu, da imamo dosti pripravljenih
               gradiv in predlog sklepov s strani predlagateljev zahteve za sklic seje in za to
               obravnavo in tudi nekatera druga pisna gradiva, vključno z opravičili tistih, ki se
               seje niso udeležili in so bili vabljeni, kjer razen opravičil, tudi dajejo nekatere
               vsebinske informacije in mnenja, da upam in želim, da bo razprava racionalna in da
               bomo lahko čim prej danes, da bomo po možnosti lahko danes tudi sejo zaključili s
               sprejemom sklepov, ki so...</p>
            </sp>
            <sp xml:id="SDT4-OZG-Nujna-024-2008-05-30.sp3">

               <speaker>ZVONKO ČERNAČ:</speaker>

               <p>Proceduralno...</p>
            </sp>
            <sp xml:id="SDT4-OZG-Nujna-024-2008-05-30.sp4">

               <speaker>PREDSEDNIK FRANC (FERI) HORVAT:</speaker>

               <p>Proceduralno. Kdo je bil prvi... Najprej kolega Kumer. <stage type="mag"/>
               </p>
            </sp>
            <sp xml:id="SDT4-OZG-Nujna-024-2008-05-30.sp5">

               <speaker>DUŠAN KUMER:</speaker>

               <p>Hvala lepa za besedo. Mo smo dobili k dodatnemu gradivu za današnjo sejo...</p>
            </sp>
            <sp xml:id="SDT4-OZG-Nujna-024-2008-05-30.sp6">

               <speaker>PREDSEDNIK FRANC (FERI) HORVAT:</speaker>

               <p>Proceduralno je...</p>
            </sp>
            <sp xml:id="SDT4-OZG-Nujna-024-2008-05-30.sp7">

               <speaker>DUŠAN KUMER:</speaker>

               <p>Ni v materialu. Jaz imam proceduralno na to kar je predsednik sedajle. Mi smo dobili
               k dodatnemu gradivu tudi opravičilo, in sice4r dr. Damjana Žugla, v katerem je med
               drugim zapisal, da po proučitvi navedenega gradiva agencija ugotavlja, da se v
               gradivu pojavljajo imena nekaterih oseb, ki so v skladu s predpisi predmet nadzora
               agencije ter v zvezi s katerim je oziroma bo agencija ukrepala v okviru svojih
               pristojnosti, če bo ugotovila kršitev predpisov za nadzor katerih je pristojna. Glede
               na navedeno agencija meni, da udeležba direktorja agencije, ne bi bila primerna, saj
               bi lahko njegova udeležba na taki seji, kjer se bodo lahko obravnavale tudi posamezne
               zadeve, povezane s konkretnimi postopki nadzora agencije ustvarila dvom o
               samostojnosti in neodvisnosti agencije. Moje vprašanje je, kar smo lahko razbrali
               tudi iz medijev, kako in s kakšnim namenom pa je dr. Žugelj obiskal poslansko skupino
               Socialnih demokratov. Torej na seji parlamentarnega odbora SDS, nekdanjih Socialnih
               demokratov - se oproščam, imam jih vedno v spominu še - na seji parlamentarnega
               odbora, se pravi ni zaželeno, ni dobro, da bi bil. Bol pa je in primerno pa je bilo,
               da je bil na seji poslanske skupine ali pa se je sestal s poslansko skupino. In če mi
               lahko ali predstavniki poslanske skupine ali pa predsednik odbora razloži, če ni
               tukaj kršena narava samostojnosti te agencije. Vsi parlamentarni nismo pristojni, da
               slišimo argumente gospoda Žuglja, ena posamezna poslanska skupina pa je.</p>
            </sp>
            <sp xml:id="SDT4-OZG-Nujna-024-2008-05-30.sp8">

               <speaker>PREDSEDNIK FRANC (FERI) HORVAT:</speaker>

               <p>Najprej bi rad rekel v zvezi s tem vprašanjem, sledeče. Na tem odboru imamo prakso,
               da smo dosti odprti, in da če imamo predloge, da povabimo, razen Vlade, ministra za
               gospodarstvo in drugih ministrstev, glede na obravnavano tematiko, tudi druge ljudi,
               ki lahko prispevajo k razpravi, seveda pa ne sodelujejo v odločanju. Mi smo tudi pri
               eni zadevi povabili tudi Banko Slovenije. Je prav tako samostojna in neodvisna
               ustanova in je bil guverner prisoten in sodeloval v splošni razpravi. In prav tako s
               takim namenom sem povabil tudi tega gospoda, kajti gotovo ima dosti poznavanja te
               problematike, brez da bi moral govoriti o konkretnih primerih, ki jih ima v obdelavi,
               kot je napisal v svojem pismu. Če bi se pojavilo kakšno vprašanje, bi lahko manj
               odgovarjal ali pa tudi ne. To velja tudi za druge povabljene predstavnike raznih
               ustanov.</p>
               <p>Besedo ima kolega Črnač.</p>
            </sp>
            <sp xml:id="SDT4-OZG-Nujna-024-2008-05-30.sp9">

               <speaker>ZVONKO ČRNAČ:</speaker>

               <p>Hvala lepa gospod predsednik. Lep pozdrav vsem prisotnim. Torej glede proceduralnega
               predloga, ki ga želim podati, bi podal kratko utemeljitev. Želim predlagati, da se iz
               te dvorane, ki na eni strani ne omogoča normalnih razmer za današnje delo, ker bo
               postalo prevroče, ne zaradi vsebin, ampak zaradi klimatskih razmer, imam izkušnje,
               preselimo na dvorano na Tomšičevi, kjer bomo lahko normalno<stage type="mag"/> <stage>(Nadaljevanje)</stage> opravili svoje delo. Dva razloga sta za ta predlog.
               Prvi je ta, da se od 40 vabljenih, kot ste omenili, jih ni odzvalo toliko. In drugi
               razlog je ta, da ste vi sam, gospod predsednik, nadaljevanje te seje napovedali v tej
               veliki dvorani v ponedeljek, v kolikor jo danes in predvidevam, da jo ne bomo, ker
               ste napisali, da jo boste ob 15.00 prekinil, zaključili. Naj bi jo torej nadaljevali
               v ponedeljek ob 13. uri v veliki dvorani na Tomšičevi 5. Torej ne vidim prav nobenih
               formalnih niti ne vsebinskih zadržkov, da se ne bi v to dvorano že danes preselili,
               omogočili javnosti, da spremlja to sejo in omogočili vsem sodelujoče normalne razmere
               za delo.</p>
               <p>Glede tega, zakaj je seja za danes sklicana. Razumem, da niste mogli predvideti kdaj
               bomo mi sejo prejšnji teden oziroma včeraj končali, vendar kot veste, smo sejo
               končali relativno zgodaj, kmalu po 14. uri in verjetno bi ta začetek lahko tudi
               včeraj naredili. Ne glede na vse, glede vabljenih mislim, da je ključna oseba, ki pa
               je dejansko danes ni tukaj in je tudi član našega odbora in pisec vašega programa,
               programa SD-ja, gospod Anton Rop, bivši premier, igra tenis v Rusiji. Ne glede na to,
               mislim, da bomo lahko to razpravo kvalitetno opravili, zaradi tega proceduralno
               predlagam prekinitev za 15 minut. Službe naj v tem času zagotovijo pogoje v veliki
               dvorani na Tomšičevi in predlagam, da nadaljujemo z delom potem. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp10">

               <speaker>PREDSEDNIK FRANC (FERI) HORVAT:</speaker>

               <p>Hvala za predlog, kolega Černač. Jaz bi edino predlagal in prosil, da tudi o
               proceduralnih predlogih, da sedaj, kdo piše kakšen program in podobne zadeve, da to
               ni povezano s to temo, ki jo obravnavamo, in da ne bi po nepotrebnem trošili časa za
               take razprave. To velja za vse.</p>
               <p>Naslednji ima proceduralni predlog kolega Prijatelj.</p>
            </sp>
            <sp xml:id="SDT4-OZG-Nujna-024-2008-05-30.sp11">

               <speaker>SREČKO PRIJATELJ:</speaker>

               <p>Hvala lepa. Spoštovani predsednik! Moj proceduralni predlog bi šel v to smer, kot
               ste že sami ugotavljali, da v bistvu na sejo so maloštevilni povabljeni prišli, da ne
               nadaljujemo s to prakso in da smo korektni do državljank in državljanov, in da na nek
               način jih nimamo več, bom rekel, za tako naivne, kajti danes, če opravimo razpravo
               brez vabljenih, bo to samo kvaliteten debatni krožek. Nič drugega. Kvaliteten debatni
               krožek. To pa pomeni, da v bistvu bomo govorili o nečem, kar se je zgodilo, seveda
               tudi sklepe, ki jih bomo sprejeli, verjamem, da ne bodo odsev tistega kar bi sicer
               lahko sprejeli, če bi imeli tukaj pred seboj razne Bavčarje, da ne govorim koga še,
               ki so se vsi po vrsti opravičili, razen redkih izjem. Pozdravljam tistem, ki so danes
               smeli in v bistvu bili tako pogumni, da so prišli sem.</p>
               <p>Sami ste zapisani, spoštovani predsednik, če sejo ne končamo, da jo nadaljujemo v
               ponedeljek. In to kar danes obravnavamo, prav gotovo ni bil razlog, da smo šli
               Slovenci na plebiscit o samostojnosti Slovenije. In zaradi tega vidim tukaj namesto
               gospodarskega ministra, ki je prišel, bolj pomembno vlogo policaj ministra, ki bi
               moral tukaj sedeti. Zunaj pa verjetno kakšen kordon policajev. Tako, da jaz
               predlagam, da sicer opravimo razpravo, da se pogovorimo o tem kaj je bilo narobe v
               procesu lastninjenja, ampak da to nadaljujemo, seveda takrat kadar bodo na voljo tudi
               tisti akterji, ki so to smeli narediti. In bi prosil, če ste toliko uvideven, da
               daste to na glasovanje, in da še enkrat poskušamo gospode povabiti, da jih vidimo
               tukaj, in da slišimo tudi njihovo zgodbo.</p>
            </sp>
            <sp xml:id="SDT4-OZG-Nujna-024-2008-05-30.sp12">

               <speaker>PREDSEDNIK FRANC (FERI) HORVAT:</speaker>

               <p>Hvala za ta predlog. In kolega Cvikl ima proceduralni predlog še.</p>
            </sp>
            <sp xml:id="SDT4-OZG-Nujna-024-2008-05-30.sp13">

               <speaker>MAG. MILAN M. CVIKL:</speaker>

               <p>Hvala lepa gospod predsedujoči, gospod predsednik! Mislim, da je dobro, da ste
               sklicali sejo odbora, čim prej mogoče. <stage type="mag"/><stage>(Nadaljevanje)</stage> Obžalujemo pa, da gradiva, ki so bila pripravljena s strani
               predlagateljev, niso popolna. Mi smo čakali do včeraj, zato bi vas prosil, da
               strokovne službe razdelijo pomembno gradivo, kako so menedžerji osvajali podjetja. Mi
               smo za razpravo o menedžerskih prevzemih, vendar želimo razpravljati o tem, kaj se je
               res dogajalo. Leta 2001 en prevzem, leta 2002 en prevzem, od leta 2005, 2006, 2007 in
               2008 pa 24 prevzemov, in mi smo za razpravo o tem. Vendar predlagamo, da je ključni
               tisti, ki bi danes tu moral sedeti, ne bivši predsednik Vlade, ta je volitve leta
               2004 izgubil, ampak sedanji predsednik Vlade; upam, da on ne igra tenisa. Mislim, da
               ni dopustno, da gospoda Janeza Janše ni tukaj, da gospoda Andreja Bajuka ni tukaj. Da
               gospoda Vaska Simonitija, glede na to, da naj bi govorili o koncentraciji medijev, ni
               tukaj. In da seveda gospod Žugelj pride na poslansko skupino Slovenske demokratske
               stranke, ne pride pa na matično delovno telo, za katerega je predsednik Državnega
               zbora odločil, da se bomo pogovarjali o koncentraciji lastništva.</p>
               <p>Zato predlagam, da opravimo razpravo o menedžerskih prevzemih v mandatu te Vlade,
               lahko tudi o tistih v letu 2001 in 2002, in potem sprejmemo sklepe. S sklepi, ki ste
               jih predlagali, načeloma nimamo problema. Problema sta samo dva: da ne razumete, kaj
               je vloga Vlade in kaj je vloga posameznih institucij. Zato smo predlagali tudi
               dopolnjen sklep, amandma k dopolnjenemu sklepu, ki enostavno pravi, da je situacija
               konec leta 2004 in v maju 2008 na nek način primerljiva. Takrat ste govorili o
               korupciji, v vmesnem obdobju ste jo pa izvedli. In to se vidi skozi dovoljene tudi te
               in takšne prevzeme.</p>
               <p>Zato, predsednik, prosim, da službe kot dopolnitev h gradivu in predlogu amandmaja
               Poslanske skupine Socialnih demokratov razdelite tudi ta pregled menedžerskih
               prevzemov, objavljen 23. maja 2008, v časopisu Finance, in se potem pogovarjamo o teh
               primerih. Vse drugo je politikantstvo, ki ga zganjajo.</p>
               <p>Seveda, nasprotujemo pa predlogu, da se selimo v veliko dvorano na Tomšičevo, iz
               dveh razlogov: prvi je ta, da vas je očitno preveč, in drugo, da boste potem vi
               omejevali, kdo naj bi tam sedel in kdaj, in to je nedopustno. Predvsem nas pa čudi,
               da gospod Grims več ve o tem, ali je TV prenos ali ga ni. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp14">

               <speaker>PREDSEDNIK FRANC (FERI) HORVAT:</speaker>

               <p>Hvala. Kar se gradiva tiče, ni problema, odprti smo za vsa gradiva, ki smo jih
               dobili, smo jih dali, in tudi to gradivo bo razdeljeno. Zdaj pa se vračamo k osnovni
               odločitvi k predlogu kolega Grimsa in kolega Černača, da se preselimo v... Ja,
               izvolite, kolega Grims.</p>
            </sp>
            <sp xml:id="SDT4-OZG-Nujna-024-2008-05-30.sp15">

               <speaker>MAG. BRANKO GRIMS:</speaker>

               <p>Poglejte, prej sem prosil za repliko, pa sem šele zdajle dobil besedo. Moram reči, da
               ta začetek seje nikakor ne daje upanja na korektno vodenje te seje. Prvi, ki se je
               javil za - najprej bi itak morali dati meni pravico do replike -, prvi, ki se je brez
               dvoma javil za besedo, je bil gospod Černač, ste prehiteli in ste dali besedo svojemu
               strankarskemu kolegu iz vrst SD, ki ni imel nikakršnega proceduralnega predloga,
               ampak je grobo zlorabil proceduro; to je že druga kršitev. Namesto da bi ga opomnili
               in mu vzeli besedo, ste mu celo pritegnili. Potem ste dovoljevali vse mogoče in
               nemogoče razprave, čeprav je poslovnik kristalno jasen - na korekten predlog procesne
               narave gospoda Černača bi bila dopustna zgolj obrazložitev stališč posameznih
               poslanskih skupin in potem bi moralo slediti glasovanje. Tudi tega ni bilo.</p>
               <p>In glede na vaše uvodne besede, zato sem se pa javil, kar se tiče dvorane na
               Tomšičevi. Prvič, vaša trditev, da nas je preveč, postavlja na laž že vaše lastno
               nadaljevanje seje, napovedano za ponedeljek, ker je napovedano za točno tisto
               dvorano. To se pravi, je tu stvar kristalno jasna. Drugič, odziv, ki je danes glede
               vabljenih na sejo, je tak, da jih lahko preštejemo na prste ene roke, ob 15-članskem
               sestavu te komisije, kar pomeni, da je prostora v tisti dvorani več kot dovolj.
                  <stage type="mag"/><stage>(Nadaljevanje)</stage> Za sedmo silo pa veste, da
               je tam poskrbljeno na poseben način, z direktnimi prenosi, panoji in tako naprej,
               tako da tu najmanjšega problema ne more biti. Tretje, tudi velika dvorana bi prišla v
               poštev, samo prošnjo bi morali dati generalnemu sekretarju, tako kot to določa
               poslovnik Državnega zbora; tu je stvar popolnoma jasna, poslovnik je nedvoumen. In
               tretje, tudi to ni edini prostor. Če bi ocenili, da želite, da so vsi v enem
               prostoru, bi bil še vedno verjetno na razpolago lahko prostor Državnega sveta
               Republike Slovenije, ki tudi omogoča neposredne prenose. Ampak glede na to, da je
               daleč najbolje tehnično opremljena dvorana prav na Tomšičevi in omogoča brez dvoma
               kvalitetno izvedbo današnje seje, tudi glede na udeležbo, moram reči, da zelo
               podpiram predlog gospoda Černača.</p>
               <p>In predlagam pač, da se ta predlog tudi izglasuje, kajti kdor se hoče izogniti, tako
               kot smo zdajle že videli pri gospodu Cviklu, neposrednemu prenosu, se postavi samo
               eno vprašanje: česa ga je strah, kaj želi skriti, zakaj želi manipulirati z javnostjo
               in predvsem, zakaj odreka javnosti tisto pravico, ki ji gre po ustavi - pravico do
               neposrednega vpogleda in torej do celovite obveščenosti o dogajanju v Državnem zboru.
               Celo o tako pomembnem vprašanju, kot je milijarda in pol evrov, parkiranih v neki
               "nabiralnik" firmi. Veste, kakšna vsota je to! Če jo primerjam s tisto temo, o kateri
               vi tolikokrat razpravljate, to je skoraj desetkrat večja vsota, kot je, recimo, cena
               patrij, o katerih se zdaj v Sloveniji toliko razpravlja, da si boste predstavljali,
               kakšna vsota denarja je to.</p>
            </sp>
            <sp xml:id="SDT4-OZG-Nujna-024-2008-05-30.sp16">

               <speaker>PREDSEDNIK FRANC (FERI) HORVAT:</speaker>

               <p>Kolega Grims, hvala. Najprej mi dovolite, da odgovorim na vašo uvodno trditev o
               nekorektnem vodenju seje. Vi ste prvič na seji Odbora za gospodarstvo. Kolegi iz
               koalicije, večina njih, so doslej tudi javno ocenjevali, da vodim seje korektno in
               nepristransko, lahko pa naredim kdaj tudi kakšno napako, to se pa zgodi. Recimo,
               nisem opazil, da se je kolega Černač javil prej. Drugo, napoved seje za ponedeljek v
               dvorani na Tomšičevi je bila zato, ker bo ta dvorana zasedena z drugim dogodkom,
               mednarodnim dogodkom, kolikor sem informiran. Poskušalo se je narediti in preigrati
               vse možne variante, kje bi lahko imeli najboljše pogoje za sejo. Na tem je delala
               predvsem sekretarka odbora, gospa Jerneja, in se je z generalnim sekretarjem
               Državnega zbora pogovarjala tudi o možnosti, da bi imeli sejo v veliki dvorani,
               plenarni dvorani. In je odgovoril, da bi to bil presedan, kajti tam sej delovnih
               teles doslej ni bilo, razen javnih predstavitev mnenj v zgornji dvorani, veliki, ali
               pa v dvorani, kjer zaseda Državni svet. Tako da ni potrebe, da se daje, ali pa
               prosim, da se ne daje sodb o nečem, o čemer kdo ni dobro informiran, in ni treba še
               bolj ogrevati klime, ampak se čim prej posvetimo vsebini.</p>
               <p>Kar se tiče premestitve oziroma prehoda v dvorano, kjer je možen prenos, osebno
               nimam nič proti. In če je večina <stage type="mag"/><stage>(Nadaljevanje)</stage> prisotnih članov odbora za to, se tudi preselimo. S tem,
               da opozarjam, da bomo soočeni s problemom, da za vse enostavno ne bo prostora. Za te,
               ki sedimo za to mizo - nisem sam štel -, je verjetno prostora dovolj, ampak novinarke
               in novinarji tam ne bodo imeli prostora, kar pa tudi ne bi bilo korektno in v redu,
               da jim te možnosti ne damo, da niso zraven na seji. Kolega Cvikl, proceduralni
               predlog?</p>
            </sp>
            <sp xml:id="SDT4-OZG-Nujna-024-2008-05-30.sp17">

               <speaker>MAG. MILAN M. CVIKL:</speaker>

               <p>V bistvu stališče v imenu poslanske skupine do tega proceduralnega predloga, v skladu
               s petim odstavkom 64. člena poslovnika.</p>
               <p>Jaz podpiram vašo zadnjo navedbo, in sicer, da je temeljno vprašanje res, da so
               mediji v celoti obveščeni. Poznano je, kako se je ta koalicija odločila, da bo
               oblikovala to tako imenovano veliko dvorano na Tomšičevi, kjer niti ni miz za
               novinarje in na kolenih pišejo zapiske. Da ne govorim o tem, da ni možno postaviti v
               veliko dvorano drugih kamer kot tistih, ki jih kontrolira nekdo, ki so ga vmes že
               zamenjali, ker nekoč ni nekaj pravilno posnel.</p>
               <p>Zato mislim, da je prav, da nadaljujemo delo tukaj. Vsi sedijo, vsi so pripravljeni,
               da bodo slišali vašo argumentacijo, predlagateljev. In predlagam, da poveste, zakaj
               ste sklicali to sejo, da mogoče ugotovimo, ali je treba še koga povabiti, da nam tudi
               poveste, kaj vam je gospod Žugelj včeraj povedal na Poslanski skupini SDS, in bomo o
               tem pač razpravljali, brez velikih zapletov. Poglejte, danes naj bi delali do treh
               popoldne, v ponedeljek bomo nadaljevali, in mogoče se bo kdo vmes premislil pa prišel
               v ponedeljek na sejo. Pojdite in začnite argumentirati, zakaj smo se zbrali. To je
               vse. Brez zapletov, gospod Černač pa gospod Grims pa tako naprej. Nobenega strahu ni.
               Mi smo vam celo pripravili malo bolj korekten sklep, v skladu s slovensko zakonodajo.
               In gospod minister za gospodarstvo se bo gotovo strinjal s takim sklepom in tudi
               gospod Soršak se bo strinjal. Ker seveda ne sodimo, kaj je prav in kaj ni, ampak
               institucije naj to ugotovijo. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp18">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima še kolega Rugelj, in potem bi prosil, da s proceduralnimi predlogi
               končamo, da glasujemo, odločimo o tem, da se preselimo v dvorano na Tomšičevi. S tem,
               da bi samo še to rekel, kolega Grims, zelo žal mi je, da v zadnjih dneh, ker je bilo
               dovolj časa, da mi niste tega predloga posredovali že prej, v neposredni
               komunikaciji. Kolega Rugelj.</p>
            </sp>
            <sp xml:id="SDT4-OZG-Nujna-024-2008-05-30.sp19">

               <speaker>BOJAN RUGELJ:</speaker>

               <p>Hvala lepa, predsednik. Lep pozdrav vsem navzočim! Predsednik, strinjam se s tabo in
               tudi razumem, da ste sklicali sejo tu, v tej dvorani, glede na število povabljenih.
               Ker pa je število povabljenih resnično veliko večje od tistih, ki so dejansko sem
               prišli na povabilo, mislim, da ta skupna kvota ne bo dosegala tiste, ki ste jo vi
               prej omenili. In predlagam, da pač preštejemo, in če so tisti povabljeni in člani
               odbora, če je pač to število nekako nižje, da to ugotovimo in gremo dol, kjer imamo
               lahko prenos. To je bil tudi vaš ključen argument, zakaj ste sklicali tu, in
               verjamem, da tega argumenta ne bo več. In da potem mogoče še glasujemo o tem, v
               kolikor ne bo to tako ugotovljeno. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp20">

               <speaker>PREDSEDNIK FRANC (FERI) HORVAT:</speaker>

               <p>Prav. Po hitri oceni nas je 30, tako da za tiste, ki smo ob tej mizi, bo dejansko
               prostor. Predlagal bi edino potem, če je možno, moje sodelavke, da poskušamo urediti
               s službami zbora tako, da se da tudi kakšen stol dodatno zraven... Ni možno to? Da
               damo možnost, da... /Oglašanje v ozadju./ Da damo možnost, da tudi <stage type="mag"/><stage>(Nadaljevanje)</stage> novinarke in novinarji sodelujejo in
               spremljajo sejo. Dajem ta predlog na glasovanje. Proceduralno, kolega Lahovnik. Ali
               na to temo?</p>
            </sp>
            <sp xml:id="SDT4-OZG-Nujna-024-2008-05-30.sp21">

               <speaker>DR. MATEJ LAHOVNIK:</speaker>

               <p>Ja, žele bi glasovati, ker sem edini od Poslanske skupine Zares tukaj, seveda tudi v
               imenu poslanske. Ampak težko se odločim. Dve vprašanji bi imel, če mi lahko
               pojasnite, in se bom temu primerno odločil.</p>
               <p>V osnovi podpiram predlog gospoda Grimsa. Mislim, da je prav, da slovenska javnost,
               če je ta tehnična možnost, da se zagotovi, pa naj bo neposreden prenos. Tisto, kar me
               pa zanima, sta pa dve stvari. Ali je zdaj tehnično, če lahko res preverite, ker
               drugače se bomo težko odločili, ali tisti stoli, ki so, zadoščajo, ne vem, za vse
               navzoče, in ali je mogoče te dodatne stole dati v tisto dvorano. Da ne bo res prišlo
               do absurda, da bo nekdo pri vratih delal selekcijo, kdo lahko vstopi, kdo pa ne, in
               da bo imela na koncu ekskluzivo nacionalka, čeprav verjamem, da je to predlagatelju v
               interesu. Tisto, kar je drugo vprašanje, je pa za gospoda Grimsa, ker pozna razmere
               na nacionalki, če bodo lahko zagotovili takojšen prenos, ker jaz ne vem, ali so oni
               na to pripravljeni ali ne, da ne bomo mi šli tja, bomo tam sedeli, potem pa zaradi
               tehničnih pogojev na nacionalki tega prenosa ne bodo uspeli zagotoviti. In bi prosil,
               če mi to dvoje pojasnite. Ker če je odgovor na oboje "da", da se da in s stoli
               urediti in s prenosom na nacionalki, potem bom jaz ta predlog podprl, sicer pa ga ne
               morem podpreti, ker nočem, da se dela selekcija na vratih, kdo lahko vstopi, kdo pa
               ne.</p>
            </sp>
            <sp xml:id="SDT4-OZG-Nujna-024-2008-05-30.sp22">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Černač. Pred tem pa naj povem odgovor na vprašanje, ali je
               prostora zadosti. Prostora je zadosti za tiste, ki so - za člane odbora in za
               vabljene, ki smo pri tej mizi. Kolega Černač.</p>
            </sp>
            <sp xml:id="SDT4-OZG-Nujna-024-2008-05-30.sp23">

               <speaker>ZVONKO ČERNAČ:</speaker>

               <p>Hvala lepa, gospod predsednik. Ne me narobe razumeti, ampak... /Oglašanje v ozadju./
               Ali mi dovolite, spoštovani kolegi?! Hvala lepa. Ne me narobe razumeti, ampak vedno
               bolj me preveva občutek, da si en del opozicije ne želi razprave o tem vprašanju. Pa
               sem do trenutka, ko sem prišel sem, imel občutek, da vseeno sedimo vsi na isti barki
               in da je v interesu vseh, da o tem razpravljamo. Zdaj pa me ta občutek vedno bolj
               preveva, ne vem, zakaj.</p>
               <p>In, glejte, gospod predsednik, predlagam, da daste moj proceduralni predlog na
               glasovanje. Od vabljenih, mislim, da so tu štirje ali pet, in ni nobene dileme -
               člani, vabljeni, novinarji, nobenega problema, nič se ne bomo "gužvali". Hvala lepa.
           </p>
            </sp>
            <sp xml:id="SDT4-OZG-Nujna-024-2008-05-30.sp24">

               <speaker>PREDSEDNIK FRANC (FERI) HORVAT:</speaker>

               <p>Hvala. Dajem predlog na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Torej, selimo se v veliko dvorano na Tomšičevi. Nadaljujemo čez 15 minut, to je ob
               10.50. Prosim, da upoštevamo, da je minister lahko z nami samo do 13.00.</p>
               <p><stage>(Seja je bila prekinjena ob 10.37.)</stage> <stage type="mag"/>
               </p>
               <p><stage>(Seja se je nadaljevala ob 10.48)</stage></p>
            </sp>
            <sp xml:id="SDT4-OZG-Nujna-024-2008-05-30.sp25">

               <speaker>PREDSEDNIK FRANC (FERI) HORVAT:</speaker>

               <p>Glede na dejstvo, da minister za gospodarstvo lahko ostane na seji samo do 13. ure,
               ker ima potem druge obveznosti je prav da ga, v narekovaju rečeno, v tem času čimbolj
               izkoristimo.</p>
               <p>Dovolite mi, preden dam besedo predstavnikom predlagateljev oziroma ja,
               predlagateljem te seje, da rečem nekaj proceduralnih zadev, ki so običajne, ki jih je
               treba na začetku seje povedati.</p>
               <p>Najprej določitev dnevnega reda. S sklicem ste prejeli dnevni red, predlog sklepov v
               zvezi s problematiko koncentracije kapitala v Sloveniji na podjetjih, v narekovaju
               "Poštnih nabiralnikov" in vprašanje koncentracije medijskega lastništva v povezavi z
               ustavno pravico do obveščenosti. Odbor je matično delovno telo za obravnavo te točke.
               Do pričetka seje nisem dobil predlogov za spremembo dnevnega reda tako, da bomo
               delali po takšnem dnevnem redu, kot ste ga dobili s sklicem.</p>
               <p>In tako prehajamo na <title>1.</title> in edino <title>TOČKO DNEVNEGA REDA</title>
               </p>
               <p>Zahtevo za izredno sejo in obravnavo te točke dnevnega reda je vložila skupina 27-ih
               poslank in poslancev s prvopodpisanim Jožetom Tankom in sicer 19.5.2008. Zahtevi je v
               skladu s Poslovnikom Državnega zbora predložen tudi predlog sklepov. Ta predlog je
               predsednik Državnega zbora dodelil Odboru za gospodarstvo v obravnavo, kot matičnemu
               delovnemu telesu. Pri tem naj poudarim, to ste prav gotovo opazili iz gradiva, da je
               včeraj prvopodpisani skupine poslank in poslancev, poslanski kolega Jože Tanko v
               imenu predlagateljev predlogov sklepov nadomestil z novim predlogom sklepov in ta
               novi predlog sklepov ste prejeli včeraj popoldne. Predsednik Državnega zbora nam je
               včeraj ta novi predlog sklepov dodelil v obravnavo in tako bomo danes razpravljali in
               odločali o tem novem predlogu sklepov. Predvideno je tako, da bi zaradi
               sistematičnega dela po uvodu predlagateljev bila najprej splošna razprava o zahtevi
               in o gradivih, ki so na razpolago in potem bi prešli na obravnavo sklepov. Časovno,
               sva se s kolegom Tankom malo prej pogovarjala, bi bilo dobro, če bi bilo možno sejo
               danes končati, če to ne bo možno, predlagam tako, kot je bilo tudi prvotno predvideno
               da bi delali predvidoma tam do 15. ure in da bi potem v ponedeljek nadaljevali ob 13.
               in se potem posvetili obravnavi predlogov sklepov in o njih potem razpravljali in
               tudi odločali.</p>
               <p>Proceduralno, najprej kolega Prijatelj.</p>
            </sp>
            <sp xml:id="SDT4-OZG-Nujna-024-2008-05-30.sp26">

               <speaker>SREČKO PRIJATELJ:</speaker>

               <p>Hvala lepa, spoštovani predsednik.</p>
               <p>Jaz sem proceduralni predlog že podal, ne vem zakaj ste ga spregledali. Preslišali -
               namenoma ali nenamenoma, ampak je bil jasno povedan namen in tudi hotenje skladno s
               Poslovnikom želim, da se o tem tudi razpravlja. In še enkrat poudarjam. V kolikor
               danes opravimo samo splošno razpravo, sprejmimo sklepe - smo naredili kvalitetni
               debatni krožek, ki nima popolnoma nobenega končnega rezultata.</p>
               <p>In zato jaz vztrajam, da se v bistvu sicer danes opravi, procesno tako, kot ste
               opisali, vendar v nadaljevanju se pokliče priče, kajti ne verjamem v slučaj, da bi
               vse po vrsti oziroma vabljene, da so vsi po vrsti imeli tehten razlog in to
               odpovedali, razen, kot že rečeno, redkih izjem, ki pa jih seveda spoštljivo
               pozdravljam. <stage type="mag"/> <stage>(nadaljevanje)</stage> In bi res
               prosil, da prenehamo s to prakso imeti za norca širšo javnost. Poglejte, država
               poskrbi in ukrepa takrat, kadar je državljan dolžan, mu z rubežem zarubiti tisto kar
               je od države, danes pa se pogovarjamo o odtujitvi milijard evrov pa mislim, da tukaj
               kar sami sebi govorimo kako je vse pošteno, oziroma bomo govorili.</p>
               <p>Tako, da predsednik jaz verjamem, da ni v nikogaršnjem interesu, da bi tu poslušali
               zgodbice tako rdečih, kot črnih in tako naprej, ampak, vztrajam na tem da se akterje
               teh zgodb pokliče.</p>
            </sp>
            <sp xml:id="SDT4-OZG-Nujna-024-2008-05-30.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala.</p>
               <p>Jaz bi na to odreagiral oziroma rekel naslednje. Mi smo vabili na predlog poslanskih
               skupin, tudi predlagateljev nekatere gospe in gospode, ki bi lahko prispevali h
               kvaliteti razprave, k osvetlitvi posameznih zadev vendar prisiliti ne moremo nikogar
               da pridejo. Nekateri ne morejo priti, nekateri pa so ocenili da imajo razloge da ne
               pridejo. Lahko pa naredim to, nimam nič proti, nasprotno, ker bi sam želel, da bi
               bilo čim več vabljenih tudi prisotnih, da jih ponovno povabimo ali zaprosimo, da
               pridejo v ponedeljek na nadaljevanje seje, ko bo obravnava sklepov.</p>
               <p>Ali kdo oporeka takšnemu stališču ali je potrebno o tem glasovati? Ni potrebno.</p>
               <p>Proceduralno kolega Cvikl.</p>
            </sp>
            <sp xml:id="SDT4-OZG-Nujna-024-2008-05-30.sp28">

               <speaker>MAG. MILAN M. CVIKL:</speaker>

               <p>Moj proceduralni predlog je povezan z vašim uvodom - katera gradiva obravnavamo.
               Izpustili ste pomembno gradivo in sicer mnenje Vlade Republike Slovenije z datumom
               30. maj 2008, ki je mnenje na predloge sklepov skupine poslancev prvopodpisani Jože
               Tanko.</p>
               <p>Rad bi vedel ali se ta predlog sklepov Vlade nanaša na nov predlog sklepov, ki ga je
               predložila ta ista poslanska skupina oziroma prvopodpisani 30. maja ali na tisti iz
               19. maja? Če nam mogoče minister za gospodarstvo lahko razloži, da predpostavljam, da
               je Vlada 30. maja na korespondenčni seji skladno z ravnokar vloženim predlogom ravno
               tako 30. maja verjetno obravnaval že novi predlog sklepov. Torej, kaj Vlada Republike
               Slovenije res misli glede predloga sklepov, še posebej ker Vlada citira ta zadnja v
               javnosti odmevna razkritja na podlagi neuradne izjave udeleženca postopka pred
               UVK-jem pravijo to in to.</p>
               <p>Skratka, rad bi razumel kakšna je vloga tega mnenja Vlade. Na kaj se nanaša? Gospod
               minister za gospodarstvo nam bo to gotovo znal pojasniti. In mi seveda nimamo
               problema razpravljati o tem ali onem predlogu sklepov, radi pa bi vedeli kakšno
               pozicijo ima Vlada, zato ker so se predlogi sklepov precej spreminjali.</p>
               <p>In v tej zvezi bi tudi želeli slišati mnenje Vlade na predloge poslanskih skupin na
               amandmaje k predlogom sklepov. Gre za zelo pomembno vprašanje kako se Vlada
               pozicionira kot izvršna veja oblasti do neodvisnih institucij kot je UVK, kot je
               Agencija za trg vrednostnih papirjev, kot je Banka Slovenije in tako naprej.</p>
               <p>Torej, predsednik. Kakšna je vloga mnenja Vlade? Ali se to nanaša na stare sklepe?
               Ker če se, potem lahko to vržemo v koš. Če pa ne, če pa se to nanaša na nove sklepe,
               potem pa ne vem več kje se kaj piše. Očitno so <stage type="mag"/> <stage>(nadaljevanje)</stage> bile neke zelo tesno povezane aktivnosti Agencije za
               trg vrednostnih papirjev, ki je obiskala Poslansko skupino SDS, potem so nastali
               popravljeni sklepi in potem je Vlada takoj dala mnenje na popravljene sklepe. Če nam
               lahko minister za gospodarstvo to uvodno razloži, ker drugače bo zelo težko
               razpravljati o tem.</p>
               <p>In predsednik, če lahko to pojasnite, ker gradiva je bilo ogromno, spreminjalo se je
               v zadnjih urah pred sejo in zdaj ko smo tukaj vsi zbrani, mislim, da bi bilo to dobro
               jasno pojasniti, potem pa bomo lahko bolj vsebinsko razpravljali, ko bomo vedeli o
               čem pravzaprav razpravljamo.</p>
               <p>Hvala.</p>
            </sp>
            <sp xml:id="SDT4-OZG-Nujna-024-2008-05-30.sp29">

               <speaker>PREDSEDNIK FRANC (FERI) HORVAT:</speaker>

               <p>Hvala.</p>
               <p>Ker bo itak pojasnilo iz prve roke oziroma iz prvih ust predstavnika Vlade, gospoda
               ministra bo dobil besedo itak takoj za uvodničarji, predlagatelji in bo potem tudi to
               pojasnilo.</p>
               <p>Dovolim pa si reči moje mnenje, da je mnenje toliko splošno, da se nanaša in na eno
               in na drugo gradivo. Zdaj, če je kaj novega bo pa minister dodal oziroma bo
               povedal.</p>
               <p>Dovolite mi samo to, glede na to, da ste ta pisna gradiva prejeli in jih imate, jih
               ne bom našteval, če nimate nič proti, da ne bi preveč časa v tem uvodnem delu
               izgubil, in da potem ostane čas za vsebinsko razpravo. To kar je novo oziroma dodatno
               poleg amandmaja, ki ga je vložila Poslanska skupina Nova Slovenija je na mizi še
               amandma oziroma smo dobili amandma Poslanske skupine Socialnih demokratov. Tudi ne
               bom navajal vseh, ki so vabljeni, ker ta pregled imate. Mislim, da imate tudi pregled
               opravičil kdo se je opravičil, ker je veliko pisnih opravičil, kar je zelo korektno.
               Prvi se je opravičil predsednik Vlade gospod Janez Janša in tudi drugi. Dobro,
               nekateri se niso opravičili, ampak niso prisotni. Tako, da se tukaj ne bi dalj časa
               zadrževal.</p>
               <p>Odbor se mora na današnji seji opredeliti do predloženih sklepov oziroma če bo
               razprava dolga, kot sem že uvodoma rekel, bi potem danes opravili splošno razpravo in
               nadaljevali potem o razpravi in odločanju o sklepih v ponedeljek ob 13. uri.
               Obravnava predloženih sklepov bo na odboru potekala v skladu z določbo 171. člena
               Poslovnika Državnega zbora, torej ob smiselni uporabi določb Poslovnika, ki urejajo
               postopek druge obravnave predloga zakona. Ob tem vas obveščam, da se amandmaje k
               predlaganim sklepom in predloge za nove sklepe lahko vlaga do zaključka razprave o
               sklepih. Odbor lahko sprejme tudi svoje amandmaje in tudi svoje dodatne sklepe, v
               kolikor bo to kdo od članov odbora predlagal in v kolikor bodo sprejeti. Na podlagi
               sprejetih odločitev odbora o posameznih sklepih bo pripravljen dopolnjen predlog
               sklepov za plenarno sejo zbora.</p>
               <p>Besedo dajem najprej poslanskemu kolegu, vodji Poslanske skupine SDS,
               prvopodpisanemu predlagatelju. Izvoli, imaš besedo.</p>
            </sp>
            <sp xml:id="SDT4-OZG-Nujna-024-2008-05-30.sp30">

               <speaker>JOŽE TANKO:</speaker>

               <p>Hvala lepa, za besedo. Vsem prav lep pozdrav.</p>
               <p>Zdaj, v zadnjem obdobju se je nekako začel<stage type="mag"/>
               <stage>(nadaljevanje)</stage> proces zaključne faze privatizacije. Proces, ki se je napovedoval že
               10 in več let. Začel se je proces koncentracije lastništva v večjih sistemih ali celo
               večjih povezanih sistemih, ki imajo pomembne deleže ali zelo velike deleže na
               slovenskem trgu. Zaključuje se torej skrbno načrtovan proces, ki je bil tudi voden
               zelo skrbno in tudi usmerjevan zelo skrbno. In ta proces, to je proces tranzicije
               družbenega kapitala, družbenega premoženja v zasebno lastnino in vse se v tem obdobju
               koncentrira na nekaj izbranih posameznikov, ki bodo upravljali, nekateri pa celo
               posedovali enormno premoženje.</p>
               <p>Razlogov za zaključevanje tega procesa je več. Najprej prvi, kot sem že v prvem
               stavku rekel je šlo za skrbno načrtovan proces, že v začetku privatizacije. Drugi
               vzrok je zagotovo sprememba zakonodaje, ki se je izvršila v tem mandatu in je bilo
               potrebno realizirati oziroma odreagirati in v tem primeru so "poštni nabiralniki"
               oziroma "parkirišča" s skritimi lastniki dobila imena. Naslednji vzrok je zagotovo
               sprememba na čelu nadzornih institucij, ki se je na žalost zgodila šele v zadnjih
               mesecih, prej so bili ti procesi, tudi s strani nadzora očitno skrbno varovani in
               pokriti, in nenazadnje gre tudi za poskus prenosa politične odgovornosti za zaključek
               tranzicije na politično opcijo, ki se je drznila dregniti v privilegirane skupine, ki
               so jih oblikovale prejšnje koalicije. In ko so po izjavi nekaterih politikov
               prejšnjega obdobja celo razdelili vplivna področja. Nekateri banke, nekateri
               gospodarstvo, nekateri nekatera druga področja. In ključna resorja sta po delitvi
               obvladovala tako Liberalna demokracija, kot Združena lista.</p>
               <p>Dejstvo je, da Liberalna demokracija, kot Združena lista odgovornost za zaključek
               teh procesov enostavno ne želita prevzeti in zato je pač potrebno, v največji možni
               meri kolikor se da to prenesti na nekoga drugega.</p>
               <p>Celoten proces, kot sem že prej povedal, je potekal načrtovano, vodeno in usmerjeno
               in v tem procesu je bilo potrebno pač storiti nekatere korake, ki so omogočili
               izpeljavo. Najprej je bilo potrebno ustvariti primerno klimo in pri ustvarjanju
               primerne klime ni bilo težav, medijske podpore je bilo dovolj v vseh medijih - bodisi
               posredno, bodisi neposredno, bodisi skozi lastniške deleže, skozi upravljavske
               deleže. Kar pa zadeva javno radiotelevizijo pa ste tako ali tako že vsi seznanjeni iz
               dopisovanj dveh bivših predsednikov strank in nenazadnje tudi eden od predsednikov
               politične stranke, bivših predsednikov je bil na čelu sveta RTV-ja, kjer je na ta
               način tudi usmerjal oblikovanje javnomnenjske podpore za načrtovanje procesa.
               Pomembno vlogo je v tem medijskem delu in tudi v kakšnih drugih procesih imel tudi
               nekdanji sekretar Liberalne demokracije, ki je sedaj zagovornik neke nove politike,
               ki verjetno pomeni vračanje na staro.</p>
               <p>Drug pomemben korak je bila priprava zakonodaje in to zelo porozne zakonodaje,
               luknjičave zakonodaje. V velikih primerih bi lahko to zakonodajo ocenili bolj kot
               smernica in ne kot zakon in potrebno je ugotovitvi, da so bili postopki v teh
               primerih marsikje nedodelani,<stage type="mag"/>
               <stage>(nadaljevanje)</stage>da so bile kazenske določbe pomanjkljive, mile, celo so se reducirale,
               veliko prekrškov, ki so se pojavili v teh postopkih enostavno v zakonodaji niti ni
               obstajalo, skratka, to je bila neka druga podlaga. Tretji sklop se je nanašal na
               pridobitev oziroma podreditev institucij, ki so bile organizirane za spremljanje
               postopkov, tako bančnih poslov, prevzemnih poslov, plačilnega prometa in tako naprej.
               Tam kjer se teh stvari ni dalo podrediti ali zasesti takoj z ustreznimi kadri se je
               izpeljala reorganizacija, imamo primer recimo nekdanje agencije za plačilni promet
               nadzor in informiranje, ki je bila inštitucija, ki je ugotavljala oškodovanje
               družbenega premoženja v procesih privatizacije tudi tista leta, leta 1993 do 1996
               ugotovila za približno milijardo 400 milijonov evrov oškodovanj družbenega
               premoženja, ki se ga je moralo vključiti v postopek lastninjenja. Vendar očitno je
               bila ta agencija tista, ki je preveč globoko zarezala v interese tistih, ki so
               usmerjali lastninske procese, preoblikovanje, tranzicijo in je bilo potrebno to
               inštitucijo na tak ali drugačen način transformirati, razdeliti pristojnosti,
               ustvariti nove institucije, če se je dalo tudi z nekoliko manj pristojnostmi in
               pooblastili in na te nove institucije imenovati ljudi, ki so bili potem naprej varuhi
               oziroma skrbniki procesa, tako da je potekal na način kot je bil zamišljen. Vse te
               neljube kadre pa se je potem postavilo na stranski tir, takšen je primer recimo
               Romane Logar. To je bilo tudi zelo jasno sporočilo vsem tistim, ki so se v postopku
               tranzicije imeli možnost ukvarjati in oblikovati prakso. To je bilo sporočilo, da
               oškodovanj ne sme več biti, to je bilo sporočilo, da oškodovanj ne bo karkoli se
               zgodi naprej v teh postopkih in takšna je bila tudi realizacija. Bilo je sicer
               odprtih nekaj postopkov ugotavljanja kršitev in nezakonitosti pri preoblikovanju
               podjetij, vendar nekatere od teh so se končale že v predkazenskem postopku, nekaj
               tega je ostalo na državnem tožilstvu mnogo tega v omarah ta postopek in te primere
               smo imeli priložnost spremljati, nekaj tega pa je ostalo tudi na sodiščih, to se
               pravi bodisi skozi, da so zavrgli ali se procesi niso končali ali pa so bili v
               postopkih oproščeni. Skratka, mislim, da v celotnem procesu tranzicije se nikomur ni
               zgodilo nič in razen tistih prvih milijarde 400, ki jih je ugotovila agencija tudi
               kakšnih drugih ugotovljenih pomanjkljivosti, napak, kršitev, nezakonitosti tudi ni
               bilo. Skratka, imeli smo pravljično podobo in še vedno na nek način velja, da imamo
               pravljično podobo preoblikovanja družbenega premoženja v zasebno lastnino. Na drugi
               strani so, kot sem prej omenil, nastale institucije kot je recimo Agencija za trg
               vrednostnih papirjev, Urad za varstvo konkurence, institucije, ki pravzaprav po
               uradni dolžnosti niso ugotovile<stage type="mag"/>
               <stage>(nadaljevanje)</stage> ničesar. Na čelo teh institucij so bili imenovani direktorji,
               predsedniki ali kakorkoli že in niso v teh procesih ugotovili tudi ničesar, bili so
               zelo pasivni, niso se odzivali na lastninske, kapitalske in druge procese, nekaj let
               so porabili za usposabljanje in konstituiranje, v zaključku pa je potem morda že
               ugotovitev, da, kot smo zaznali tudi včeraj v eni izjavi, ki se nanaša za nazaj, da
               je najbolje, da se ti procesi spustijo do konca in se potem začne šele ugotavljati.</p>
               <p>Odtekanja kapitala je bilo izredno veliko, tega procesa ni zaznal noben bančni
               sistem, nobena banka in noben nadzornik bank. V tujini so nastajale by pass firme,
               ker so samo po nekem kanalu poslovale in so se iz firm peljali posli preko teh firm,
               tam so ostajale vse marže, vse razlike, prišlo je do izčrpavanj podjetij, prav tako
               je nastalo ogromno poštnih nabiralnikov na raznih eksotičnih otokih in iz teh fondov
               se potem tudi nazaj poskuša kupovati premoženje, ki se na tak ali drugačen način tudi
               prodaja. Zdaj za vse te aktivnosti je bilo potrebno izbrati tudi ustrezne kadre, to
               brez teh ljudi, ki so bili drzni, ki niso imeli nobenih zavor in predsodkov enostavno
               ni šlo in zelo značilen primer je, da je prišlo do izrazitih koncentracij funkcij.
               Imamo primer, ko je bil nekdo državni sekretar za privatizacijo, istočasno pa v vseh
               institucijah, ki so bile povezane s to privatizacijo je odobraval programe
               lastninskega preoblikovanja podjetij....agencije za privatizacijo, bil je v organih
               SOD-a, bil je v organih KAD-a, bil je v slovenski razvojni družbi, kasneje, ko je bil
               minister je sodeloval pri procesih sanacij podjetij in tako naprej, odobraval
               neposredno tudi v času, ko je bil direktor KAD-a postopke prodaj podjetij in tako
               naprej. Imamo tudi drugega kolega, ki je danes sicer prisoten, prejšnji, gospod Rop
               je odsoten, ki je na podoben način sodeloval v teh procesih, takrat, ko so se
               dogajali ti ključni postopki takrat javnih ponudb, kjer bi lahko sodelovali vsi ni
               bilo, enostavno vse je potekalo po principu dogovorne ekonomije, vse je potekalo na
               osnovni dogovorov med izbranim naprej izbranim interesentom in ponudnikom in iz tega
               procesa privatizacije ta država še zdaleč ni iztržila tistega kar bi lahko in če bi
               to poteklo drugače bi prav gotovo tudi procesi, ki se sedaj sicer zaključujejo bili
               bistveno drugačni. Tudi šele sedaj nam postaja očitno zakaj je bil v tem postopku
               izbora guvernerja tako velik pritisk na nekatere poslanske skupine tudi bitka za
               guvernersko mesto, ker se da na vrh bančnega sistema neko formalno pokritje, narava
               institucije je tudi takšna, da je zelo odmaknjena od javnosti in tako tudi deluje in
               tako je tudi prav, vendar mislim, da je narobe, da ta institucija v teh procesih v
               teh postopkih ni ugotovila ničesar kar bi bilo slabega, pa to tudi ugotoviti ni
               mogla, kajti politično sosledje partnerjev, ki so oblikovali ta proces je bilo zelo
               jasno, zelo transparentno. Državni sekretar za privatizacijo je postal minister za
               delo, minister za finance, minister za finance je postal guverner, kasneje minister
               za finance je postal predsednik vlade in tako so se ti krogi vrteli. Tudi kar zadeva
               povezanost politike in inštitucij tudi tu je šlo v veliki meri za politično in
               sorodstveno povezanost, navsezadnje sta bila sorodstveno povezana državna sekretarka
               pri gospodu Ropu na financah in pa direktor Agencije za trg vrednostnih papirjev. In
               verjetno to niso bile zgolj slučajne povezave tudi na nekaterih drugih področjih,
               recimo malo gospodarstvo in pa Urad za varstvo konkurence tudi tu je šlo za
               sorodstvene povezave. Skratka, ta proces je bil politično povsem obvladan s strani
               politične opcije in partnerjev, ki so obvladovali prejšnje koalicije, zdaj del tega
               se je preselil ali pa ključni del tega se je preselil v drugo politični skupino in
               lahko ugotovimo, da so s sabo odnesli prav vse kolajne. Vse zasluge, ki so se zgodile
               v tej tranziciji, v tem postopku so odnesli s sabo. In verjetno nov program, ki se
               piše pomeni vračanje na stari program dokončanja tranzicijskih<stage type="mag"/> <stage>(nadaljevanje)</stage> procesu, ki se morda, če bodo nadzorne
               institucije v tem delu uspešne in pa potem tudi kazenski postopki, tudi upam
               zaključili na sodiščih in drugih organih in tudi z obsodilnimi sodbami. Tukaj ne gre
               za vprašanje politične pripadnosti, tukaj gre za vprašanje odgovornosti in tukaj ne
               more biti nobenih razlik med pripadniki katerekoli stranke. Tudi sedaj nekako postaja
               očitno, zakaj je bil takoj na začetku mandata sprožen tak hud pritisk, hud napad na
               Vlado, ki je poskušala z zamenjavi v nekaterih podjetjih, ker so se direktorjem morda
               celo iztekali mandati in v nekaterih institucijah. Izključno zaradi zavarovanja
               interesov in zaključka procesov tranzicije, ki smo jim sedaj priča. Povsem običajne
               menjave pri institucijah, ki ne delujejo, recimo ob uradu varstvo konkurence ali na
               Agenciji za trg vrednostnih papirjev, kjer niti po uradni dolžnosti, niti po kakšni
               drugi, niso sprožili nobenih ukrepov in tudi zamenjave v nekaterih družbah, ki so
               bile v te procese vpete, so naletele na strahoten pogrom. Govorilo se je o cunamiju
               te vladne koalicije. Morda je napaka te koalicije, da dejansko ni do konca
               realizirala vseh teh zamenjav. Vendar tisto, kar smo, moram reči, da se je povsod
               pokazalo za zelo dobro in uspešno, tudi zadnje spremembe pri obeh regulatorjih kažejo
               na to.</p>
               <p>In morda za konec samo še stavek ali dva na nekatere odzive, ki smo jih deležni.
               Moram reči, da ni najprimerneje, da se kdorkoli spotika v suverenost poslanskega
               dela. Tudi, če je to bivši predsednik republike, kot bivši predsednik republike je
               bil seznanjen z vsemi poslovniškimi možnostmi in če je zaznal karkoli takega v teh
               procesih tranzicijskega preoblikovanja, kar ga je zmotilo in takega verjetno je bilo
               veliko, bi lahko po našem Poslovniku tudi zahteval predstavitev svojih stališč v
               Državnem zboru. Tega ni storil in zdi se mi, da pokrivanje teh slabih praks, ki se
               sedaj dogajajo in verjetno nekaj teh je tudi nezakonitih, ali pa več teh je
               nezakonitih na način, da se kritizira poslanska suverenost in poslanska pristojnost
               ni primerno in ni odraz spoštovanja niti ustavne pravice poslancev, niti spoštovanja
               pravne države in pravnega reda te države.</p>
               <p>In za konec samo še stavek, da je tudi s strani tistih, ki odobravajo enormna
               posojila poštnim nabiralnikom z majhnim ustanovnim kapitalom, ki upoštevajo kot
               garancije delnice, ki še nimajo ali delnice, ki jih imajo in to v polni vrednosti
               brez kakršnegakoli diskonta, to je pa tudi v tem sistemu vprašljivo dejanje. Tudi za
               tiste, ki take posle odobravajo in s tem omogočajo, da nekateri poštni nabiralniki,
               ne vsi pod enakimi pogoji, ker državljani, velika večina državljanov, 99,999 od
               tisočink državljanov te možnosti nima. In tudi to je eno <stage type="mag"/><stage>(nadaljevanje)</stage> veliko in sporno vprašanje. In navsezadnje se sedaj
               tudi naša slovenska javnost ukvarja predvsem s tem, kdo je koga na kakšen parkirišču
               povozil. To pa mislim, da je višek sprenevedanja in pa tudi višek ignorance in bi
               rekel, stvari, ki se dogajajo v zadnjem času. To se na tak način ne bi smelo
               dogajati. Tukaj bi morali nekateri organi tudi na drugi način poseči. Hvala lepa.
           </p>
            </sp>
            <sp xml:id="SDT4-OZG-Nujna-024-2008-05-30.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega mag. Grims. Izvolite.</p>
            </sp>
            <sp xml:id="SDT4-OZG-Nujna-024-2008-05-30.sp32">

               <speaker>MAG. BRANKO GRIMS:</speaker>

               <p>Vsem še enkrat prav lep pozdrav, tudi v imenu vseh predlagateljev. Hvala tudi
               gospodu Tanku za tole prijetno intonacijo.</p>
               <p>Predvsem pa bi želel še enkrat posebej pozdraviti vse, ki ste se seje kot vabljeni
               udeležili in izraziti obžalovanje, kajti posebej pogrešam na tej seji svetovalca
               Vlade Republike Slovenije za področje privatizacije v letih 1992-1993, predsednika
               Upravnega odbora Agencije Republike Slovenije za prestrukturiranje in privatizacijo v
               obdobju 1993-2004. Člana Upravnega odbora sklada za razvoj od leta 1993 do 1997,
               člana Upravnega odbora sklada za razvoj drobnega gospodarstva po 1993, predsednika
               Upravnega odbora Slovenskega odškodninskega sklada od leta 1993-2000, potem državnega
               sekretarja na Ministrstvu za ekonomske odnose in razvoj v letih 1993 do 1996, člana
               Agencije za trg vrednostnih papirjev v mandatu po leti 1994, potem ministra za delo,
               družino in socialne zadeve v letih 1996 do 2000, direktorja Kapitalske družbe v
               obdobju od 1. januarja 1997 do 30. aprila 1997, potem ministra za finance v obdobju
               2000 do 2002, ter predsednika skupščine Slovenske odškodninske družbe in Vlade
               Republike Slovenije v obdobju 2002 do 2004, torej mag. Antona Ropa. Namreč vse te
               funkcije je združevala ena sama oseba, kar je izredno zanimivo, jaz samo upam, da se
               bo nadaljnjih sej, tako odbora kot Državnega zbora lahko udeležil, kajti zagotovo je
               že iz tega, kar sem prebral jasno, da gre za ključno osebo v tej zgodbi. Tisto, kar
               je bilo zanimivo pri dosedanjih razpravah o tej problematiki je in tudi bojim se, da
               se zna danes to pokazati, da za mnoge se je zgodovina začela nekje srdi leta 2005. V
               resnici pa je pač to, čemur smo danes priča nastajalo zelo dolgo obdobje in plod
               premišljenega, načrtnega, pretehtanega in zelo dobro pripravljenega delovanja skozi
               obdobje, praktično vse od leta 1994 dalje.</p>
               <p>Namreč, zelo zanimivo je, da to sovpada z zgodbo, kako je bil takratni obrambni
               minister, današnji predsednik Vlade Janez Janša izrinjen iz Vlade v začetku leta 1994
               z eno zelo umazano igro in temu je sledilo potem več dogodkov, ki v normalni
               demokratični družbi pravzaprav ne bi imeli prostora in v današnji luči, v luči tega,
               čemur smo danes priča se tisto dogajanje pravzaprav zdi pogojeno prav s temi procesi.
               Namreč, prvo, kar je potem sledilo je bil proti koncu leta 1994 postavljen zakonski
               okvir za vse zgodbe, ki smo jim danes priča. Prvo, kar so takratni koaliciji, ki jo
               je potem sestavljala pretežno LDS, danes seveda to je razdeljena na LDS in Zares in
               pa SD, je bila sprememba kazenske zakonodaje. Ta sprememba kazenske zakonodaje je
               silno <stage type="mag"/><stage>(nadaljevanje)</stage> pomembna, pa to pokažem
               z nekaj konkretnimi primeri, kjer gre za veliko zmanjšanje zagroženih kazni in to za
               dejanja, ki se boste vsi strinjali so prav v teh današnjih procesih ključna. In treba
               je še nekaj vedeti - kar je po dosedanji pravni ureditvi bil zastaralni rok v
               sorazmerju z zagroženo kaznijo so se zaradi tega drastično skrajšali tudi zastaralni
               roki. Naj navedem samo nekaj primerov - do tedaj je treba povedati, je veljal stari
               Kazenski zakonik Socialistične Republike Slovenije. Zakonik, o katerem govorim še
               vedno velja. Kajti, čeprav smo izglasovali nov Kazenski zakonik, ta stopi v veljavo
               šele s 1. novembrom letošnjega leta. To se pravi je treba vedeti, da je to nekaj, kar
               je še vedno aktualno. Namreč, kaj se je spremenilo - za uničenje poslovnih listin se
               je zagrožena kazen iz največ pet let zapora znižala na do dve leti, to se pravi več
               kot prepolovila.</p>
               <p>Nadaljnji primer - za zlorabo položaja in pravic se je znižala spet na pet let
               oziroma za posebno hudo obliko na osem let, prej je bila do 10 let. Neupravičeno
               sprejemanje daril, se pravi korupcija po domače, prej je bilo do pet let, potem
               denarna kazen ali zapor do največ treh let. Najbrž je bilo geslo tistih, ki so to
               sprejemali živela korupcija. Potem ponarejanje listin, se je znižalo, pazite iz 10
               let za posebno hudo obliko oziroma najmanj pet let na samo zapor do dveh let oziroma
               če gre za javno listino, zapor do treh let. V luči vsega, kar se danes dogaja, ko se
               tudi govori o uničevanju listin v nekaterih primerih, je ta podatek naravnost
               srhljiv. Za koga in za kaj se je takole spreminjala zakonodaja, je najbrž danes
               očitno. S tem se je postavilo pač zakonski okvir, v katerem se je dalo vedno znova z
               nekaj pritožbami, z računanjem na vse, kar je omogočala tudi sicer, ne ravno najbolj
               ustrezna procesna zakonodaja kazenskega prava zavlačevati postopke in postopki so
               zastarali. Veste vsi dobro, da dva najbolj odmevna primera sta se kaj klavrno končala
               v tej državi v minulih mandatih. Edini primer, ko je v obdobju lastninjena prišlo do
               pravnomočne obsodbe je zastaral zato, ker je en sodnik tako dolgo pisal kazen, da je
               prišlo do... pardon odločbo, da je prišlo do absolutnega zastaranja. V drugem primeru
               je pa nekdo le bil pravnomočne obsojen, vendar ga je potem pomilostil takratni
               predsednik države. Podobno zgodbo najdete tudi pri prekrškovni zakonodaji. Namreč
               določene spremembe so bile tudi v zvezi s temi dejanji na področju gospodarskega
               prava in sicer je bilo vse preurejeno tako, da se je to usmerilo na tista sodišča, ki
               so bila že sicer preobremenjena, potem pa je prihajalo do tega, da so ljudje dvakrat,
               trikrat pritožili in vse je zastaralo in to kljub temu, kot zanimivost naj to omenim,
               da v zadnjem obdobju, ker je kot rečeno, to še vedno aktualno potem, ko je prišlo do
               zamenjave načelu agencija, agencija večkratno protestira in prosi, da bi se
               prednostno obravnavalo zadeve iz prijav, ki jih je ona vložila, vendar kot rečeno,
               glede na tako postavljeno zakonodajo v takratnem obdobju je seveda jasno, da se jo da
               še vedno zlorabljati. Tisti, ki so to storili so s tem dali vnaprejšenj odpustek vsem
               za dejanja, katerih posledice vidimo danes.</p>
               <p>Stranpoti slovenske tranzicije so se tako v minulih mandatih prikrivale z
               vzpostavljanjem nedelujočih institucij namenjenih finančnemu nadzoru, pod vprašajem,
               ter ustvarjanju navideznega boja proti gospodarskemu kriminalu in korupciji in dolga
               leta razpravljanje o privatizacijski luknji.<stage type="mag"/><stage>(nadaljevanje)</stage> Da se je to doseglo, se ni spremenilo samo zakonodaje.
               Včasih se je celo poseglo prav po grobi fizični sili. Primer je pravi policijski
               desant, ki ga je uprizoril takratni generalni direktor Vlade, gospod Bandelj, zato da
               je pač iz institucije, ki je edina še delovala odstranil gospo Romano Logar in bil za
               to svoje delo celo obsojen s strani sodišča, ki presodilo, da je tako ravnanje
               nedopustno in mu naložilo, da se v bodoče tovrstnih dejanj vzdrži. To je danes že vse
               pozabljeno, ampak na ta način se je sistematično rušilo institucije, ki so imele
               edine v rokah delujoče vzvode nadzora in se vzpostavljajo stanje prostega lova.</p>
               <p>Vodstva na videz neodvisnih institucij se je potem postavljalo ljudi po politični
               lojalnosti. To ni bil samo primer teh neodvisnih institucij, kolikor so pač v takih
               razmerah lahko bile, ampak se je to delovalo tudi na področju gospodarstva, praktično
               vse družbene pore se je 12 let ljudi sistematično postavljalo načrtno s strani
               politike. Tisti trenutki, ko se je to pokazalo javnosti, so bili zato toliko bolj
               dragoceni, so pa izjemno redki. Enega ste si lahko ogledali na televiziji in je tudi
               omenjen v gradivu, ko so televizijske kamere pokazale takratnega predsednika Vlade,
               gospoda Antona Ropa, kako vpije na takratnega direktorja Mercatorja gospoda
               Jankovića; "zapomni si, politika te je nastavila, jaz sem te nastavil". To so bili
               trenutki, ko se je pokazala transparentno zgodba političnega kadrovanja, ki je imela
               za posledice tako neko stanje v gospodarski sferi, kot v nadzorni, kot na vseh drugih
               področjih družbenega življenja. Bila pa je tudi ustrezno, kot sem že predstavil
               podkrepljena s spremembami zakonodaje. Ta situacija je postala precej bolj
               transparentna takrat, ko se je prvič formiral Forum 21, takrat so v prvi sedeli, pa v
               drugi praktično vsi ključni menedžerji Slovenije, tudi mimogrede, takratni šef
               Pivovarne Laško, gospod Turnšek je bil zraven. In na ta način so te stvari postale
               bolj transparentne. Danes jaz obžalujem, da prihajajo protesti, če uporabim ali pa če
               predlagatelji uporabljamo izraz krog okoli Foruma 21. Poglejte, vsem je znano, da ko
               so recimo imeli sestanek v enem od ljubljanskih hotelov, sta skozi stranska vrata tja
               prišla tudi gospod Rop in pa gospod Pahor. In jaz enostavno ne znam drugače tega
               povedati, kot da rečem krog ljudi okoli tega foruma, ker to najlepše transparentno
               prikazuje neko koncentracijo ljudi, ki so jih družile verjetno približno enake
               vrednote, približno enaki interesi in pa domnevam tudi, da enaki pogledi na nadaljnji
               razvoj, bodisi gospodarstva, bodisi drugih področij slovenske družbe.</p>
               <p>Sledilo je obdobje, ko je vendarle prišlo do menjave Vlade, potem smo si vsi najbrž
               želeli zelo hitrih sprememb, vendar se je izkazalo, da te v praksi niso možne. Zakaj?
               Če je zakonodaja bila postavljena tako, da je kot je že zadnjič uporabil izraz
               minister Vizjak nekatere ščitila bolj kot severne medvede. Se pravi, ljudi je bilo
               izjemno težko in pa zelo kompliciranih postopkih sploh možno zamenjati, predvsem pa
               in to je bistveno, samo da je bil dan namig, da se želi kogarkoli v nedelujočih
               institucijah zamenjati, je sledil pravi rafal preko medijev in sicer s strani
               opozicije očitki, da se politika sedaj vtika v neodvisne institucije in po drugi
               strani je bilo neskončno veliko govora o kadrovskem cunamiju in spremljanjih z vsemi
               mogočimi, nemogočimi žaljivkami,<stage type="mag"/><stage>(nadaljevanje)</stage> pa morda s kakšnim jamranjem v Državnem zboru, kako je
               koga strah. Zakaj in v čigavo korist se je delalo tak linč preko medijev, je danes
               pač jasno. Na ta način se je ohranjalo ljudi na položaj, ki jih je nastavila prejšnja
               oblast, recimo konkretno. Šefa obeh agencij, ki sta ključna za dogajanje, ki smo mu
               priča danes je prejšnje oblast, naveza SD-LDS postavila v zadnjem letu pred volitvami
               in to s petletnim mandatom. To se pravi, so jih postavili načrtno za celotno obdobje
               te Vlade, zato, da pač zaščitijo ljudi in tisto, kar so imeli v načrtu. To je edina
               možna razlaga tega početja, drugače bi bili lahko korektni in v kakšni družbi, kot je
               recimo angleška ali pa kakšna se tako tudi ravna, se pač počaka na volitve in se po
               volitvah postavlja ljudi v take institucije, ki imajo tako dolg mandat, to bi bilo
               edino fer, pa se tega ni storilo. In iz tega je jasno, da trditev, ki jo ves čas
               postavljam, sam v imenu predlagateljev s soodgovornostjo zatrdim, da za vsako
               glasovanje nas v Državnem zboru sprejemam polno odgovornost. Ampak ne moremo pa
               sprejemati odgovornost za dejanja ljudi, s katerimi nismo soglašali, s katerimi nismo
               bili zadovoljni in jih je postavila prejšnja oblast. To pa ne morete pač zahtevati
               kot odgovornost nas ali pa prejšnje Vlade. Če nadaljujem še nekoliko s tem splošnim
               uvodom. Kako se je v praksi začela ta procedura, izredno dolg proces koncentracije
               kapitala, ki ni nastal samo v nekih korakih zdaj na koncu, to je bila samo zadnja
               točka, pika na i, ki je bila načrtovana, pripravljena dolgo, dolgo vrsto let. Recimo
               v primeru Pivovarne Laško, o kateri se sedaj to govori je bil zagotovo ključen
               trenutek prevzem Pivovarne Union s strani Pivovarne Laško, ki pa se je v resnici
               zgodil že leta 2003. In ta je še posebej zanimiv, zaradi tega, ker je takrat prišlo
               do očitne kršitve tudi pravnih pravil v tem postopku, zgolj zato, da se je do tega
               prišlo. Namreč, dan pred načrtovanim podpisom pogodbe o prodaji deleža Slovenske
               odškodninske družbe je prav upravni odbor te družbe sprejel sklep, da naj sklada
               ravnata usklajeno, ker v praksi bi pomenilo, da se še naprej pogajajo in bi to
               onemogočilo prodajo. Ampak direktor, gospod Končnik, je pa kljub temu, popravljam se,
               šlo je za leto 2001, ne 2003, pogodbo kljub sklepu organov podpisal in to mu je
               omogočilo pač očitno nedovolj strokovno formulirano besedilo pooblastil, pa tudi
               dejstvo, da očitno niso bili vzpostavljeni neki drugi varnostni mehanizmi, ki bi
               onemogočali tako zlorabo teh pooblastil. Kot zanimivost naj povem, da ključna oseba,
               ki je bila takrat na položaju in je očitno zato vsaj objektivno odgovorna, v teh
               organih je bil gospod Cvikl, ki je danes tudi poslanec SD-ja. <stage type="mag"/><stage>(Nadaljevanje)</stage> Pri tem je potem zanimivo, da je sicer to
               obravnavala Vlada, pa nikoli niso direktno tega izpodbijali; pač, ocena je bila, da
               naj to ne bi bilo izpodbojno. Šokantno pa je, da je kasneje direktor Pivovarne Union
               v intervjuju zelo jasno povedal, in informacije, ki so prišle potem iz Interbrewa, to
               v celoti potrjujejo, da je Interbrew bil pripravljen še bistveno dvigniti ceno
               delnice, in sicer, dosežena je bila cena 90 tisoč tolarjev, oni so bili po teh
               izjavah pripravljeni to dvigniti na 119 tisoč tolarjev. To pomeni, da je prišlo v
               resnici do orjaškega oškodovanja, neposrednega, fizičnega oškodovanja slovenskih
               davkoplačevalcev v danem primeru.</p>
               <p>Kasneje so se seveda dogajali različni prevzemi, različni nakupi. Ker pa nobena
               institucija pri teh ni ugotovila nobene napake, z nekaterimi, ki so bile zelo
               razvpite, recimo, s prodajo Mercatorja so se celo ukvarjale evropske institucije, pa
               niso ugotovile niti najmanjše nepravilnosti. Konkretno vas opozarjam, da je v gradivu
               tudi ugotovitev Evropske komisije, Generalnega direktorata za konkurenco, ki je
               ugotovil, da pri prodaji Mercatorja ni mogoče ugotoviti, da bi v kakršnemkoli smislu
               ti posli predstavljali kršitev oziroma pomoč v smislu člena pogodbe Evropske
               skupnosti, in tudi podrobno obrazložil, zakaj ocenjujejo, da je bilo tu vse v redu in
               skladno z evropskimi normativi. To je namreč zanimivo zaradi tega, ker se je to
               takrat na veliko očitalo.</p>
               <p>No, pa če nadaljujem. Ključna zgodba pa se je pokazala v javnosti, ko je bil razkrit
               lastnik podjetja Kolonel, dejanski lastnik. No, v tem primeru je izjemno zanimivo to,
               da je v resnici do teh samorazkritij v zadnjem obdobju prihajalo praviloma ravno
               takrat, ko so že vsi mediji pisali, da so pristojne institucije, ko so končno začele
               delovati, na sledi dejanskemu stanju, da prihajajo do ugotovitev, dejstev v zvezi z
               dejanskim stanjem. In zato, da se ni reklo, da je to ugotovila neka pristojna
               institucija, so pač ti ljudje očitno sami pristali na to, da se na nek način
               predstavijo javnosti. Vendar ob tem, da smo na ta način postali priče dejstvu, da
               lahko dve leti nekdo parkira na neki "nabiralnik" firmi preko slamnate osebe
               milijardo in pol evrov, kar je za navadne ljudi skoraj neverjetna vsota denarja -
               mimogrede, primerljiva je s tisto vsoto, ki naj bi jo država, če bodo izglasovane
               pokrajine, prenesla na bodoče pokrajine in to na vse skupaj, da si bomo
               predstavljali, kako orjaška je ta vsota denarja, iz centralnega proračuna njim v
               samostojno upravljanje. Se pravi, gre za dobesedno vsoto denarja, ki je velika tudi
               na državni ravni. In s tem seveda tudi predlagatelji utemeljujemo to sejo. Poglejte,
               celo v Združenih državah Amerike, ki imajo neprimerljivo večje gospodarstvo kot
               Slovenija, bi se za 3 milijarde dolarjev, kolikor je tole zaokroženo preračunano,
               zanesljivo sestal ameriški kongres. In v Sloveniji, kjer v javnih financah, pa tudi v
               gospodarstvu kot celoti operiramo z manjšimi vsotami, je to zagotovo velika vsota
               denarja.</p>
               <p>Ampak obstaja pa še nekaj, kar je pa morda še celo bistveno bolj pomembno in
               dolgoročno bolj usodno od samega tega dogajanja, ki ga zagotovo morajo v celoti
               raziskati za to pristojne institucije, in s tem namenom so predlagani tudi ustrezni
               sklepi, ki jih bom podrobneje predstavil nekoliko kasneje. Namreč, gre seveda za
               tiste institucije organov nadzora in pregona, pred katerimi dane izjave tudi pomenijo
               odgovornost, neposredno odgovornost, in na ta način omogočajo, da ljudje lahko
               korektno predstavijo svoja stališča in zagotavljajo, da so na ta način tudi zbrana
               dejstva.</p>
               <p>Zato, da bi današnjo sejo vsaj nekoliko razbremenili, smo v gradivu tudi sami že
               predlagali nekatera gradiva izjav nekdanje državne sekretarke, gospe Starina Kosem,
               ki ste jo sicer povabili na sejo. Namreč, pozabilo se je, da je ta Državni zbor to
               problematiko celo že obravnaval na skupni seji celotnega Državnega zbora in o tem
               tudi sprejel ustrezne sklepe, njo osebno pa je zaslišala komisija, preiskovalna
               komisija, in sicer, vsi veste, da so tam izjave dane pod prisego in pomenijo tudi
               kazensko odgovornost v primeru, da jih nekdo spremeni oziroma da jih kasneje zanika.
               Podobno smo vložili že v sam material tudi zbrane izjave gospoda Jankoviča. Veste
               tudi, da ima on <stage type="mag"/><stage>(Nadaljevanje)</stage> nekatere
               tožbe prav v zvezi s temi nakupi, kar pomeni, da so bile tudi v tem primeru dane
               izjave pod prisego, in tudi na ta način mogoče s tem, ko smo že to vložili v gradivih
               samih, tako da ni problema. Zraven so že tudi odzivi, recimo, gospoda Šrota, ki vse,
               kar je tam povedano, praktično zanika, pa tudi nekateri drugi. Tako da si lahko na ta
               način ustvarimo celovito sliko in se na ta način pač izognemo nekaterim dodatnim
               obrazložitvam.</p>
               <p>No, ker sem prepričan, da ste material vsi podrobno prebrali, s tem ne bi posebej
               izgubljal časa in bi prešel na drugo temo, na katero želimo posebej opozoriti. To je
               pa vprašanje, kaj to pomeni pravzaprav za medijsko svobodo. Namreč, vprašanje
               medijske svobode je v vsaki demokratični družbi izjemno pomembno. In tako velika
               koncentracija kapitala, ki pa je v danem primeru povezana tudi z medijsko
               koncentracijo, ima lahko bistven vpliv na svobodo javne besede v neki državi. Kajti
               zagotovo je vsak lastnik zainteresiran na nek način, da na svoj medij tudi vpliva,
               tako ali drugače, gospodarsko in sicer; to je njegova legitimna pravica, temu v
               ničemer ne oporekamo. Vendar je v danem primeru prišlo do koncentracije kapitala pri
               netransparentnem lastniku. Prišlo je tudi do koncentracije kapitala na zelo
               nenavaden, in s tem medijskega vpliva seveda, lahko tudi pravno sporen način. Iz tega
               razloga vas posebej opozarjam na dejstvo, da smo v gradivu priložili nekatere
               odločbe, in sicer, konkretno, leta 2003 izdano odločbo o dovoljenem povečanju
               lastniškega deleža preko zakonsko maksimiranih 20% v časopisu Delo s strani Pivovarne
               Laško. Mimogrede, kot zanimivost, takrat, veste, da je bil na čelu Pivovarne Laško
               človek, ki je bil aktiven član SD, in na čelu ministrstva je bila ministrica, gospa
               Rihterjeva, ki je pod odločbo podpisana <stage>(je vse javno, imate v gradivu)</stage>, ki je tudi
               članica SD. Kot zanimivost, in na ta način se tudi vidi razlike v konkretnih
               dejanjih, pa smo priložili tudi odločbo te Vlade, sedanje Vlade Republike Slovenije,
               ki je v nadzorstvenem postopku odpravila podobno odločbo, ki jo je hotelo izdati
               Ministrstvo za kulturo, njegovi uslužbenci pač, in sicer v zvezi s povečanjem
               lastniškega deleža, in v tisti odločbi zelo jasno in nedvoumno zapisalo, kaj je
               politika te Vlade. Zapisalo je namreč, da nihče pravzaprav sploh ne bi smel nikoli
               pridobiti več kot 20% deleža v časopisni hiši Delo, iz preprostega razloga: ker ima
               ta skoraj 50, 49,4%, kot so zapisali, delež na trgu, torej več kot 40% delež, zaradi
               časopisa Delo in pa Slovenskih novic, in bi torej moralo ostati to lastništvo
               razpršeno. Pri tem seveda je treba tudi to povedati, da vse te zgodbe s to
               koncentracijo lastništva, tudi v časopisni hiši Delo in časopisni hiši Večer -
               mimogrede, v obeh hišah se ta hip dogajajo zelo zanimive stvari, o tem smo tudi
               priložili nekaj dokumentov -, se seveda tudi niso začele sedaj, kot nekateri na ves
               glas poskušajo trditi, ampak je bila ključna poteza storjena že davno prej, v resnici
               sredi leta 2000. Do takrat sta namreč sklada in pa nekateri drugi imeli s strani
               države sorazmerno velik delež, ki je lahko pomenil tudi možnost dejanskega vpliva
               države na ta medij. Ko je enkrat prišlo do menjave vlade takrat, spomnili se boste,
               da je <stage type="mag"/><stage>(Nadaljevanje)</stage> bilo to obdobje, ko je
               bila že imenovana Bajukova Vlada, ni pa še prevzela svojih dolžnosti, takrat je
               prišlo iznenada do bliskovite prodaje velikega deleža v Kadu in na ta način se je
               preprečilo, da bi lahko kdorkoli kakorkoli vplival na časopisno hišo Delo. In najbrž
               je odveč poudarjati, da je šlo za ključen delež, ki običajno dosega izjemno visoko
               ceno, v danem primeru je ni, bila je nekoliko višja od siceršnje na rednem trgu, tako
               da je tudi tu možno domnevati, da je šlo za krepko oškodovanje, in sicer očitno
               politično motivirano, tega avtorji tistega dogajanja niti skrivali niso kaj dosti,
               zaradi tega pač, da se je ohranila situacija, kot je bila takrat, in na nek način jo
               s to koncentracijo kapitala pravzaprav samo podaljšujejo ključni akterji.</p>
               <p>No, mimogrede, na nek način je ta zadeva spet zaradi prav te transparentne razlike v
               dejanjih podobna kot pri prej predstavljenem okviru, ki ga je predstavljala kazenska
               zakonodaja, kajti prejšnje naveze so pač skrajševale zastaralne roke, skrajševale
               kazni. Mi smo v tem mandatu sprejeli nov Kazenski zakonik, ki zastaralne roke
               podaljšuje, bistveno podaljšuje, in povečuje tudi kazni, za koruptivna dejanja, za
               gospodarski kriminal, skratka, za vse druge stvari, kot se v normalni pravni državi
               tudi spodobi. In opozicija je, kot zanimivost, storila vse, da bi preprečila
               sprejetje tega Kazenskega zakonika. To, mislim, da zelo jasno pove, zakaj v
               situaciji, kot danes smo.</p>
               <p>Zdaj pa dovolite, da nekoliko podrobneje predstavim še posamezne sklepe. In sicer,
               prvi sklep - seveda govorim o sklepih, s katerimi smo nadomestili prvotno predlagane
               sklepe, so pa vsebinsko v resnici praktično identični, le zapisani so nekoliko
               jasneje, precizneje, da ne bi bilo dvomov, ali s tem posegamo izven okvira načela
               ločitve vej oblasti, kajti veste, da po ustavi se v Sloveniji oblast deli na
               zakonodajno, izvršilno in sodno, in po drugi strani, da ne bi od katere od neodvisnih
               institucij zahtevali česa, kar ni v pristojnosti zakonodajalca oziroma Državnega
               zbora. Edina vsebinska dopolnitev sklepov je v tem, da smo izrecno zapisali, da naj
               se poročilo pripravi tudi v zvezi z Merkurjem; namreč, v zadnjem obdobju, veste, da
               tudi o tem prihajajo na dan izjemno številne informacije, zato smo prav njih tudi
               poimensko navedli, poleg seveda že prej navedene Pivovarne Laško in Istrabenza.
               Opozarjam pa, da je treba prvi sklep, da naj se pripravi, da naj Vlada s pomočjo
               pristojnih institucij pripravi celovito informacijo o poteku koncentracije kapitala s
               strani posameznikov v gospodarskih družbah Pivovarne Laško, Istrabenz in Merkur, ter
               jo predloži Državnemu zboru Republike Slovenije, gledati v kombinaciji s tistim
               predlogom sklepa, ki je zapisan nekoliko niže, da naj prouči tudi vse druge sporne
               primere. Tako da na nek način je bila tudi ta dopolnitev implicitno že zapisana tudi
               v prvotnem predlogu sklepov.</p>
               <p>Poleg tega opozarjam na drugi sklep, da Državni zbor predlaga - opozarjam, ne moremo
               zahtevati, kajti Banka Slovenije je avtonomna institucija in ji ničesar Državni zbor
               neposredno ne more naložiti, lahko pa ji predlagamo. To se pravi, Državni zbor
               predlaga Banki Slovenije, da naj preveri, kakšna je bila vloga poslovnih bank pri
               prevzemih večinskega lastniškega deleža v družbah Pivovarna Laško, Istrabenz in
               Merkur ter drugih s koncentracijo kapitala povezanih postopkih, zlasti še, ali so pri
               dodeljevanju morebitnih kreditov upoštevale predpise o minimalnih jamstvih za
               dodeljevanje kreditov, ter da o svojih ugotovitvah pisno obvesti Državni zbor
               Republike Slovenije. Namreč, tu je treba nekaj zelo jasno povedati. Vseh teh zgodb,
               brez najprej zelo velikega števila sorazmerno majhnih kreditov, ki so omogočili
               tisto, recimo temu, prvo koncentracijo v minulih mandatih, pa tudi teh zadnjih večjih
               prevzemov, ki so majhni po številu pa večji po samih zneskih, ki so v njih zajeti, ne
               bi bilo brez ogromnega števila bančnih kreditov, ki so v zneskih naravnost
               impresivni. In tista institucija, ki je edina v državi pristojna, da to nadzoruje, je
               Banka Slovenije. Treba se je vprašati, ali je Banka Slovenije v minulih mandatih
               opravljala v tem delu polno svojo nalogo. Banka Slovenije je zagotovo imela izjemno
               pozitivno vlogo, ko je šlo za prevzem evra. <stage type="mag"/><stage>(Nadaljevanje)</stage> Sam osebno pa iskreno dvomim, zelo dvomim, ali je
               opravljala svojo nalogo, ko je šlo za nadzor nad tem podeljevanjem kreditov, zlasti
               pa nad nadzorom, kako so pri tem upoštevali predpise o minimalnih jamstvih. Kajti tu
               gre očitno za tisto, čemur se finančno reče "finančni inženiring", neuradno pa
               "finančno rokohitrstvo". In osebno moram reči, da v tem delu domnevam, da bi bilo res
               treba temu posvetiti zelo veliko pozornost. Pa to ni samo moje osebno prepričanje.
               Kot zanimivost naj vas opozorim, da je ob začetku teh zgodb na televiziji nastopil
               prof. dr. Juhart in je on osebno potem, ko smo mi tole že vložili, ampak lahko mi
               verjamete, da on za to ni mogel vedeti, ker takrat stvari še niso bile javno
               predstavljene, nihče od nas pa tudi zanesljivo ni z njim govoril, predlagal točno
               isto. On je kot ključno, kar bi moral parlament storiti, postavil natanko to
               vprašanje - da naj Državni zbor izrazi pričakovanje, torej naj predlaga Banki
               Sloveniji, da naj preveri, kakšna je bila vloga bank pri prevzemih večinskega
               lastniškega deleža v vseh teh družbah, tri so naštete, druge so zajete implicitno, da
               ne bo pomote, gre torej za vse znane prevzeme, in v vseh s koncentracijo kapitala
               povezanih postopkih. In potem naj se posebej preveri, kako so bili upoštevani
               predpisi o minimalnih jamstvih za dodeljevanje kreditov, kajti to je ključno. Treba
               se je namreč zavedati, da imajo sedanje gospodarske koncentracije, te koncentracije
               kapitala, lahko tudi eno zelo negativno posledico za celotno slovensko gospodarstvo.
               Namreč, vse tole je bilo praktično storjeno na kredit, z dvomljivimi jamstvi, z
               dvomljivo zaščito, spremenile so se okoliščine; najbrž tega tisti, ki so to
               načrtovali skozi 15 let, res niso mogli predvideti. Saj nihče ni mogel predvideti, da
               bo v zadnjem letu dni se cena bencina že skoraj potrojila, več kot podvojila se je,
               na svetovnem trgu, seveda govorim, na srečo v maloprodaji ta šok ni tako hud, ampak
               vendar. In vse to seveda, pa še kriza, mimogrede, finančna v ZDA, se odraža v višji
               ceni kapitala. In ti ljudje, ki so vse to počeli na kredit, so danes v škripcih. In
               lahko se zgodi, da bodo vsi iskali, vsi tisti, ki so toliko govorili o nacionalnem
               interesu, da to delajo v imenu nacionalnega interesa, da tu ščitijo nacionalni
               interes slovenskega lastnika, da bodo zdaj na vrat na nos šli pod ceno prodajat vse
               slovensko gospodarstvo tujcem, zato da bodo vračali tiste kredite, za katere so na
               dvomljiv način zaščitene kredite pridobili pri slovenskih bankah, ker v tem delu
               očitno nadzorne institucije niso dovolj dobro opravljale svojega dela.</p>
               <p>Potem naslednji predlog sklepa, ki je izjemno pomemben, je, da Državni zbor predlaga
               Vladi Republike Slovenije, da v okviru svojih pristojnosti prouči tud vprašanje
               zakonitosti postopkov ugotovljene koncentracije kapitala ter s tem povezane
               koncentracije vpliva na medije.<stage type="mag"/>
               <stage>(Nadaljevanje)</stage> Prej sem že opozoril, da so bile očitno leta 2003 izdane nekatere
               odločbe, ki po mnenju sedanje Vlade, po njenih ugotovitvah, so zapisane v izrecnem
               sklepu, sploh ne bi smele biti nikoli storjene. Ampak treba je vedeti, da v upravnem
               sistemu za nazaj, ni mogoče kar razveljaviti nekega sklepa. V pravnem sistemu je
               stvari možno spreminjati za naprej. Da tudi, če je bila kje storjena kakšna
               nezakonitost ob tako kratkih zastaralnih rokih, kot sem jih prej predstavil, je treba
               vedeti, je velikanska večina teh stvari zanesljivo že zastarana in so zastarale že
               mnoge pred letom 2004, da ne bo kakšnega nesporazuma.</p>
               <p>Potem, Državni zbor predlaga Vladi Republike Slovenije, naj na osnovi svojih
               ugotovitev sprejme ustrezne ukrepe, če so v njeni pristojnosti. Namreč določene
               ukrepe, kot veste, ima po našem pravnem redu Vlada Republike Slovenije že v svoji
               pristojnosti in potem predlaga Državnemu zboru Republike Slovenije morebitne nujne
               spremembe zakonodaje, ki bi dodatno okrepile vlogo nadzornih institucij ter zmanjšale
               možnost zlorab, kar je seveda ključno. Naj povem, da v pogovorih, ki smo jih imeli o
               možnih spremembah zakonodaje, tudi predlagatelji na poslanski skupini SDS, tudi
               včeraj, smo se zavzeli izrecno za maksimalno zaostritev zakonodaje, kolikor je to le
               še dopustno v mejah tega kar dopušča Evropa. Namreč to je pa treba vedeti, da smo
               zavezani evropskemu okviru. Vanj smo se zavezali s plebiscitarno odločitvijo na
               referendumu o Evropski uniji, in po naši ustavi, ki smo jo takrat dopolnili, se tisti
               pravni akti, ki nas v tem delu zavezujejo, lahko celo uporabljajo neposredno. Torej
               izven tega okvira ne moremo iti oziroma preko tega. Znotraj tega okvira pa je treba
               očitno te stvari maksimalno zaostriti, kolikor seveda ne gre samo za to, kar sem
               povedal v uvodu, da ljudje, ki so bili nekoč politično nastavljeni v nekatere
               institucije, skrbijo za to, da so te institucije impotentne za njihovo avtanazijo,
               namesto da bi skrbeli za to, da bi polno delovale in uresničevale zakonodajo. Pred
               tem pa, ko jih nekdo kritizira, se pa sproži rafal, da so avtonomni.</p>
               <p>Državni zbor po našem predlogu predlaga Vladi Republike Slovenije, naj s pomočjo za
               to pristojnih institucij preuči tudi vse druge primere, za katere obstaja indicij o
               možnosti netransparentnega lastništva kapitala s pomočjo med seboj povezanih oseb
               oziroma posebej za ta namen ustanovljenih podjetij ali na drug pravno sporen način.
               Tukaj gre torej za to, da je potrebno vendarle preučiti vse te primere, podrobno
               pogledati tudi kaj je v resnici mogoče zagotoviti. Treba je pri tem tudi opozoriti še
               na eno težavo s katero so se v institucijah, tudi v organih pregona po javno doseglih
               informacijah, so bile v parlamentu že predstavljene, srečevali v vladi in pa v
               avtonomnih agencijah v minulem obdobju. Namreč, da za pregon določenih vrst in pa za
               nadzor nad določenimi vrstami gospodarskega kriminala in pa različnih finančnih
               transakcij ali pa malverzacij, kakor hočete, nekateri sploh niso bili ustrezno
               usposobljeni in je bilo treba vložiti zelo veliko časa, tudi sredstev za
               izobraževanja sorazmerno velikega števila ljudi, da smo jih sedaj v tem mandatu
               usposobili za spopad tudi s temi modernimi oblikami gospodarskega kriminala in treba
               se je vprašati, zakaj za to izobraževanje niso poskrbele že prejšnje vlade. Kako je
               to mogoče? Jaz se to moram zelo na glas vprašati.</p>
               <p>Potem Državni zbor, predlaga Vladi Republike Slovenije, da pri preučitvi vseh
               spornih postopkov, koncentracija kapitala oceni tudi osebno odgovornost vpletenih, v
               kolikor je seveda to v njeni pristojnosti, ter skladno s svojimi pristojnostmi
               predlaga oziroma sproži ustrezne postopke v okviru pravnega reda Republike Slovenije.
               Namreč mislim, da bo zelo slabo, če bi sklepi, ki bi jih sprejeli, ne zahtevali tudi
               osebne odgovornosti. Sam osebno nikakor ne bi želel, da se karkoli prejudicira.
               Vendar, če se ugotovi potem na ustrezen način, s strani ustreznih organov,
               institucij, v ustreznem postopku, da je nekdo tudi osebno ali pa vsaj objektivno
               odgovoren za to, s čemer se danes soočamo, da ni storil vsega kar je v njegovi moči,
               da do tega ne bi prišlo, potem pa naj za to odgovarja in pri tem ne sme biti nobenih
               razlik. <stage type="mag"/> <stage>(Nadaljevanje)</stage> To na začetku
               poudarjam. Ugotoviti je treba, za vsakogar, ali je kršil zakon ali je kršil predpise.
               Če jih je kršil, naj za to odgovarja. In ni važno kje je, na kakšnem položaju, koliko
               premoženja ima ali pa katero funkcijo opravlja. Jaz moram reči, da me je groza izjav,
               kot sem jim bil priča, ko so nekatere znane ljudi ali pa razvpite, kakor želite, s
               področja gospodarstva, odpeljali pred časom na zaslišanje in je potem bilo s strani
               nekaterih v tej državi rečeno, žal veste, saj oni so pa ugledni ljudje, z njimi se pa
               ne sme delati na tak način. Pred zakonom moramo biti vsi enaki. To je temeljno načelo
               vsake demokratične družbe, zapisano je v slovenski ustavi in če to prvič in za koga
               morda celo šokantno, uveljavila ta vlada, jaz osebno temu samo ploskam. Hvala bogu,
               ampak potem sem se vprašal zakaj ni bilo prej tako.</p>
               <p>Potem Državni zbor Republike Slovenije ugotavlja, da je očitno ogrožena ustavna
               pravica slovenskih državljank in državljanov do celovite in objektivne informiranosti
               zaradi na trgu prevladujoče medijske koncentracije, ki jo predstavljajo pomembni
               lastniški deleži več medijev, med seboj povezanih pravnih oseb, v skupni lasti enega
               samega podjetja oziroma lastnika. Verjetno bi bilo odveč razlagati zakaj gre.
               Opozoril sem že na dejstvo, da so v gradivu notri odločbe, ki zelo jasno pričajo kako
               se je k temu pristopalo v minulih mandatih, kako se k temu pristopa danes, vsaj s
               strani Vlade. Da pa ima to lahko zelo velike posledice za položaj na medijskem
               prostoru, in da je tako opozorilo več kot opravičeno, pa pričajo tudi gradiva, ki smo
               vam jih tudi predstavili in jih imate v materialu. V enem recimo gospa Starina Kosem
               opozarja, da se želi gospod Gregor Golobič polastiti dela. Na to opozarjajo tudi
               nekateri drugi člank, ki so tudi danes objavljeni, in da želi nastaviti gospoda Miho
               Kovača. V drugih lahko preberemo, da je gospod Boško Šrot presenetil gospoda Markeša,
               citiram "Direktnimi idejami o tem kako bo delo odslej podpiralo SD in sesuvalo
               Janšo." On po lastni trditvi je to zavrnil, nekateri drugi ta dogodek opisujejo
               drugače, neizprosno dejstvo pa je, da v obeh medijskih hišah v tem trenutku prihaja
               do velikih sprememb. Prihaja do napovedi enotirne uprave, ki jo tudi nekateri
               neodvisno od siceršnjega političnega prepričanja ocenjujejo kot medijsko vprašljiv,
               zaradi tega, ker gre za občutljiv prostor v katerem mora biti zagotovljen nek prostor
               za res tiste avtonomije novinarjev. In ob tem naj opozorim samo na eno zanimivo
               dejstvo. Tej vladi se je v tem mandatu očitalo marsikaj, ampak nikjer in nikoli pa ni
               bilo takega primera, kot se je zgodil pri popolnem uničenju celotnega uredništva
               nekdanjega Mag-a. To je edini tak primer ki smo mu priča. In to je storil nek zasebni
               lastnik, to ni storil nihče, ki bi imel tam eno samo delnico s strani države zraven.
               To seveda zelo jasno pokaže kako kapital vpliva na posamezen medij. Tukaj je, še
               enkrat poudarjam, bil edini primer, ko so bili ljudje fizično tukaj po lastnih
               izjavah fizično odrinjeni, psihično maltretirani in ni jim preostalo drugega, kot da
               je celo uredništvo šlo drugam in sedaj poskuša na nek način oživeti neko novo glasilo
               pod drugim imenom, pa še pri tem so jim mimogrede nekaj časa zelo grdo nagajali. To
               priča na nek način tudi o paranoji teh lastnikov, ki očitno, seveda, v obrambi
               milijarde pa pol evrov storiš marsikaj. In očitno je vsaka sled neke
               profesionalnosti, novinarske korektnosti nekaj, kar ti ljudje zaznajo kot grožnjo.
               Žal se to v veliki meri pokriva dostikrat tudi s političnim prepričanjem. Prej sem že
               opisal za kaj gre. In zaradi tega je potem to težje odkrito razpravljati. <stage type="mag"/> <stage>(Nadaljevanje)</stage> Ampak danes novinarske svobode
               zanesljivo ne ogroža nobena vlada pa nobeden zakon. Ogrožajo jo pa lahko lastniki
               kapitala, če ne razumejo temeljne naloge novinarjev. To je neizprosno dejstvo. O tem
               si lahko tudi preberete v naših medijih nekatere izredno dobre članke, tudi recimo
               tujih profesorjev, tako da ne bi sedajle s tem dodatno obremenjeval tega prostora.
               Vendarle opozarjam, da je to nekaj kar je izjemno pomembno, kajti če ljudem ni ves
               čas dostopna res celovita informacija - s tega razloga sem tudi na začetku predlagal,
               da smo šli na prostor, ki omogoča neposreden prenos, kajti to je v resnici edina
               celovita informacija, vse drugo je izbor, je podoba dogajanja. Tukaj je pa neposreden
               vpogled in to je posebna kvaliteta. To tudi v tujini recimo, v ZDA, predstavljajo kot
               posebno kvaliteto, kot demokratično pridobitev družbe. In kolikor to ni dosegljivo
               ljudem, potem je v bistvu pod vprašajem njihova ustavna pravica do celovite
               informiranosti in potem demokracija ne more več polno delovati. Ljudje se odločajo o
               dobri veri, da razpolagajo s pravimi informacijami, dejansko pa tisto kar vidijo,
               berejo, slišijo, če je to obarvano bodisi s političnimi interesi, bodisi s
               kapitalskimi interesi, in če ni na trgu ustrezne konkurence, če torej ni vsak dogodek
               osvetljen z različnih vrednostnih zornih kotov, je to njihova odločitev v resnici
               pogojena z dosegljivimi informacijami, je pristranska, oni so torej predmet
               manipulacije. In interes države, ne samo interes, da ne bo napačnega razumevanja,
               obveznost ki izhaja iz ustave, same Ustave Republike Slovenije je, da mora država
               vzpostaviti okvir, ki omogoča ljudem vsak trenutek realno dosegljivo, ne samo v
               teoriji dosegljivo, ampak realno dosegljivo celovito, korektno informacijo. Iz tega
               razloga torej predlagamo sklep, da posebej opozorimo, in da ugotovimo v tem primeru,
               da je očitno ogrožena ustavna pravica slovenskih državljank in državljanov do
               celovite in objektivne informiranosti zaradi na trgu prevladujoče medijske
               koncentracije, ki jo predstavljajo pomembni lastniški deleži več medijev, med seboj
               povezanih pravnih oseb, v skupni lasti enega samega podjetja oziroma lastnika. Glede
               na to, da je Vlada v tisti odločbi, ki jo imate v gradivu, že zapisala pravzaprav
               točno to, verjetno v tem primeru res ni treba čakati tudi na njeno stališče, ampak
               lahko to v tem trenutku že ugotovimo. In na tej osnovi predlagamo, Državni zbor
               predlaga Vladi Republike Slovenije, naj sprejme ukrepe za zagotovitev več
               konkurenčnosti ter pluralnosti na medijskem področju, kolikor je to v njeni
               pristojnosti oziroma predlaga Državnemu zboru Republike Slovenije ustrezne spremembe
               zakonodaje. In na koncu naj poudarim še, da je smiselno sprejeti sklepe tako, da
               določimo tudi nek razumen rok, kajti sicer so sklepi pravno gledano nepopolni. In
               sicer predlagamo, predlagatelji, naslednji rok; da naj Vlada Republike Slovenije v
               roku 30 dni Državni zbor Republike Slovenije seznani s svojimi ugotovitvami ter
               ukrepi iz svoje pristojnosti, morebitne nujne spremembe zakonodaje, ki bi izhajale iz
               tega poročila, pa naj Državnemu zboru Republike Slovenije predlaga najkasneje 60-ih
               dneh po sprejemu tega sklepa.</p>
               <p>Sedaj, povsem za konec morda še nekaj o odzivih, ki so bili na tole predlagano
               izredno sejo. Sedaj, najprej temeljna naloga parlamenta, ki je zapisana v ustavi je,
               da vpliva in sooblikuje tudi politiko in njegova pravica, ki je izrecno zapisana v
               poslovniku je, da pridobi ustrezne informacije in ima vso pravico, da te informacije
               zahteva tudi od Vlade Republike Slovenije. Zato je v tem delu sklep predlagan
               imperativno, obvezujoče. Nima pa pravice Državni zbor direktno, kot sem že prej
               poudaril, ničesar zahtevati od Banke Republike Slovenije, ne more ji naložiti
               obveznosti nekega ravnanja, ker gre za institucijo, ki je avtonomna, ima povsem
               poseben značaj. In zaradi tega tem institucijam pa lahko predlaga, seveda pa je
               jasno, da se želi s temi sklepi poudariti, da je politična volja predlagateljev in
               upam, da bodo sklepi sprejeti, torej celotnega parlamenta, da pričakujemo, da bodo
               res vse institucije v tej državi dosledno in natančno in hitro opravile svojo nalogo,
                  <stage type="mag"/> <stage>(Nadaljevanje)</stage> pregledale sedanje
               dogajanje in na ta način potem tudi postavile možnost za sprejetje ustreznih ukrepov.
               Na ta način bo tudi dano več kot dovolj možnosti, na nek način neskončno časa, vsem
               tistim ki so danes na seji ali pa ki se seje niso udeležili, čeprav so bili nanjo
               vabljeni, da bodo imeli priložnost vse to predočiti tistim institucijam, ki so za to
               pristojne in pred katerimi dane izjave seveda za seboj potegnejo tudi odgovornost.
               Kajti veste, da izjave dane pod prisego, bodisi v preiskovalnih postopkih bodisi
               različnih institucijah, ki imajo za to zakonsko pooblastilo, pomenijo da se je tisti,
               ki je neko izjavo dal, s tem tudi pravno zavezo, da je govoril resnico, in da je
               povedal vse kar o dani zadevi ve. In kolikor se kasneje izkaže, da tega ni storil, da
               je torej na ta način zavedel najširšo javnost, v prvi vrsti pa različne veje oblasti,
               potem naj taka oseba za to tudi odgovarja. To je v temelju naš namen, to je namen
               sklica Izredne seje Državnega zbora in trdno smo prepričani, da bi storil Državni
               zbor veliko napako, če bi si glede na dimenzije tega kar je bilo razgaljeno,
               pravzaprav v prvi fazi pred parimi tedni, ko se je razkazalo, da je lahko milijarda
               in pol parkirana na neki ... firmi, da bi si pred tem zatiskal oči. Zato je vsekakor
               bi sklic te seje po naši presoji nujen, potreben in je v celoti opravičen. Toliko v
               mojem uvodnem delu. Vsekakor pa bom z veseljem tudi v imenu predlagateljev odgovoril
               tudi na morebitne pomisleke, dodatne predloge in pa vse drugo, kar bo izraženo v
               razpravi.</p>
            </sp>
            <sp xml:id="SDT4-OZG-Nujna-024-2008-05-30.sp33">

               <speaker>PREDSEDNIK FRANC (FERI) HORVAT:</speaker>

               <p>Hvala za temeljito predstavitev predlogov sklepov in celotne problematike. Sedaj pa,
               kot sem napovedal, dajem besedo gospodu ministru, mag. Vizjaku, da v kolikor smatra
               še potrebno, da pokomentira ali še kaj doda k pismenemu poročilu oziroma mnenju
               Vlade, ki smo ga dobili. In pa, glede na to, da minister ne bo prisoten v ponedeljek
               na seji, bi morda bilo koristno, da bi na kratko, tudi eventualno stališče do
               predlaganih sklepov izrazil. Izvoli, gospod minister.</p>
            </sp>
            <sp xml:id="SDT4-OZG-Nujna-024-2008-05-30.sp34">

               <speaker>MAG. ANDREJ VIZJAK:</speaker>

               <p>Hvala lepa. Spoštovani predsednik, spoštovane poslanke in poslanci, spoštovani
               vabljeni gostje! Seveda delim s predlagatelji izredne seje kakor tudi z vsemi
               tistimi, ki so vznemirjeni ob teh dogodkih, ki smo jim priča bili v zadnjem času, ki
               po moji oceni niso naključni, ampak so pravzaprav skoraj malo programirani, delim
               torej ogorčenje in pripravljenost, da se zadevi pride do dna, in da se korektno zoper
               odgovorne tudi ukrepa. Govorim korektno, torej to je učinkovito, strokovno in
               politično nepristransko. Zato je mnenje vlade načelno in je odgovor na vse, tako
               predlagane sklepe, predlagatelja prve in seveda nekoliko korigirane kasneje, kakor
               tudi predlog amandmajev poslanskih skupin, in je torej to mnenje moč uporabiti,
               povsem korektno tudi na zadnje predloge. <stage type="mag"/>
               <stage>(Nadaljevanje)</stage> Vlada obsoja nepregledne in nezakonite koncentracije in hkrati seveda
               je večkrat in tudi sam večkrat sem pozval tiste inštitucije, ki so pristojne za ta
               nadzor, da to tudi učinkovito storijo. Moram reči, da seveda sem ta osebno to počel
               že v preteklosti, ko sem opozoril na nekatere deviacije v slovenskem gospodarskem
               prostoru in sem bil kritiziran tudi s strani tu prisotnih poslancev, češ kaj se pa
               vmešavam v te stvari.</p>
               <p>Še enkrat pozivam in verjamem, da bodo organi sedaj tudi pod novimi vodstvi naredili
               vse, da bo prišlo do ugotovitev čim prej na strokovno in zakonit način in seveda
               nepristranski način. To je bilo že v dosedanjih izvajanjih nekaterih izrečeno, da so
               očitno prevzemi nekaj slabega. Nasprotno. Jaz mislim, da so prevzemi kot taki
               legitimna oblika predvsem zaščite malih delničarjev. Kajti mora jim biti poslana in
               posredovana poštena ponudba v kolikor se nekateri, ki so koncentrirali svoj kapital
               polastijo tolikšnega deleža, da dejansko upravljajo in zato menim, da je povečano
               število prevzemov pravzaprav tudi razlog nove zakonodaje, da so nekateri prisiljeni
               sedaj obelodaniti te svoje koncentracije, ki so jih po preteklosti uspešno skrivali.
               In prav zanimiv je ta spisek, ki dokazuje prav, da je nov zakon o prevzemih dal nekaj
               pravnih podlag in torej tudi omogočil, da so tisti, ki so se skrivali, sedaj le
               pravzaprav namere tudi jasno izrazili. Še več. Če malo pogledamo, so nekatere zadnje
               objave prav ciljane v to, da se diskreditira pravzaprav nekaj v predvolilnem času,
               kar je že davno tega nastalo in se koncentriralo in povezovalo. Tu moram več kot
               pritrditi poslancem, ki so predstavili svoje pomisleke o neučinkovitem delu nadzornih
               inštitucij. Predvsem ATVP-ja in UVK-ja oziroma Agencije za trg vrednostnih papirjev
               in Urada za varstvo konkurence do še kakšnega pol leta nazaj, ko so pravzaprav na vse
               tudi javno objavljene očitke in ne samo očitke, konkretne primere parkirišč, zlorab
               koncentracij in vsega, pravzaprav nemo gledale na to. Šele sedaj vidim, da se je pod
               novim vodstvom dejansko začelo nekaj dogajati, da se postopki vrstijo in prepričan
               sem, da za ukrepanje, kakor tudi predhodno ugotavljanje nezakonitosti ni prepozno in
               zato sem prepričan, da bo ta Vlada storila vse in zato verjamem, da ste tudi poslanci
               ob tem sklicu izredne seje na naši strani. Da zoper odgovorne kar se da učinkovito
               ukrepamo in da pride do epiloga, ki ne bo samo preprečil to kar se je zgodilo. Ki bo
               predvsem sporočilo vsem tistim, ki se podobnih aktivnosti šele lotevajo ali so pa na
               sredi. Mislim, da je tu bilo dejansko cel splet nekih usklajenih in povezanih
               aktivnosti med različnimi uradi, kakor tudi inštitucijami. Prepričan sem, da so
               tisti, ki so ta posojila za te manevre dajali bili del te skupine in verjamem, da
               bodo ti sklepi, ki so na mizi in ki želijo osvetliti te dogodke pripomogli, da
               dejansko pride tudi do odgovornih.</p>
               <p>Res je, ko smo prevzeli oblast leta 2004 oziroma konce leta 2004,<stage type="mag"/> <stage>(Nadaljevanje)</stage> 3. decembra je bila postavljena ta Vlada,
               smo bili soočeni s postavitvijo teh ljudi, ki so imeli po moji oceni svoje
               poslanstvo. Poslanstvo ščititi nekatere do takrat izpeljane postopke in torej
               omogočiti, da ne glede na zamenjavo oblasti pride do dokončne izpeljave teh
               lastniških koncentracij, katerim smo priča šele, se pravi obelodanjeno šele pred
               nedavnim. To po moji oceni ni naključje. Želim kot minister pomagati maksimalno, da
               do tega pride, zato bomo tudi nadzornim inštitucijam omogočili neodvisno strokovno
               delo preko zagotavljanja pogojev. To se pravi dovolj ljudi in ostalih pogojev za
               delo. Ne želim pa kakorkoli, tako kot me tudi nekateri poslanci pozivate, vsebinsko
               vplivati na njihovo delo. Namreč na zadnjem odgovoru enega od poslancev v parlamentu
               na poslansko vprašanje je prav to pričakoval. Verjetno je tako počel prej, ko še ni
               bilo zamenjanih ljudi.</p>
               <p>Torej, spoštovani, Vlada misli, da so ti predlogi sklepov korektni, da gredo v pravo
               smer in tudi mi bomo storili vse, da pride do čimprejšnjega in čim bolj tudi
               korektnega epiloga na te dogodke.</p>
            </sp>
            <sp xml:id="SDT4-OZG-Nujna-024-2008-05-30.sp35">

               <speaker>PREDSEDNIK FRANC (FERI) HORVAT:</speaker>

               <p>Hvala gospod minister. Sedaj vprašam vodjo Zakonodajno-pravne službe, gospoda
               Strleta, če želi v tem delu, uvodnem delu razprave besedo? Izvolite.</p>
            </sp>
            <sp xml:id="SDT4-OZG-Nujna-024-2008-05-30.sp36">

               <speaker>BOŽO STRLE:</speaker>

               <p>Hvala za besedo gospod predsednik. Želel bi le uvodoma pojasniti, da naše pisno
               mnenje je bilo pripravljeno na osnovi osnovnega predloga sklepov. Pač zaradi časovnih
               omejitev ni bilo mogoče pripraviti še novega na gradivo, ki ga nadomešča. Ugotavljamo
               pa, da gre to novo gradivo v smer ugotovitev oziroma opozoril, ki smo jih zapisali v
               našem mnenju. Tako da bi tukaj uvodoma vendarle dal le ta najširši okvir, ki se
               nanaša na pristojnost Državnega zbora v zvezi s temi predlogi sklepov. Mi smo pač iz
               vidika svojih nalog ugotovili, da je vsebino predlaganih sklepov treba presojati iz
               vidika ustavnega položaja Državnega zbora, kot zakonodajne oblasti z nadzorno in
               volilno funkcijo. Pri čemer je Državni zbor pristojen spremljati pojave in stanje ne
               posameznih področjih zaradi sprejema ukrepov iz svoje pristojnosti. To je
               najpogosteje sprejem ustrezne zakonske ureditve določenih vprašanj, lahko pa tudi
               drugih sklepov. Ker se večina predlaganih sklepov nanaša na Vlado, je predlagane
               sklepe treba umestiti in razumeti predvsem v okviru razmerij med Državnim zborom in
               Vlado, določenih v 237. členu Poslovnika na podlagi navedene določbe Državni zbor
               lahko sprejme sklepe, s katerimi od Vlade ali pa tudi od posameznega ministra
               zahteva, da poroča Državnemu zboru o izvrševanju zakona, o drugih predpisov, ki jih
               je sprejel Državni zbor ter o drugih ukrepih iz svojih pristojnosti in njihovih
               učinkih. Kar lahko predstavlja podlago za nadaljnjo ukrepanje Državnega zbora v
               okviru njegovih pristojnosti. Menimo torej, da je vsebino predlaganih sklepov treba
               razumeti predvsem v navedenih, ustavnih in poslovniških okvirih.</p>
               <p>Kot je bilo pa tudi doslej ob obravnavi podobnih gradiv že večkrat opozorjeno,
               Državni zbor na seji ne more in ne sme izvajati preiskovalnih dejanj oziroma ukrepa,
               ki v zvezi s konkretnimi <stage type="mag"/> <stage>(Nadaljevanje)</stage>
               primeri, vsaj za parlamentarno preiskavo v skladu z Ustavo je treba ustanoviti
               posebno komisijo, ki dela na podlagi posebnega zakona in Poslovnika. Torej za
               reševanje konkretnih primerov pa sodi v pristojnost drugih vej oblasti, razen seveda,
               kolikor gre za volilno funkcijo Državnega zbora. Podali smo tudi dve konkretni
               pripombi. Glede prve, ki se nanaša na Banko Slovenijo ugotavljamo, da je pač sklep
               popravljen tako, da sedaj le predlaga. Tako da v tem smislu menim, da ni več ta,
               vprašanje posega v samostojno, ustavno določeno samostojnost Banke Slovenije
               prisotno.</p>
               <p>Glede drugega opozorila, ki je bilo v osnovnem gradivu pod točko dva, se pravi glede
               ugotavljanja na kakšen način so posamezniki prišli do premoženja pa ugotavljamo, da
               te vsebine v novem predlogu ni več, tako da tudi našo pripombo umikamo oziroma ni več
               aktualna. Hvala.</p>
            </sp>
            <sp xml:id="SDT4-OZG-Nujna-024-2008-05-30.sp37">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospe in gospodje, odpiram razpravo. V uvodu ste bili temeljiti in gotovo je
               dosti izzivov za razpravo. To kaže že tudi lista doslej prijavljenih razpravljavcev.
               10 poslancev je doslej prijavljenih. Ob tem bi pa rad rekel, da ste k razpravi
               povabljeni seveda tudi vabljeni in tudi drugi prisotni. Kolikor ste, imate mnenje o
               zadevi, ki jo obravnavamo, kolikor ste izzvani, kolikor bodo zastavljena v razpravi
               tudi kakšna vprašanja, s tem, da tudi striktno mislim sejo voditi v smislu tega kot
               je rekel gospod Strle, da to ni in ne sme biti preiskovalna komisija, ampak dejansko
               v okviru pristojnosti in vloge Državnega zbora. Tako, da naj se nihče ne boji, da bi
               na ta način peljali razpravo. Vsak bo, mislim to predvsem za vabljene goste,
               odgovarjal tako kot sam ocenjuje in misli, da lahko razpravlja in da lahko reče
               tisto, kar lahko reče. Prvi prijavljeni je Sašo Peče.</p>
            </sp>
            <sp xml:id="SDT4-OZG-Nujna-024-2008-05-30.sp38">

               <speaker>SAŠO PEČE:</speaker>

               <p>Spoštovani navzoči, dober dan tudi v mojem imenu. Dovolite, da za uvod tega mojega
               kratkega dela poudarim, da nisem član Odbora za gospodarstvo in iz tega naslova tudi
               nimam glasovalne pravice.</p>
               <p>Kljub temu pa bi rad izpostavil tiste moje osnovne pomisleke okoli procesa
               manipuliranja slovenske države, ki so se začeli aktivno odvijati v čistem začetku
               letošnjega leta. WD 40 ima neverjetno dolgo življenjsko dobo in očitno še zmeraj
               škropi. Štiri leta, štiri leta traja mandat aktualne Vlade. Štiri leta aktualna Vlada
               izvaja kadrovsko, upravljavsko politiko, nenazadnje tudi menedžersko in pa medijsko
               politiko. Po štirih letih pride nekdo in reče, da vse kar je v teh štirih letih
               naredil je to, da je v zadnjih dneh iztekajočega se mandata opazil nepravilnosti. Iz
               tega naslova potem prvo vprašanje. Koliko let potem potrebuje Vlada Janeza Janše, da
               bo sploh začela ukrepati? Torej kdaj se bo prenehalo stanje opazovanja in prešlo v
               stanje ukrepanja, kar bi bilo za neko sposobno, normalno, ambiciozno Vlado po moji
               oceni dovolj leto dni. Torej, da bi prevzela stvari v svoje roke. Iz tega
                  naslova<stage type="mag"/> <stage>(Nadaljevanje)</stage> mislim, da nam
               ponuja tako sklic izredne seje, kot celotna razprava, nenazadnje pa najbolj odgovor
               ministra jasno sliko, da imamo žal oziroma, da nimamo dovolj sposobne Vlade, da bi
               opravljala svojo funkcijo, torej vladati.</p>
               <p>Z operacijo Čista lopata si je predsednik Vlade, se boste strinjali ali pa ne,
               avtoriziral to protiizredno oziroma se opravičujem, protikorupcijsko ali pa
               korupcijsko, iz katere strani gledamo, sejo. Torej z začetki v okviru letošnjega leta
               si je rezerviral mesto, da bo ta tema ga ponovno, jaz iskreno upam, da ne, ampak
               povrgla v orbito priljubljenosti v smislu zavzemanja za pravičnost, demokracijo in
               vse ostale lepo zveneče besede. Meni v osnovi ni bilo jasno kako lahko nekdo, ki ima
               štiri leta škarje in platno čisto v svojih rokah reče, da pač s škarjami ni znal
               rezati. To jasno nakazuje, vsaj po mojem trdnem prepričanju na nesposobnost vladanja
               in to je tista osnovna bojazen, ki jo imam jaz osebno pred morebitno ponovitvijo
               aktualne Vlade.</p>
               <p>Po moji oceni ni na Vladi, da ali pa bolje rečeno, po mojem prepričanju ni na Vladi,
               ni naloga Vlade, da preganja s šibo. Naloga Vlade na podlagi Ustave in zakona o Vladi
               je v ustvarjanju take zakonodaje, ki bo preprečevala tovrstne malverzacije in za
               izhodišče, pred dnevi sem slišal predsednika Vlade, gospoda Janeza Janšo, ki je
               dejal: "Do konca predsedovanja Slovenje Svetu EU se v SDS ne bomo ukvarjali z volilno
               kampanjo." Kaj je tu drugega danes, kot volilna kampanja? Kaj je nenazadnje vsak
               nastop predsednika Vlade v tekočem letu drugega kot volilna kampanja? Kaj je to na
               podlagi sklepov, ki so predlagani? Na koncu bom tudi sam predlagal sklep v imenu
               Poslanske skupine Lipa. Ocenjujem pa, pa mogoče čisto enako, kot nekdanji predsednik
               države, gospod Kučan, da gre za zlorabo inštituta Državnega zbora, da gre za zlorabo
               tistih poslancev, ki ste sklicali, posebej ker ste v vlogi tistih, ki v tej državi
               vladate, če bi to naredil nekdo, ki nima moči, ki njegova moč se ustavi pri
               opozarjanju, potem bi bila zadeva, če bi bila seveda vsebinsko korektnejša, za
               pozdraviti.</p>
               <p>Kar se tiče same izredne seje verjamem, da gre v obliki manipuliranja družbe.
               Dejstvo je, da državljani in pa državljanke žal niso seznanjeni do te mere z dejstvi
               kot smo mi ali kot so nekateri, ki so blizu Vladi Republike Slovenije, zato je žal,
               še enkrat poudarjam, z njimi na neki čustveni bazi najlažje jih prepričevati v to
               kako je Janez Janša imel dobre namene leta 2004, 2005, 2006, 2007, 2008, ampak mu
               potem zlobni pa kolega Cvikl vem, da mi boš oprostil, zlobni kolega Cvikl tega ni
               dopustil. Zaradi tega, ker je pa naenkrat glas kolega Cvikla vreden 50% Državnega
               zbora.</p>
               <p>Dovolite, da iz tega mesta izpostavim, vsaj po moji oceni, tri temelje okrog katerih
               bi se morala vrteti razprava in ki niso v ničemer v obliki izključno cenenega
               populizma uperjeni v volilne točke. Prvič. Če rečemo odkrito pa če ne zasledujemo
               tega cilja letošnje jeseni, potem moramo izpostaviti dejstvo, da slovenska
                  zakonodaja,<stage type="mag"/> <stage>(nadaljevanje)</stage> torej slovenski
               zakoni s področja gospodarstva, omejevanja konkurence, prevzemov gospodarskih družb
               obstaja oziroma da so prevzemi legitimni in legalni, zato se odvijajo. Slovenske
               zakone sprejema Državni zbor in blefirati to in reči nekdo drug je kriv, gospodje, to
               je od nas poslancev nekorektno, glede na to, da mi zakone sprejemamo. Mi sprejemamo
               zakone, ki so vse to omogočili. Ampak kdo pa je avtor teh zakonov? Avtor teh zakonov
               je aktualna Vlada Republike Slovenije, ali drugače rečeno Vlada Janeza Janše.</p>
               <p>Spomnimo se razprave, mislim, da je bilo konec decembra, zakona o prevzemih. Ali je
               bila kvalitetna razprava? Ali je v njej sodelovalo več kot 10 poslancev Državnega
               zbora? Ne, gospodje in gospe. Zakon o prevzemih v drugi polovici decembra lanskega
               leta je šel mimo Državnega zbora, približno tako, kot zakon o izvrševanju proračuna,
               ki je tudi zelo zelo pomemben, ampak gre približno v 40, 45 minutah mimo Državnega
               zbora. Torej, toliko pozornosti so poslanci, predstavniki ljudstva, predstavniki
               političnih strank posvečali zakonu o prevzemu in približno enako je pozornosti v
               Državnem zboru omenjenemu zakonu posvečal tudi gospod Vizjak, minister. Koliko
               amandmajev, koliko predlogov sprememb posameznih materij s področja prevzemov, pa naj
               si bo parkirišč, naj si bo izčrpavanj podjetij je bilo vloženo na omenjenem zasedanju
               ob obravnavi omenjenega zakona? Redko katera poslanska skupina je upala dati amandma,
               zaradi tega, ker jo materija ni zanimala. Zaradi tega, ker nas vedno zanima kot
               politike samo tisto, kar vemo, da bo danes, mogoče čez teden dni, ali pa 10 dni še
               polnilo naslovnice, drugo, ali tretjo, ali četrto stran časopisa. Zato govoriti in
               kazati našo zaskrbljenost danes tu, s strani predlagatelja, je skregano z moralo, ali
               bolje rečeno to je izključna dvojna morala. Kdor bo s tega mesta govoril drugače,
               upam z zagotovstojno reči, ja, ta leže.</p>
               <p>Drugo, kar bi rad poudaril in nikoli ni bilo poudarjeno, vsaj v okviru politične
               razprave, je to, da so prevzemi možni samo v zelo dobri koleraciji ali povezavi
               vlada-gospodarstvo-menedžerji. Vlada-gospodarstvo-upravljanje. Kdo kadruje, kje je
               največje uradno parkirišče državnega premoženje, torej tistega, kar če ne bo čez tri
               mesece, bo pa čez dve leti, šlo v prevzeme prijateljskim osebam sta Sod in Kad.
               Državni zbor tovrstne razprave ni dopustil dvaindvajsetkrat v preteklih letih od kar
               vlada, kot predsednik Vlade Janez Janša. Dvaindvajsetkrat, gospodje in gospe, je samo
               Sašo Peče izpostavil zahtevo za razširjeno razpravo, pa naj si bo razpolaganje s
               premoženjem Soda in Kada, strategijo prodaje državnega premoženja, posamezni
               konkretni primeri. Ampak veste kaj je bilo skupno? Vsem odgovorom Državnega zbora,
               bom govoril samo o mojih primerih, to, da sta oba in prvopodpisani in zadnje
               podpisani, ki sta zahtevala danes moralno razpravo o tem, kako vsi nagajamo gospodu
               Janezu Janši in kakšne krivice se mu zgodijo in kako bo potreboval še 20 let, če bo
               hotel pristriči peruti, da sta gospoda prvopodpisani in če se ne motim kolega Tanko
               in zadnje podpisani kolega Grims čisto vedno nasprotovala predlogu za razpravo v
               Državnem zboru takta, ko je bil čas leta 2004, leta 2005, leta 2006, leta 2007, leta
               2008. IN danes stopite in zahtevate naj slovenska javnost dobi celostno sliko
               vpogleda, ampak v okviru normalnega dela, ko so se odvijali prevzemi, ne da bi jih z
               zakonom preprečili, niti z razpravo v Državnem zboru, ampak se sedaj tik pred koncem
               mandata ponovno pojavite z VD40 in z njim špricate kolikor pač še gre. Meni osebno se
               zdi to najlepših primerov nemorale ali dvojne morale ali pa <stage type="mag"/> <stage>(nadaljevanje)</stage> tudi tretjo obliko manipuliranje družbe. Jaz ne
               verjamem, da boste koga v tej sobi zmanipulirali ali prepričali, ampak dejstvo je, da
               nas niti ne potrebujete, ker mi smo tako že odločeni kaj bomo v tisti septembrski
               nedelji naredili.</p>
               <p>Rad bi izpostavil še tretji korak, ki je bil vedno, ne samo danes, potreben za
               prevzeme, parkiranja in podobne stvari. To je seveda financiranje. Gospodje in gospe,
               brez finančnih sredstev, pa naj le ti prihajajo iz privatnih žepov ali inštitucij,
               prevzem, ali kakršnakoli druga oblika prodaje državnega premoženja ali družbenega
               premoženja, ali ene izmed 237 naložb Soda in Kada, ki jih načrtuje prodati, pa
               Državni zbor o tem ni sprejel ne strategije, ne ničesar, samo Vlada Republike
               Slovenije se je na začetku svojega mandata odločila, da bo 200 in nekaj naložb, torej
               tiste, ki so dobre, ki nosijo dobičke, kakor tudi nekaj, ki niso dobre, se je Vlada
               na seji odločila, da bo prodala. Niti v Državni zbor niso prišli. Danes vsi, med
               njimi tudi Paloma, vsaj za ta primer upam, da veste, danes vsi trobimo v eden in isti
               rog, joj, kako je pa to bilo katastrofalno. Ampak nihče od ostalih, tudi Splošna
               plovba med drugim. S čim so prišli v Državni zbor predstavniki Vlade? Ti naši
               gospodje, ki se tako zelo trudijo. Pridejo izključno z odlokom o prodaji državnega,
               stvarnega in finančnega premoženja, ki pa zavzema vsega skupaj 10 in mogoče nekaj
               lastniških deležev, ki jih bo država prodala. Na drugi strani Vlada Republike
               Slovenije kot 100% lastnik Soda in Kada, kot upravljavec Soda in Kada, kot ljudje, ki
               imajo ekskluzivo nad skupščino Soda in Kada razpolagajo in dobijo v upravljanje in v
               prodajo preko 200 slovenskih podjetij. In potem naj se na koncu čudimo in tepemo in
               poskušamo popraviti to zadevo. Jaz ne morem drugače, meni tudi pravijo, zakaj se samo
               kritizirajo Vlado Republike Slovenije. Koga pa naj? Pa ne bom kolega Cvikla vzel za
               primer, ker ga tu ni notri. Naj kolega Kumarja. Ja, mogoče pred 10 leti, ja. Ampak če
               bomo iskali krivce nazaj v obdobju Marije Terezije, med tem pa zamegljevali zadevo in
               govorili, ta 4 leta so minila tako, ničesar nismo mogli, ni bilo ene seje Vlade, ni
               bilo ene seje parlamenta, ni bilo enega zasedanja Soda, Kada, ne vem česa še vse, in
               bomo po 4 letih rekli, prehitro je šlo mimo nas, nismo mogli niti strategije
               vzpostaviti, kaj šele karkoli drugega. Gospodje, naši ljudje, državljani in
               državljanke si zaslužijo več kot to.</p>
               <p>No, in ko govorim ravno o financiranju teh odkupov oziroma prevzemov, se
               opravičujem, prodaj, prihvatizacij, kakorkoli hočete imenujemo to zadevo, kakorkoli
               to komu ustreza je za izpostaviti samo v zadnjih primerih, ki ste jih tako navajali v
               predlaganih sklepih za sejo Državnega zbora je bil največji financer NLB in NKBM. Če
               komu kratice delajo problem, Nova Ljubljanska banka in Nova kreditna banka Maribor.
               Kaj je njuna skupna značilnost? Vpliv države. Z drugimi besedami, vpliv Vlade
               Republike Slovenije. Kdo postavlja <stage type="mag"/>
               <stage>(nadaljevanje)</stage> posredno in neposredno upravo, nadzorni odbor, skupščino v teh dveh
               bankah Vlada Republike Slovenije; Ali slučajno kdo drug?; in je kadarkoli prišlo do
               predloga ali mogoče samoiniciativnosti, saj verjetno je to element, ki bi ga minister
               mogel imeti, pa žal vemo, da je to zelo deficitarno področje, do tega, če smo že s
               tem seznanjeni, če smo zato vsi vse vedeli, da pa bi financerja vprašali, ki je
               državni, torej država je financirala, z drugimi besedami, te odkupe, ali vlada, ne pa
               potem reči - joj, nismo vedeli, to je šlo mimo nas, to s čimer nas poskušata zdajle
               prepričevati predlagatelji seje.</p>
               <p>O tabeli se je govorilo, mislim, da je bila pred dnevi objavljena v častniku
               Finance. Tabela nam nakazuje frekventnost prevzemov v letu 2001 - en primer, v letu
               2002 - en primer, v letu 2007 - malo morje primerov. V letu 2007, ko je ta Vlada že
               bila v drugi polovici svoje življenjske dobe, nakar se minister seveda zbudi malo
               prej in prvič pove in pohvali - super, prevzeme imamo. Fenomenalno. In veste katero
               leto je še značilno po prevzemih - leto 2008. Ampak vi niste .../Nerazumljivo./... vi
               niste vajeti v svoje roke, vi niste škarij in platna dobili v letu 2008, gospodje. In
               če smo na začetku mandata vedno znova poslušali - prejšnja vlada je vse kriva in
               podobne stvari. V redu, leto dni zaradi prejšnje vlade ne moremo narediti novih
               ukrepov. V redu, leto dni. Ampak v nekem obdobju je potrebno pokazati rezultate,
               sposobnost se to imenuje. Pa ne jaz in ne noben izmed mojih poslanskih kolegov,
               kolega Zagorac, Barbara Žgajner Tavš ni bil nikoli v vladi. Tako, da bog ne daj da bi
               slučajno kdo razumel, da branim nekdanjo vlado Liberalne demokracije ali aktualno
               vlado. Ne, saj nikoli nismo imeli teh možnosti. Jaz pravim, če predstavljajo
               privatizacija, prevzemi tako zelo veliko oviro kot se poskuša na vsak način
               prikazati, jo kriminalizirati, navkljub temu, da je; mislim, da je gospod Mencinger
               rekel - Slovenija se je odločila za kapitalizem, istočasno Slovenija noče imeti
               kapitalistov. Zakaj se je potem Slovenije odločila? Dejstvo je, da bodo nekateri v
               državi vedno, ne vedno, ampak bodo uspešni, nekaterim bo uspelo, ampak to je
               vsepovsod. In kaj je naloga politike? Ne da skriva, ne da si zamaši ušesa, ampak da
               ustvari tiste pogoje, zakonske, ki bodo preprečili zlorabo zakonodaje. In to se
               dogaja, gospodje, gospe, in prevzemimo to krivdo nase. Vsak v svojem delu - drži.
               Tisti, ki vlada tisti ima vladajoči delež krivde. Kakorkoli danes govoriti tu ali v
               torek drugače je zelo zelo nekorektno.</p>
               <p>Mislim da isti gospod, gospod Mencinger je rekel - v kolikor bi Vlada Republike
               Slovenije želela danes in tu preprečiti omenjene zadeve, naj Vlada Republike
               Slovenije sprejme sklep o zamrznitvi privatizacije. Naprej. mogoče bomo rešili 170
               podjetij kolikor mislim, da jih je še na seznamu SOD-a in KAD-a za prodajo. Mogoče
               nam bo pred tem uspelo sprejeti v Državnem zboru, v državi konsenz, da se bomo sploh
               enkrat odločili kaj je tista zelena nit zakaj država sploh prodaja državno
               premoženje. Mogoče bomo enkrat prišli do strategije, kot 4-članska družina, če se
               odloči zakaj proda avto. Verjetno ima razlog za to, ne, ampak mi vsi skupaj, predvsem
               pa Vlada, upravljavci premoženja dveh milijonov Slovencev, pa ne vemo zakaj prodajamo
               posamezne stvari, ker nimamo niti strategije. Državni zbor, je to šlo mimo oziroma
               niti v Državni zbor ni prišlo.</p>
               <p>Kadar je razprava o državnem premoženju ali razpolaganju, gre 5 minut na poslansko
               skupino. Kadar je kakšen gospodarski zakon - vsi vemo, zanj ni interesa, za razpravo,
                  <stage type="mag"/> <stage>(nadaljevanje)</stage> ker v tistem momentu to
               pač ni aktualno. Jaz vam dajem to možnost, ker vem, da je gospod Mencinger ne more
               dati, predlog sklepa. Imam pisno napisanega, glede na to, da nimam glasovalne pravice
               je na vas, gospodje in gospe, ali ga boste sprejeli ali ne. Predlog sklepa se glasi:
               Državni zbor Republike Slovenije predlaga Vladi Republike Slovenije naj v okviru vseh
               svojih zmožnosti zamrzne privatizacijo vsega državnega premoženja. Če hočemo imeti
               transparentnost, ja, potem je potrebno sprejeti ta sklep, pred tem sprejeti
               strategijo tako o prodaji, kupnini, kot o kupcih, ne pa tako, da veljajo dvojna
               merila - država prodaja Slovensko industrijo jekla z garantom bank, ki pomeni
               izčrpavanje podjetij v prihodnje, kjer bodo odplačevali skozi sebi izplačane visoke
               dividende, izčrpavali podjetje, potem pa to nekdo drugi naredi in za tujca je to
               "vau" za pozdraviti, minister Vizjak je na zadnji seji rekel: Smo imeli izjemen
               primer prodaje, ko smo SIJ prodali ruskemu, mislim, da je bil Koks, nekaj takega, ko
               pa se to zgodi .../Nerazumljivo./... pa je to naravnost katastrofa. Ja, sprejmimo
               merila in povejmo - to je sprejemljivo, to ni sprejemljivo. Ampak, če mi ne sprejmemo
               teh meril in nismo poklicani, mi smo plačani, mi smo izvoljeni za to, za ta merila.</p>
               <p>Torej če hočemo, vsaj po moji oceni, izpasti vsaj malo kredibilni v okviru slovenske
               politike v celoti, potem sprejmimo in pokažimo, da nam je nekaj mar za slovensko
               premoženje. Tisto, ki je v direktnem lastništvu Republike Slovenije ali pa tisto, ki
               je v paradržavnih inštitucijah. Tudi naložbe v bankah, kar gre mimo nas, tega se
               moramo zavedati kako se Petrol prodaja preko NKBM-ja ali podobne stvari, kdo ga
               kupuje, kateri klimatizirani prijatelji in podobne stvari, ampak nikoli nihče izmed
               vas vladajočih, ki ste podpisani pod to izredno sejo, ki ste s svojim podpisom
               avtorizirali vašo zaskrbljenost za slovensko premoženje niste dovolili, preprečili
               ste razpravo v Državnem zboru na omenjene tematike.</p>
               <p>Še enkrat bom poudaril, po moji oceni, pa ne glede na to, da se žal bojim in vem, da
               bo velika večina potrebnih državljanov, seveda po vsej verjetnosti kupila vašo skrb
               in bojazen za slovensko premoženje. Po drugi strani pa si seveda želim in verjamem,
               da so naši ljudje postali malo bolj previdni in zahtevni da bi kupovali tovrstne
               zgodbe.</p>
               <p>Gospod predsedujoči, da bomo zaključil, jaz vas prosim, če boste predlog sklepa, kot
               sem ga prejle prebral, dobili ga boste tudi pisno, uvrstili kot predlog sklepa in da
               se o njem tisti poslanci, ki imajo glasovalno pravico do njega tudi opredelijo.</p>
               <p>Hvala.</p>
            </sp>
            <sp xml:id="SDT4-OZG-Nujna-024-2008-05-30.sp39">

               <speaker>PREDSEDNIK FRANC (FERI) HORVAT:</speaker>

               <p>Ali kot amandma na predlog sklepa?</p>
               <p>Veste kaj, če bomo zdaj začeli z replikami na vsako razpravo, potem se razpravo
               razprši in zgubi svoj smisel. Jaz mislim, da je korektno, da po dvournem uvodu
               predlagateljev dopustimo poslancem, da se opravi nekaj razprav in potem tudi gospod
               Grims je želel odgovarjati na nekatere ugotovitve kolega Pečata, ampak ne bi bilo
               .../Oglašanje v ozadju./... ne bi bilo korektno in mislim, da je bolj korektno in
               bolj racionalno, da se opravi nekaj razprav ker se bodo verjetno kakšne zadeve
               ponovile, pojavila nova vprašanja, tudi kakšna vprašanja ali se nanašajo na <stage type="mag"/> <stage>(nadaljevanje)</stage> Vlado ali na druge ustanove ali
               na predlagatelje tako, da... .../Oglašanje v ozadju./...</p>
               <p>Poglejte, počakajte malo, da vam preberem 70. člen Poslovnika. "Vsak razpravljavec
               ima pravico do odgovora na razpravo drugega razpravljavca, replika, v kolikor se ta
               razprava nanaša na njegovo razpravo, če meni, da je bila njegova razprava napačno
               razumljena ali napačno interpretirana. Predsedujoči mu da besedo takoj ko to zahteva.
               Replika se mora omejiti samo na potrebno pojasnilo in ne sme trajati več kot 3 minut.
               Replika na repliko ni dovoljena, razen če predsedujoči oceni, da so bile navedbe v
               repliki netočne." Iz razprave gospoda Pečeta ni bilo nekaj direktno na vas na kar bi
               bilo možno replicirati.</p>
               <p>Proceduralno, izvolite.</p>
            </sp>
            <sp xml:id="SDT4-OZG-Nujna-024-2008-05-30.sp40">

               <speaker>ZVONKO ČERNAČ:</speaker>

               <p>Bom zelo kratek, gospod predsednik. Hvala da ste mi dali besedo.</p>
               <p>Namen moje intervencije je bil v tem, da sem želel opozoriti na eno netočnost za
               katero dvomim, da je gospod Peče ne ve. Govoril je o tem, da v tem Državnem zboru
               nismo govorili o strategiji prodaje finančnih naložb države. Mi smo o tem govorili,
               imamo gradivo, zdaj nam bo prineseno. Te finančne naložbe so razporejene v tri
               predale. V tistem prvem so tiste naložbe, ki so minormnega pomena in nimajo nekih
               globalnih finančnih učinkov za državo. V drugem tiste, ki se prodajo po nekem
               postopku in v tretjem tiste, ki so za državo zelo pomembne in katerih ni smotrno
               prodati. O tem smo govorili in tako tudi ta prodaja poteka...</p>
            </sp>
            <sp xml:id="SDT4-OZG-Nujna-024-2008-05-30.sp41">

               <speaker>PREDSEDNIK FRANC (FERI) HORVAT:</speaker>

               <p>Kolega Černač, oprostite to ni proceduralno in vi ste prijavljeni in boste imeli
               priložnost razpravljati in tudi dati predlog.</p>
            </sp>
            <sp xml:id="SDT4-OZG-Nujna-024-2008-05-30.sp42">

               <speaker>ZVONKO ČERNAČ:</speaker>

               <p>Moj predlog je bil, da v takšnem primeru kot je bil ta bi bilo prav, gospod
               predsednik, glede na to, da ste s tem seznanjeni, da smo o tem govorili, da na takšno
               netočnost razpravljavca opozorite, ker v preteklosti je bilo, v času ko je bil
               predsednik upravnega odbora gospod Rop prodanih 734 naložb, 734, sedaj pa govorimo
               237 naložbah.</p>
               <p>Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp43">

               <speaker>PREDSEDNIK FRANC (FERI) HORVAT:</speaker>

               <p>Prosim ne zlorabljati replik ali tudi proceduralnih debat za vsebinske razprave,
               posebno še tisti, ki ste prijavljeni in boste dobili besedo.</p>
               <p>In besedo ima Dušan Kumer.</p>
            </sp>
            <sp xml:id="SDT4-OZG-Nujna-024-2008-05-30.sp44">

               <speaker>DUŠAN KUMER:</speaker>

               <p>Hvala lepa za besedo. Spoštovani vsi povabljeni danes na sejo, spoštovani kolegice in
               kolegi, tudi spoštovani minister Vizjak.</p>
               <p>V tem hramu zakonitosti je bilo pred 4-imi leti izrečeno, citiram: "Že na daleč, na
               100 kilometrov se vidi da nekdo iz kokošnjaka krade kokoši. In v te malverzacije, v
               te lopovščine, razen v nekaterih posamičnih primerih so praviloma vmešani posamezniki
               iz ali blizu oblastne politike." To je citat predsednika današnje Vlade Janeza Janše
               pred 4-imi leto, ko ste v tem hramu učenosti, zakonodaje 72 ur razpravljali; jaz sem
               si vzel čas in sem šel malo pogledati nazaj magnetograme, o korupciji, klientelizmu
               in da ne naštevam. Očitno je tisti VD 40, ki ga je takrat sedanji predsednik Vlade
               imel <stage type="mag"/> <stage>(nadaljevanje)</stage> pred seboj ni bil dobre
               kvalitete, da ti vijaki še vedno držijo. Zato spoštovani kolegi, največja tajkunska
               luknja danes in tudi v torek na tej razpravi bo, da ne bo prisoten in ni prisoten
               predsednik sedanje Vlade, ki je o teh stvareh je takrat vedel največ in danes, ko ima
               vse vajeti v rokah očitno ve še več kot takrat. Mi seveda, predvsem opozicijski
               poslanci, pa se lahko naslanjamo na informacije, podatke in tako dalje, ki jih seveda
               vi spuščate v eter, ko govorimo o tem problemu.</p>
               <p>Zato v Poslanski skupini Socialnih demokratov, niti v stranki Socialnih demokratov
               nikoli nismo imeli in nimamo nobenih težav razpravljati, diskutirati in iskati
               rešitve, da bi bila bolj pravično razdeljena nekdanja družbena in današnja državna
               lastnina, ko gre za, kot ste danes vsi rekli, za zaključek nekih procesov
               konsolidacije lastnine. Zato tudi predlagamo ta sklep, ki naj ga ta odbor ali v torej
               na seji sprejme Državni zbor. Sam osebno in moji poslanski kolegi so od leta 2005
               zastavljali poslanska vprašanja, vlagali zakone, ki bi na to temo dali mnogo prej
               nekatere odgovore na katere iščete odprta vprašanja in probleme, vi odgovore zdaj v
               letu 2008. Jaz sem seveda tudi od ministra danes pričakoval, kar je ena od osrednjih
               tem v tem gradivu - lastninjene Istrabenza, ker ni sekretarja Vlade, gospoda
               Predaliča, da bo minister za gospodarstvo povedal kako vlada ni nič ne ve o
               lastninjenju Istrabenza, če pa je drugi človek ali pa, bom rekel, prvi človek vira
               informacij o vladi sedi v tem nadzornem oziroma do predvčerajšnjem je sedel v tem
               nadzornem svetu. Jaz mislim, da potem tukaj nekaj ni v redu, da niti človek, ki sedi
               na vseh sejah nadzornega sveta in ima po zakonu, in da ne bom tega našteval, tudi
               nekatere pristojnosti, obligacije in nenazadnje odgovornost, o tem ne informira
               Vlade, je pa visok vladni uradnik in uslužbenec.</p>
               <p>Zato, spoštovani kolegice in kolegi, te zimzelene "šlagereje", ki sem jih danes
               poslušal, ker sem jih večino prebral v magnetogramu iz leta 2004 kažejo eno res
               pozitivno stvar in to je da so nekateri kolegi iz koalicijskih strank pravi geniji za
               poduhovljenje zgodbe o zarotah in raznih intrigah, predvsem pa klipingih, ki jih
               delajo iz časopisov. Ker, če prav razumem, večinoma podkrepljenih zadev v tem gradivu
               je iz klipingov iz časopisov in nenazadnje, tudi na koncu se zadeva zaključi z, kako
               bi rekel, koncentracijo kapitala v medijskih hišah. Skratka, te zimzelene "šlagerje"
               pred 4-imi leti o LDS-u, o SD-ju o Forumu 21, o klientelizmu, korupciji, še enkrat,
               smo poslušali za 4 cele dneve in noči in takrat ste tudi obljubil, s predsednikom
               Vlade na čelu, velike obljube, velike sklepe ste sprejeli kaj boste storili, če vam
               ljudje zaupajo <stage type="mag"/> <stage>(nadaljevanje)</stage> oblast oziroma
               dajo v roke upravljanje države in naj vas spomnim, danes nismo več leta 2004, danes
               smo leta 2008, to je štiri leta kasneje. In kaj ste storili? Nič. Lahko to tabelo o
               prevzemih diskutirate, obrazlagate kakorkoli na kakršenkoli način, to je fakt, to je
               dejstvo. Večinoma menedžerskih prevzemov se je prevzelo v letu 2006, 2007 in 2008. In
               da bom še bolj nazoren in plastičen, danes, ko vi to sejo sklicujete in argumentirate
               zakaj sklicujete, je pomemben sestanek 12. avgusta 2005. To je, ko je zastavica
               padla, da so menedžerji in lastniki in ne vem kdo se spustili v to igro, vaši
               dotedanji prijatelji in zavezniki. Zdaj ni več tajnost kaj ste se na tistem sestanku
               12. avgusta 2005 pogovarjali. Ta sestanek in vsebino tega sestanka so povedali
               akterji tega sestanka. Vaš problem je, da ste z njimi prišli v nasprotje in konflikt,
               ampak posledice zaradi tega, ker ste se na začetku mandata odločili, da si boste
               izgradili nek klientelistični, da ne rečem politično gospodarski imperij in s
               tistimi, ki ste tega gradili ste se leta 2005 v jeseni skregali, vam to ni več
               uspelo, da ne boste zopet rekli, da govorim na pamet, ker ko govorimo o vpletanju
               države v gospodarstvo ali po vlogi države v gospodarstvu sta odskočni deski KAD in
               SOD. In za ilustracijo vam bom samo povedal kako ste kadrovali leta 2004 23. decembra
               v KAD-u, govorim o skupščini KAD-a. Gregor Gomišček, član SDS, kandidat SDS na
               volitvah 2004, Bogomir Špiletič, član SDS, kandidat SDS na volitvah 2004, Matjaž
               Janša, kandidat SDS na volitvah leta 2000, Drago Šiftar, član izvršilnega odbora SDS,
               Dragica Jazbec, kandidatka SDS na volitvah leta 2004, Rado Likar, kandidat SDS na
               volitvah 2004, Ervin Božan, kandidat SDS na volitvah 2004, Marjan Senica, v.d.
               direktorja za logistiko na MORS v obdobju pogajanj s Patrio, da ne naštevam še
               naprej, tudi drugi vaši koalicijski partnerji so dobili doberšenj delež. Isto velja
               za SOD, da ne bi zdaj vseh imen in vseh tel stvari našteval, ampak vse pore
               družbenega in gospodarskega življenja ste spustili to ožilje in jo napolnili s krvjo,
               ki se ji reče strankarski, ne politični, kadri, ampak strankarski kadri predvsem
               strank koalicije. Tu se stvar še ni končala, ti nadzorni sveti potem, ki so bili
               imenovani preko teh ljudi, ki so jih dali KAD in SOD, in jaz sem enkrat v enem
               poslanskem vprašanju ministru za finance, pa mislim, da Gregorju Virantu kot šefu
               neke kadrovske komisije na Vladi številko, postregel številko koliko je kadroval KAD
               in SOD, to je 472 ljudi, ti ljudje so potem postavili tudi kadre v uprave teh
               podjetij kjer država ima večinski ali pa delež v teh gospodarskih družbah. In kar po
               vrsti so se vrstile zamenjave v upravah kjer imata KAD in SOD samo četrtinski delež,
               ampak, <stage type="mag"/> <stage>(nadaljevanje)</stage> ko sta stopila skupaj
               sta imela to veliko moč in ne bom vam govoril o Petrolu etc., etc. To se pravi, če bi
               Vlada imela resničen namen, da bi leta 2004, ko je dobila zaupanje volivcev samo
               zato, ker jim je obljubila, da bo zmanjšala to tegobo, ki se ji reče korupcija,
               klenetelizem, potem bi takoj od začetka s temi stvarmi začela tako sistemsko, tako
               zakonsko kot seveda še na druge načine. In, ko danes govorite, tudi minister, glede
               teh nadzornih inštitucij, Agencije za trg vrednostnih papirjev in urada, lepo vas
               prosim, kaj ste pa štiri leta, če ste o tem cunamiju, ki rečemo, to je takšna
               prispodoba za te kadrovske menjave, zakaj v teh dveh agencijah pa tega niste storili
               takrat, saj tudi v drugih inštitucijah in drugod mandati se še niso iztekli, pa ste
               stvari zamenjali tudi v tistih, ki so državne inštitucije ste te kadrovske, jaz jih
               kar imenujem čistke, počeli. Moj odgovor je zelo preprost. Dokler ste sedeli za isto
               mizo in tisto kar sem na začetku rekel, se dogovarjali in potem, ko ste se pa
               skregali je pa vrag vzel šalo. In ti, ki so se povzpeli nad vas s katerimi ste ta
               imperij skupaj gradili so dobili kot na veliki skakalnici, letalnici, ko dobiš
               vzgonski veter in letiš, letiš in potem moraš na hitro pristati in danes smo tukaj.
               In v letu 2007 in 2008 so pri teh menedžerskih prevzemih stvari se hitro pritlehnile.
               Skratka, da ne bom zavlačeval, več bomo povedali na seji Državnega zbora. Rad bi pa
               še nekatere stvari, jaz sem imel 36 replik na uvode, ki sta jih imela predlagatelja,
               pa sem si jih izbral tri, da bom skušal zdaj v tej razpravi replicirati. In sicer, ko
               se govori o skrajšanju, zastaranju teh kazenskih pregonov, lepo vas prosim, da vam
               citiram prejšnjo zakonodajo, ki je veljala do oziroma še velja in bo veljala še do
               pojutrišnjega dneva. Poslovna goljufija je absolutno zastaranje nastopi po 20-ih,
               govorim zdaj o teh, ki govorite s temi termini tudi o teh, ko obrazlagate,
               argumentirate, pa pravite zaradi zastaralnih rokov ni bilo možno ukrepati, organi eni
               in drugi niso mogli ukrepati. Preslepitev pri poslovanju z vrednostnimi papirji, 20
               let. Zloraba notranjih informacij, 10 let, zloraba položaja ali pravic...je 20. let.
               Se pravi, v vseh teh primerih, ki govorite je tako leta 2004, pa mislim, da še letos
               možnost, da stvari niso zastarale, seveda tisti, ki imajo odgovornost, da s temi
               stvarmi se ukvarjajo, ne parlament, ker parlament ni preiskovalni in ni organ
               pregona, tisti, bi te stvari morali početi in jih ne more ta zakonodaja ovirati, da
               tega ne bi počeli.</p>
               <p>Drugo, ko se veliko govori in danes je tudi eden od uvodničarjev imel, ko je govoril
               o kadrovskih zadevah družinske povezave ne samo klientelistične, strankarske, zato,
               ker gre za eno podjetje, ki je v zadnjem času tudi pri teh <stage type="mag"/><stage>(nadaljevanje)</stage> tudi pri teh prevzemih oziroma pri iskanju
               strateških partnerjev in lastninjenju Iskraemeco razvpita firma v javnosti. Ampak
               poglejmo v nadzornem svetu, kdo pa je po letu 2004, ko je prevzela ta koalicija to
               oblast sedi v tem, je sedel v tem nadzornem svetu, tako imenovana človek lista, se
               imenuje ta nadzorni svet. Marta Jarc je dobila priložnost, da sedi. Kdo je Marta
               Jarc? Poslovni register je ne omenja. Je pa bila direktorica tržiške občinske uprave,
               morda je še, desna roka nekdanjega župana Ruparja in tudi sestra poslanca mojega
               kolega Branka Grimsa. On je tudi predsednik kranjskega odbora vašega SDS. Ampak ima
               tudi podpredsednika ta odbor, ki je gospod Homan, ki je zdaj tudi poslanec in
               poglejte tudi Saša Homan, njegova žena je dobila mesto v tem nadzornem svetu
               Iskraemeco. Vi zdaj ob taki kadrovski sestavi, drugih ne omenja, govorite o nekih
               drugih strukturah, ki so Iskraemeco v teh zadnjih letih pripeljali, ne bom uporabil
               grde v besedo v to godljo, ki je, ampak ti so takrat bili, ko je Iskraemeco še bil
               dober. Bili so namesto, predvsem prva namesto dr. Jožeta Mencingerja, ki je iz
               prejšnjih časov, prejšnji kader in ne obvlada strokovno te stvari. Mogoče, ne spuščam
               se v to, ampak mogoče direktorice občinske uprave tudi obvladajo to in ne bi rad bil
               grd do teh ljudi. Mogoče se ljubiteljsko tudi ukvarjajo s tem. To je drugi tak
               primer.</p>
               <p>In tretji primer, kar je danes spet bilo povedano in tisočkrat že in minister bi
               lahko odgovoril, ko se govori o prodaji Mercatorja in o sklepu Evropske komisije.
               Lepo vas prosim, Evropska komisija je sprejela svoj ugotovitveni sklep na podlagi
               tistega, kar je ta Vlada poslala na Evropsko komisijo. Ni ona raziskovala in je
               ugotovila, da ne gre za državno pomoč pri odprodaji deleža Kada in Soda in nič
               drugega. V druge postopke se ni vtikala. Druge postopke je Računsko sodišče v
               Sloveniji ugotovilo, da je šlo za velike napake v postopku. In nenazadnje akterji 12.
               avgusta 2005 so sami povedali, da so se pogovarjali o odprodaji deležev Kada in Soda
               v Mercatorju.</p>
               <p>In da zaključim še z koncentracijo medijskega kapitala. Ja, spoštovani kolegi,
               morate, če že delate klipinge iz časopisov, potem bi bilo dobro, da bi nam danes
               predstavili tudi izjave Andriane Starine Kosem v zvezi z delom odvetnika Zdolška, ki
               sta direktno povedala, kaj ste se dogovorili 12. avgusta v zvezi z delom in kdo bo
               kaj za to dobil. Potem se je ta križanka, ta kombinatorika porušila in nekateri tako,
               kot sem prej rekel so dobili vzgonski veter in so poleteli.</p>
               <p>Da zaključim, jaz mislim, da smo bili v poslanski skupini dovolj fer in korektni. Ne
               izogibamo se tej razpravi, dobili smo po štirih letih priložnost, da lahko o tem
               govorimo. In naš predlog sklepa, ki je, mislim, da zajema tisto osnovno, kar
               parlament oziroma Državni zbor lahko stori v tem trenutku. Vsaki drugi sklepi
               pomenijo, da se meša zakonodajna veja oblasti v druge veje oblasti. In zato
               predlagam, da ta naš sklep tudi podprete. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp45">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega dr. Lahovnik. <stage type="mag"/>
               </p>
            </sp>
            <sp xml:id="SDT4-OZG-Nujna-024-2008-05-30.sp46">

               <speaker>DR. MATEJ LAHOVNIK:</speaker>

               <p>Hvala lepa. Spoštovane poslanke in poslanci!</p>
               <p>Rad bi opozoril na nekaj stvari. Najprej želim reči, da v poslanski skupini Zares ne
               nasprotujemo tej seji in menimo, da je prav, da se stvari razčistijo, zato smo tudi
               predlagali, da se na sejo povabi ključne akterje. Meni je danes izjemno žal, da tukaj
               ni generalnega sekretarja Vlade, gospod Predaliča, ki je imel vseskozi, je sedel v
               nadzornem svetu Istrabenza in na neka način vemo, da generalni sekretar Vlade ni
               kdorkoli. Generalni sekretar Vlade spada po plačilnem razredu v sam vrh vladnih
               funkcionarjev. In meni je žal, da ni zmogel tukaj toliko poguma, da bi delal družbo
               ministru za gospodarstvo in tudi v nadaljevanju bi prosil tudi ministra za
               gospodarstvo, da se opredeli. Ne nazadnje so vsi člani podpisali etični kodeks,
               kakšno je njegovo mnenje o tem, da je generalni sekretar Vlade Republike Slovenije
               ves čas sedel v nadzornem svetu Istrabenza, med tem, ko se je tam dogajala lastniška
               konsolidacija. Ob tem pa smo poslušali, da se ta Vlada ukvarja predvsem s
               predsedovanjem EU, da nima časa za druge zadeve. Jaz ne poznam nobene države članice
               v Evropski uniji, kjer bi generalni sekretar Vlade sedel hkrati v nadzornem svetu
               tako pomembne družbe, kot je Istrabenz. Očitno je našel za to čas. Čeprav smo na
               drugi strani v opoziciji poslušali očitke, da ne smemo postavljati zoprnih vprašanj
               vladi med predsedovanjem, ker ima toliko dela s predsedovanjem. Očitno pa je bil čas
               za to, da je sedel v nadzornem svetu Istrabenza v času, ko se je dogajalo to, čemur
               predsednik Vlade pravi tajkunizacija slovenskega gospodarstva.</p>
               <p>V nadzornem svetu Istrabenza je sedel tudi gospod Tomaž Toplak, predsednik Uprave
               Kapitalske družbe, oba z gospodom Predaličem sta vidna člana SDS. Oba. Predsednik
               nadzornega sveta, me boste popravili, če ni tako, je v NLB-ju gospod Igor Marinšek,
               drži, gospoda - ki je član SDS iz Maribora. Ta ista NLB je odobrila kredit družbi, ki
               jo danes obravnavamo na tej izredni seji, s katerim je izvedla potem menedžerski
               odkup. Ko pogledamo, na kakšen način so bili ti odkupi narejeni, vidimo, da je tudi
               Istrabenz izdal nekatere obveznice, ki so jih vpisale družbe in tudi takšno dolžniško
               financiranje sredstev za menedžerski odkup. In spet vidite, da so te obveznice
               vpisali tudi paradržavni skladi, Kapitalska družba. Jaz bi želel danes o tem
               povprašati gospoda Tomaža Toplaka, vidnega člana SDS, pa ni prišel sem, čeprav je bil
               povabljen. Tako, da jaz nimam nič proti, da danes govorimo o teh dveh primerih, ki
               jih omenjate, tudi če želite, Pivovarna Laško in Istrabenz, da danes očitno ne želite
               govoriti o drugih, o celi vrsti drugih primerov, ki bi tudi morali biti obravnavani
               od Iskraemeca, Slovenske industrije jekla, Palome, to kar se je dogajalo v tovarni
               dušika Ruše, kjer se podjetje danes zapira. Nimam nič proti, ampak takoj, kakorkoli
               govorimo o teh nepravilnostih, ki jih je ogromno, prav teh največjih, kjer predsednik
               Vlade pravi, da se dogaja tajkunizacija, ko pa odpremo pokrovko in pogledamo, kaj je
               spodaj pod to tajkunizacijo, pa gledajo ven glave SDS-a ključnih ljudi, članov
               stranke. Ko govorimo o menedžerskih odkupih.<stage type="mag"/><stage>(Nadaljevanje)</stage> Če pogledata ta seznam teh vseh največjih, ki so bili
               izvedeni, potem vidimo, da v letu 2001 in 2002 se jih je zgodilo 8%, 92% menedžerskih
               odkupov pa se je zgodilo v mandatu te, Janševe Vlade. In dve tretjini izmed teh se
               jih je zgodilo v zadnjih dveh letih. Zato, spoštovane gospe in gospodje iz koalicije,
               lastne sence preganjate. Jaz nimam nič proti, da o vseh teh zadevah govorimo, ampak
               dajmo govoriti objektivno. Zato prosim ministra, da se tudi opredeli do teh, ki so
               vpleteni, generalnega sekretarja Vlade, predsednika uprave Kapitalske družbe, da ne
               govorim o vseh ostalih. Mimogrede, Istrabenz naj bi zdaj, po tem, kar berem v
               časopisih, že marca letos kršil tudi prevzemno zakonodajo, tako pač trdijo tudi
               varuhi konkurence, varuhi regulatorni organi. In, spet ne boste verjeli, v tem
               obdobju je v nadzornem svetu Istrabenza sedel generalni sekretar Vlade Janeza Janše!
               Pa zdaj res ne vem, kdo se tu spreneveda. Dajmo o teh stvareh odkrito govoriti. In če
               ne želite tega bremena prevzeti nase, jaz ne trdim, da ste poslanke in poslanci tu o
               tem vedeli, za vse te povezave, ampak naj ti ljudje, gospodje, pridejo sem in to
               pojasnijo - zakaj generalnega sekretarja Vlade danes ni tukaj, pa je bil povabljen,
               minister za gospodarstvo je pa prišel. In to se mi ne zdi korektno. Enako velja za
               gospoda Toplaka in druge.</p>
               <p>Še nekaj bi eksplicitno želel razčistiti. Seveda, ko govorimo o Pivovarni Laško in
               dogajanju okoli nje, se zadeva nekako začne pri prodaji Mercatorja, tako vsaj vsi
               akterji tudi pravijo, to smo lahko brali v medijih. In danes bi tudi želel
               izkoristiti priložnost, ker od vseh povabljenih je prišel samo gospod Jankovič, da ga
               vprašam, kako tudi on vidi te dokumente, ki se zdaj pojavljajo v medijih. Namreč, z
               dne 22. junija 2005, torej, slaba dva meseca, preden se je zgodila znamenita prodaja
               Mercatorja, za katero zdaj predsednik Vlade pravi, da je bila napaka, je v 1. členu
               dogovora, ki so ga podpisali Matjaž Gantar, predsednik uprave Pivovarne Laško in
               predsednik uprave Istrabenza, gospod Bavčar, točka, kjer piše: "Pivovarna Laško d.d.
               se uskladi z državo na projektu D, kar je osnova za naslednje nadaljnje korake." In
               potem so navedeni nadaljnji koraki. Projekt D, kaj je ta projekt D? Prej sem imel v
               rokah časnik Delo, sem dobil neko asociacijo na to. Ker ko ste pisali o obvladovanju
               medijev danes, ko je tudi v tem gradivu, ko sem bral, o političnem obvladovanju
               medijev, in ko sem tu videl 1. točko, projekt D, potem sem pa pogledal tisto
               znamenito pismo nekdanje državne sekretarke, ki je povedala takole v tem pismu:
               "Naloženo mi je bilo, da naj potem, ko bo Pivovarna Laško pridobila pomemben
               kapitalski delež v časopisni hiši Delo, uredim tako, da bomo imeli," torej v SDS-u,
               "zagotovljen večletni vpliv na imenovanje nadzornega sveta Dela in s tem na uredniško
               politiko." Projekt D in te besede mi gredo skupaj, zato bi tudi o tem danes želel
               marsikoga kaj vprašati. Vprašam lahko samo tiste, ki so bili na sestanku 12.8. zraven
               ali pa o tem nekaj vedo. Danes pa je tu samo gospod Jankovič, ki ni bil neposredno na
               sestanku, smo pa videli tudi iz izjav, da marsikaj ve, da tudi sam pojasni, kako vidi
               mogoče to zadevo. In nenazadnje tudi nadaljevanje zgodbe.</p>
               <p>Če pa govorimo o Istrabenzu, kaj se je potem dogajalo. Kot sem že prej povedal,
               generalni sekretar Vlade <stage type="mag"/><stage>(Nadaljevanje)</stage> sedi
               v nadzornem svetu Istrabenza, v nadzornem svetu sedi tudi Tomaž Toplak, predsednik
               uprave Kad, Kapitalske družbe, oba danes nista želela priti sem. In Kapitalska in
               Odškodninska družba sta delež v Istrabenzu prodali Petrolu. Potem so se tudi tam
               dogajale neke povezave na področju energetike oziroma predvsem, mislim, na
               proizvodnji in distribuciji plina. Tako da že iz tega je razvidno, kako globoko je
               država, če hočete, tudi Vlada preko svojega generalnega sekretarja bila vpletena v te
               zgodbe.</p>
               <p>In jaz, kakor po eni strani pozdravljam, da želite poslanke in poslance, podpisani,
               ki ste vsi poslanke in poslanci SDS, o tem govoriti, se mi pa zdi sprenevedanje, da
               tisti, ki so dejansko akterji teh zgodb, to pa so vidni člani SDS, danes niti niso
               prišli sem, in se vsi delamo, kot da s tem nič nimajo. Pa še kako imajo s tem, pa še
               kako imajo. In mi jih danes ne moremo nič vprašati, saj jih ni tukaj. To je ta
               problem. In govoriti o tem, kako je ta Vlada zdaj napovedala vojno tajkunom, kako je
               napovedala, kako bo vse uredila, se mi zdi sprenevedanje, prav zato, ker so bili
               člani te iste Vlade v nadzornih svetih teh podjetij, ki so zdaj najbolj
               problematična, ki jih vi označujete za najbolj problematična. Generalni sekretar
               Vlade Republike Slovenije, ki je desna roka predsednika Vlade, je ves čas sedel v
               nadzornem svetu Istrabenza. In zdaj mi bo rekel predsednik Vlade, da nič ne ve, kaj
               se je dogajalo v Istrabenzu! Ne vem, če mu kdo verjame, jaz sem v dvomih. Želel bi
               danes tu odgovore, da lahko to vprašam. Tudi danes jih ni bilo. Vidimo pravzaprav,
               kdo od povabljenih je prišel. Verjetno so prišli tisti, ki si pač upajo o tem
               govoriti naglas. Očitno pa večine odgovorov ne bomo dobili. In bi res prosil, če že
               imamo tu goste, da imajo možnost tudi pojasniti, ker sem izrecno dal vprašanje. In
               ministru za gospodarstvo, ki ga res prosim, da se tudi opredeli do tega, ali se mu
               zdi prav, da je dejansko generalni sekretar Vlade ves ta čas sedel v nadzornem svetu
               Istrabenza, pa nihče v Vladi o tem ni nič vedel. Pa še nekaj bi rekel, samo upam, da
               ne bo odgovor, da je to počel v prostem času, da niste vedeli ali kaj podobnega, ker
               smo postavili celo vrsto vprašanj poslanke in poslanci in opozarjali na ta problem,
               ampak smo dobili takšne odgovore, da je bilo mogoče nedvoumno sklepati, da je pač
               politika tako globoko v gospodarstvu za časa te Vlade, da je pač o tem seznanjena in
               da želi neposredno nadzirati različne denarne tokove. Ampak zdaj smo videli, da se je
               vse skupaj končalo tako, da se je ravno tam, kjer je bil najvidnejši član Vlade v
               nadzornem svetu, zgodila največja lastniška konsolidacija. Hvala.</p>
            </sp>
            <sp xml:id="SDT4-OZG-Nujna-024-2008-05-30.sp47">

               <speaker>PREDSEDNIK FRANC (FERI) HORVAT:</speaker>

               <p>Hvala. Minister se bo potem oglasil, mi je dal znak. Repliko želi kolega Tanko, tri
               minute.</p>
            </sp>
            <sp xml:id="SDT4-OZG-Nujna-024-2008-05-30.sp48">

               <speaker>JOŽE TANKO:</speaker>

               <p>Hvala lepa. No, tu bi odgovoril samo na par kratkih vprašanj oziroma teh navedb, ki
               so bile, na ostale bodo kolegi, to jaz lahko naredim...</p>
            </sp>
            <sp xml:id="SDT4-OZG-Nujna-024-2008-05-30.sp49">

               <speaker>PREDSEDNIK FRANC (FERI) HORVAT:</speaker>

               <p>Ja, zdaj, če so netočne navedbe...</p>
            </sp>
            <sp xml:id="SDT4-OZG-Nujna-024-2008-05-30.sp50">

               <speaker>JOŽE TANKO:</speaker>

               <p>Kar zadeva sestavo nadzornih svetov, je ta koalicija bila v tem mandatu prva, ki je
               dala opoziciji možnost tretjine članov v nadzornih svetih. Ali ste to izkoristili ali
               niste, to je vaše vprašanje. Eno tretjino predlogov je bilo možno uporabiti, in na
               začetku mandata ste nekateri veselo predlagali.</p>
               <p>Kar zadeva citiranje 12. avgusta 2005, ko govorite o tem, kaj je bilo dogovorjeno.
               Zapis Andrijane Starina Kosem z njenim lastnoročnim podpisom, gospod Kumer, o tem ne
               govori popolnoma nič.</p>
               <p>Kar zadeva rezultate oziroma ugotovitve Računskega sodišča v zvezi z Mercatorjem, ne
               govorijo o tem popolnoma nič. Računsko sodišče ni ugotovilo nobenih nepravilnosti.
               Napisalo je, da bi bilo lahko tudi možno doseči drugačen izid, tudi boljši izid,
               vendar ni ugotovilo nobene kršitve nobenega postopka.</p>
               <p>Kar zadeva sorodstvena razmerja. Vi ste v prejšnjem mandatu <stage type="mag"/><stage>(Nadaljevanje)</stage> imeli državno sekretarko na financah, njen mož
               je bil direktor Agencije za trg vrednostnih papirjev - neposredna kontrola,
               neposredna povezava v ključni vladni finančni instituciji in v neodvisnem
               regulatorju. Da ne naštevam, da je bil gospod Rop kot državni funkcionar, dokler ni
               postal predsednik vlade, vpleten neposredno v vse organe ključnih institucij. Na eni
               strani je pisal zakonodajo, kot državni sekretar za privatizacijo, kot resorni
               minister, na drugi strani je pa to zakonodajo implementiral skozi organe Kada
               neposredno, skozi organe Soda, skozi postopke odobravanja lastninskih programov na
               Agenciji za - na agenciji, in tako naprej. In potem dodatno še prispeval k uspešnim
               sanacijam državnih podjetij oziroma podjetij, ki so se sanirala, skozi funkcijo
               ministra. Skratka, komplet povezave.</p>
               <p>In kar zadeva še imenovanja oziroma prehode, kadrovske prehode iz določenih
               političnih funkcij. Vaš minister in vaš podpredsednik stranke, gospod Bavčar, je bil
               v vašem času nastavljen za direktorja Istrabenza. Pustil je ministrsko mesto ministra
               za evropske zadeve in je šel kot podpredsednik LDS za direktorja Istrabenza. Vi ste
               vašega poslanca Leniča imenovali za direktorja Triglava, Zavarovalnice Triglav. Vi
               ste v svojih mandatih imenovali predsednika stranke Janeza Kocijančiča za direktorja
               RTV. Vi ste imenovali nekdanjega predsednika Zveze komunistov Slovenije, gospoda
               Ribičiča, v Ustavno sodišče. Tega nismo imenovali mi. In tako naprej. Skratka, teh
               kadrovskih potez ključnih funkcionarjev v vse nadzorne, kontrolne institucije,
               neodvisne regulatorje, so bili imenovani v vašem mandatu. Hvala.</p>
            </sp>
            <sp xml:id="SDT4-OZG-Nujna-024-2008-05-30.sp51">

               <speaker>PREDSEDNIK FRANC (FERI) HORVAT:</speaker>

               <p>Hvala. Minister.</p>
            </sp>
            <sp xml:id="SDT4-OZG-Nujna-024-2008-05-30.sp52">

               <speaker>MAG. ANDREJ VIZJAK:</speaker>

               <p>Hvala lepa. Res bi rad na nekatera vprašanja odgovoril, pa bi tudi prosil poslance,
               če je še kakšno konkretno, na katero lahko odgovorim, da mi ga zastavijo.</p>
               <p>Poglejte, jaz sem se temu vabilu odzval s področja, ki ga pač sam pokrivam, nisem tu
               kot predstavnik vseh povabljenih s strani Vlade in tudi ne želim biti njihov advokat,
               bom pa povedal svoje mnenje.</p>
               <p>Prvič, ta Vlada je prva sprejela določene konkretne ukrepe samoomejevanja in
               postavila, upam, neke nove standarde na tem področju. S temi ukrepi je bilo doseženo,
               da noben, pa ne samo Vlada, govorim tudi SDS stranka, namreč, sprejeto je, da noben
               član izvršilnega odbora stranke kakor tudi minister hkrati ni v nadzornih organih
               oziroma v upravah družb. Torej to, kar je bila prej praksa, da je, recimo, nekdo, ki
               je bil podpredsednik neke stranke, postal kar naenkrat tudi predsednik uprave neke
               pomembne gospodarske družbe, je to bilo kar nekaj časa. To so ukrepi samoomejevanja,
               ki, upam, da bodo postali tudi standard. Upam, da se bo ta standard še razširil, še
               na koga, recimo, tudi na visoke predstavnike Vlade, ker ste tudi nekoga imenovali.
               Mislim, da je to prav, da je samoomejevanje tu potrebno in nujno. Vendar bi tu
               povedal sledeče. Gospod Predalič je bil v nadzornem svetu kot Božo Predalič, ne kot
                  <stage type="mag"/><stage>(Nadaljevanje)</stage> generalni sekretar Vlade.
               Ne, to pa prav gotovo, in je tudi osebno odgovoren za svoje delo in je njegovo delo
               usmerjeno v skladu z zakonom. Njegove pristojnosti in njegova, kako bi rekel, tudi
               odgovornost in način dela. Seveda ne mislim tu zagovarjati, da sem sam v ustrezni
               oziroma podobni vlogi, bi verjetno že prej odstopil, ker tudi sem; namreč, jaz sem
               bil tudi predsednik nadzornega sveta neke gospodarske družbe in sem po sprejetih
               sklepih tudi odstopil iz tega nadzornega sveta. Ker je prav, da se te stvari ločijo,
               in upam, da bo ta standard, ki smo ga začeli uveljavljati, tudi v prihodnje, kajti s
               tem se lahko izognemo takim in podobnim očitkom.</p>
               <p>Vendar bi tu povedal res sledeče. Ko govorimo o lastnih sencah, preganjate in
               dvigujemo pokrovke. Ne vem, kdo štrli tule ven. Podpredsedniki nekaterih strank,
               vidni člani nekaterih strank prejšnje koalicije, tu govorimo o gospodu Bavčarju,
               govorimo o gospodu Kramerju na NLB banki, govorimo o gospodu Šrotu, ki je bil član
               SD, kar je tudi sam povedal in je potem uprizoril nek spektakel, da je lahko izšel,
               preden je to prišlo na dan, ker bi to SD verjetno tudi pripisali.</p>
               <p>Torej, nam je predvsem interes, ko govorim o Ministrstvu za gospodarstvo, da se
               zadeve razčistijo, ne glede na to, kdo je za to odgovoren. In verjamem, da vas na nek
               način tudi skrbi, kaj bo vse priplavalo ven in kateri odgovorni bodo na koncu res v
               tem loncu pod pokrovko. Ali so to nadzorniki in ali so oni v okviru nadzora
               zanemarili svojo vlogo, je prav, da odgovarjajo. Ali pa so tu člani uprav tisti, ki
               so pravzaprav spletli te mreže in naredili te, kako bi rekel, tajkunske sprege, se bo
               pa tudi pokazalo v okviru teh preiskav. Meni se zdi, kot nenazadnje tudi poznavalcu
               te zakonodaje, saj smo marsikaj predlagali in je bilo tudi sprejeto, nemogoče, da bi
               ostal nesankcioniran tak način, kot je primer družbe Kolonel v navezavi s Centrom
               Naložbe in končno Pivovarne. To je enostavno fantastika, v kolikor bo neugotovljeno
               na tem področju kaj bistveno hudega. Prepričan sem, da bo tu ugotovljeno, kajti
               enostavno nemogoče je, da bi toliko zatajili tisti, ki so odgovorni za pregon in
               sankcioniranje v tej državi. In ko sledim medije in vidim, katere in kakšne
               ugotovitve se vlagajo, sem pravzaprav prepričan, da bo prišlo do tega, kar mora
               priti, do torej ugotovljenih nepravilnosti in na koncu tudi pravične kazni za le-te.
                  <stage type="mag"/> <stage>(Nadaljevanje)</stage> Ministrstvo za
               gospodarstvo je vedno in zmeraj prisluhnilo tistim predlogom, tudi pri pripravi
               zakonodaje. Ampak še enkrat gospodje, gre v vseh primerih za javne delniške družbe za
               katere velja prevzemni zakon in vsi predlogi, ki so šli na temo NBO-ja so širili
               pristojnost pri nejavnih družbah. Torej pri javnih družbah kot je Istrabenz, kot je
               Pivovarna Laško, kot je še marsikatera druga omenjena v teh primerih, so veljali
               standardi in te smo samo še ostrili z zakonodajo in vedno pri tej zakonodaji tudi
               upoštevali predlogov opozicije. Zato smo ga nenazadnje tudi razširjali iz ene nejavne
               družbe in ga bomo tudi v prihodnje, če bo potrebno seveda. Namen je bil tu očiten. Da
               se izognemo kakršnim koli zlorabam, bodisi notranjih informacij, bodisi kopičenju
               lastništva in potem v končni fazi povezavah. Ampak še enkrat. Prevzemni zakon je
               uvedel bistveno bolj stroga pravila glede definicije povezanih oseb in jaz sem
               prepričan, da so objavljeni prevzemi po uveljavitvi tega zakona. Tudi posledica tega,
               da so nekatere združbe in povezave iz preteklosti, ki so obstajale, priplavale na dan
               zaradi eklatantne očitnosti povezanih oseb. Nekatere še niso. Jaz sem večkrat omenil,
               da mi je neverjetno kako nadzorne inštitucije še niso dokazale delovanja povezanih
               oseb v, na primer, primeru Term Čatež. To sem večkrat omenil in ne mi govoriti, da je
               zopet nek nadzornik tam zatajil, ko se pa ve, da prva in zadnja struna na tej violini
               Bojan Petan, bivši funkcionar LDS-a, ki je predsednik uprave državne založbe. Sedaj
               tudi samooklicani direktor Term Čatež. To se pravi, ne me prepričevati, da je pod
               pokrovko tu nekaj nadzornikov, ko pa štrlijo ven. Ne, da so pod pokrovko, iz tega
               lonca zelo vidni člani teh koalicij iz preteklosti in prav je, končno, spoštovani, da
               se začnejo te stvari razkrivati, da se začnejo ugotavljati dejstva. Nepristransko
               govorim. To se pravi, tu ali bo prišel na svoje kateri koli funkcionar, katere koli
               stranke je meni čisto vseeno. Važno je, da se ti pojavi sankcionirajo v Republiki
               Sloveniji, da tega v prihodnje, ne samo, da ne bo prihajalo, da bodo ti pojavi tudi
               preprečili vse nadaljnje stvari. Ker se bodo na nek način ljudje tudi malo drugače
               obnašali, ko bodo videli, da dobi končna neka stvar tudi neko sankcijo.</p>
               <p>To je tisto kar jaz mislim, da je najpomembnejše pri tej stvari in tu upam, če smo
               iskreni, da smo na isti barki. Tako parlament, kot tudi Vlada. Zato, še enkrat,
               menim, da je današnja seja odbora prvi korak, da bo nadaljevanje drugi korak, da bodo
               izvedeni sklepi, ki so predlagani s strani predlagateljev<stage type="mag"/> <stage>(Nadaljevanje)</stage> tisti, ki bodo naredili mogoče še en standard višje in
               tudi na nek način pomagali, da se resnici in pravici pride do dna in korak
               naprej.</p>
            </sp>
            <sp xml:id="SDT4-OZG-Nujna-024-2008-05-30.sp53">

               <speaker>PREDSEDNIK FRANC (FERI) HORVAT:</speaker>

               <p>Hvala. Preden dam besedo naslednjemu razpravljavcu, je kolega dr. Lahovnik postavil
               direktno vprašanje gospodu Jankoviču, ki mora oditi in prosim kratek odgovor.</p>
            </sp>
            <sp xml:id="SDT4-OZG-Nujna-024-2008-05-30.sp54">

               <speaker>ZORAN JANKOVIČ:</speaker>

               <p>No ja, prav kratek, bom poskušal strniti. Dober dan vsem skupaj. Če samo dve
               ugotovitvi na začetku. Veseli me, da je skupna ugotovitev, da je bilo mnogo
               nepravilnosti in mnogo sumov na kazniva dejanja in da tudi mnogi štrlijo iz pokrovke
               pa vseeno kateri so. Vsi soglašate tudi s tem, da to uredijo ustrezni organi in jaz
               verjamem v tožilstvo, sodstvo, policijo. Pozabili ste samo na en organ in to je
               četrta veja oblasti, ki se je tudi začela s tem. To je novinarstvo. Če lahko rečem,
               jaz sem prvi imenoval Boška Šrota, kot lastnika Kolonela in tudi napovedal gospoda
               Bavčarja. Glede tega, pijem tudi Odo iz Pivovarne Laško, tako da nimam nobenih
               problemov s tem. Edina razlika, kar sem tu poslušal med vami je samo v tem kje se je
               zgodba začela. Katerega leta, kje je bilo organizirano. Jaz bi tukaj dve tezi
               postavil. Jaz celo gospodu ministru Vizjaku verjamem, da prvi dve leti ni vedel kaj
               se bo dogajalo na ministrstvu, kajti ta del je opravljala izključno Andrijana Starina
               Kosem. Tisti, ki smo bili v družbah, gospodarskih smo bili večkrat seznanjeni kako so
               krožile kuverte, kako se mora koga imenovati na nadzornih svetih, vzemit Mercator,
               Petrol, karkoli pa boste izvedeli.</p>
               <p>Druga zadeva, če se ne motim, je gospod Grims rekel, da je evropska komisija v
               Bruslju ugotovila, da ni bilo nepravilnosti pri predaji Mercatorja. Jaz vem, da je
               ugotovila, da ni bilo državne pomoči. Sedaj pozivam Vlado, naj kar še enkrat vpraša
               to evropsko isto komisijo o istem predmetu, s tem, da samo dopolni to vprašanje z
               izjavo kupca Mercatorja, gospoda Boška Šrota, ki je javno povedal, da je kupil
               Mercator na sestanku pri Janezu Janši in potem naj odgovorijo. Po mojem mnenju
               celotna zgoda se začne in se bo tudi končala na Mercatorju. Jaz sem bil v dveh
               obdobjih v Mercatorju, 1984 do 1988 kot direktor Tozda, pripeljal me je Goslar in
               potem ta izjava Toneta Topa, ki me je nastavil, res je, Sod me je predlagal v
               Nadzorni svet Merkatorja, leta 1995. Takrat sem prišel v Nadzorni svet in po tej
               izjavi sem imel priliko, da postanem predsednik uprave, ko je prvič padel, Živko
               Pregelj, sem jaz bil proti temu padcu, ko je drugič padel sem bil imenovan za
               predsednika Uprave. O rezultatih v Merkatorju v teh osmih letih, mislim, da ni treba
               govoriti.</p>
               <p>V teh letih, od 2000, ko je Merkator stopil prvič na zunanje tržišče, leta 2000
               mnogim se še ni sanjalo o širitvi trga Bosna, Hrvaška, Srbija, smo mi začeli dajati
               ponudbe za odkup Kada in Soda. Enkrat sem bil celo v nadzoru uprave Soda in tudi
               gospod Cvikl je bil zraven, uradne ponudbe za nakup do 25 % je imelo 2000 zaposlenih,
               petkrat v času tako imenovane leve vlade in petkrat je bil odgovor ne. V sami zgodbi,
               leta 2005, jaz nisem bil na sestanku 12. avgusta v vladi, ker nisem bil primeren,
               ampak še enkrat trdim in poudarjam in to je tudi potrdil Boško Šrot in Adrijana
               Starina Kosem, na sestanku je bilo pet oseb. Ves čas Janez Janša, sekretarka Adrijana
               Starina Kosem, Boško Šrot, Igor Bavčar, Matjaž Gantar je pa zamudil, ker je prihajal
               z morja.</p>
               <p>Zakaj to govorim? Ker uro in pol po sestanku sem se dobil v Maximu z Matjažem
               Gantarjem in gospodom Bavčarjem, ki so mi povedali sklepe tega sestanka. <stage type="mag"/> <stage>(Nadaljevanje)</stage> Da v Kad in Sod gresta iz
               Merkatorja, prihajata Istrabenz in Pivovarna Laško in če me kaj moti. To je dejstvo
               in mi smo kasneje izvedeli, ta dokument, projekt D to je tudi za gospoda Bavčarja, ki
               bom zagovarjal, da si želi predsednik Vlade vpliv v Delu in zato je pripravljen
               Merkator tudi prodati. Mi smo podpisali potem 7. 9., trije, Pivovarna Laško,
               Istrabenz, jaz sem prepričan prej ali slej bo sodišče dokazalo in Zoran Jankovič je
               imel zaposlenih teh dva tisoč, nek dogovor, ki je predvideval delitev teh delnic in
               ki je predvideval tudi prevzemno ponudbo. Kajti ves čas je bilo tudi 20.000
               delničarjev, ki so bili ali zaposleni v Merkatorju ali bivši upokojenci, tisti, ki so
               Merkator ustvarili. Zadeve se zdaj razkrivajo in jaz bi zelo preprosto rekel ministru
               Vizjaku, da popolnoma podpiram njegovo mnenje, da se vsi ti sumi raziščejo, da se
               uporabijo vse sankcije, prej sta govorila in gospod Grims in gospod Kumer ali je zdaj
               to deset let ali dvajset zastaralni rok, časa je še dovolj. Ker ključna zadeva se je
               zgodila leta 2006.</p>
               <p>Mi smo bili na trgih Evrope pojem. Madžari so veljali kot tisti, ki so prodali svoje
               gospodarstvo tujcem. O privatizaciji na jugovzhodni Evropi ne bom govoril, ker je
               bila jasna in njena dvesto .familij podobno. Pri nas se pa zgodi taka privatizacija,
               dejstvo je to, ko smo že dve leti v Evropski uniji, leta 2006 in 2007. In zgodba pade
               ven, ker se med seboj skregajo. Kar poglejte tandeme. Predsednik Vlade Janez Janša,
               Andrijana Starina Kosem, Igor Bavčar, Gorazd Čuk, Boško Šrot, Robert Šega. Dogovor,
               prevzem Merkatorja in tu je cela zgodba še naprej. Merkator je pač tak kamen,
               največje slovensko podjetje, ki ima tako težo, da lahko vsako banko prepriča, da gre
               zraven. Problem, ki se je pojavil, jaz upam tu govoriti, kajti od leta 1998 do 2005
               smo v Merkatorju naredili 23 prevzemov doma in dva zunaj. Vsi ti prevzemi, zelo
               javni, napovedani in transparentni. Danes govorimo, jaz nisem pravnik tudi ne vem ali
               so ta dejanja kazniva bodo drugi odločili. Ampak eno stvar, ki jo pa izpostavim, ki
               je pa dejstvo za vsakega nadzornika, jaz končno upam, da bo eden odgovarjal s svojim
               premoženjem "corpor and government" vodenje delniških družb. Mi smo dobili eno leto
               opomin, ker sem jaz v svoji evforiji dan pred skupščino povedal o dobrih rezultatih
               Merkatorja in takrat smo dobili opomin. Tu se pa nekdo upa reči, da je kupil, ne vem,
               delnice, ki obljubljajo 25% firme in da zato ni povedal, ker ni hotel nekoga
               vzburjat. Drugje pa razlaga, da je kupil zato delnice in skrival se dve leti za
               Kolonelam, ker pač je bila to gonja proti njemu osebno s strani predsednika Vlade.
               Oprostite prosim. 2005 je bil dogovor, da se kupijo delnice Merkatorja. Javno
               objavljen gospod Boško Šrot je to priznal 22. decembra 2007 v svojem intervjuju, da
               jim je njemu in Igorju Bavčarju gospod Janez Janša prodal Merkator Istrabenzu in
               Laškem. Enako potrjuje Starina Kosem. Je treba še ostale tri vprašati.
               .../Nerazumljivo./... povedali.</p>
               <p>Da ni bilo to samo nek dogovor se kaže tudi skupščina, ki se zgodi 31. avgusta 2005.
               Tisti, ki so bili tam na skupščini. Vzemite samo zapiske novinarjev pa preglejte še
               enkrat. Jaz sem takrat javno povedal, da se gospod Toplak in ponovno ponavljam, in
               gospod Pogačnik kurirja. Prinesla sta kuverto kako morata glasovati, kateri morajo
               biti nadzorniki. Jaz ne vem kam spadam. Eno leto gre mimo vse v redu. Vi se sami
               spustite v medije, če govorimo, če je to Delo pa poglejte zamenjavo vodstev. Po
               čigavi volji je prišel gospod Slivnik, po čigavi volji je prišel naslednji direktor
               pa naslednji odgovorni urednik in kdo bo pač naslednji. Dejstvo je, da lastnik ima
               pravico in ta moč, ta vpliv na medije ne sigurno <stage type="mag"/> <stage>(Nadaljevanje)</stage> je privlačen in temu se je težko odreči. Saj vsak od
               nas bi rad, da o njem lepo pišejo. Vprašanje koliko je to berljivo. Poglejte si
               rezultate tega. Ampak to ni več važno, ker je privatna družba. Ampak ključno
               vprašanje za sodne organe je ugotoviti kako firma, ki ima toliko ustvarjenega
               kapitala, ne vem, 60.000 evrov kupi v verigi toliko družb, ki obvladuje milijardo
               šesto evrov. Tega fenomena ne pozna niti eden v Ameriki, niti eden v Rusiji in druga
               stvar je, jaz ne sprašujem gospoda Bavčarja, ki je dobil 10<stage>(?)</stage> milijonov evrov. Pač
               je dobil. Ampak v končni fazi teh 10 milijonov evrov spet drži v rokah 150 milijonov
               evrov.</p>
               <p>Jaz moram priznati, da sem vesel, da tega nisem znal narediti. Pa sem zelo dobro
               situiran, lahko o svojem premoženju. Bil sem štiri leta v Merkatorju, 1984 do 1988,
               bil sem podpredsednik SOZD-a Emone in generalni direktor tega holdinga s sto tisoč
               zaposlenimi dve leti in bil sem sedem let direktor lastnega podjetja, ki je bilo med
               zasebnimi podjetji uvrščeno med trideset največjih in kupil sem delnice Merkatorja, 1
               in pol % leta 1998 po ceni 5.800 tolarjev na borzi skupaj s svojimi kolegi direktorji
               in prodal jih po 41.000 tolarjev in to razliko pač lahko poiščete.</p>
               <p>Dragi moji, bi bilo škoda te razprave, ki jo delati zdaj, kje se je to začelo.
               Ugotavljate, da so nepravilnosti, sumi, imamo organe in jaz tudi pozdravljam obe
               agenciji. Ker agencija za trg vrednostnih papirjev bi morala prej reagirati, to je
               dejstvo. Imate organe, ki pač to znajo preganjati, naj to naredijo. Ne da je kriv, k
               sreči imamo tudi medije, ki ni na pamet že star izrek, da je to četrta veja oblasti
               in prenehajte se pogovarjati kje se je začelo. Vsak tisti, ki ima čisto vest lahko
               pride tu v tej sobi. Ko sem jaz bil tu na parlamentarni preiskovalni komisiji mislim,
               da sem odgovoril na vsa vprašanja, bral sem zapisnik, nekaj jih je tudi prisotnih,
               nimam nobenih problemov. Ampak predsednik komisije, ki ima pred seboj izjavo gospoda
               Šrota, da je kupil od Janeza Janše Merkator, da ne kliče na zagovor. Ker od take
               komisije pa na sodišču je pa lažno pričanje kaznivo dejanje in jaz sem prepričan, da
               se bo tudi pokazalo, da so mnogi v tej zgodbi na ustreznih organih lažnivo pričali.
               Kar želite, kadar želite sem vam na voljo o tem primeru dokler boste hoteli. Se pa
               zdaj opravičujem, ker bom odšel. Pred tem sem matičar, tako da enostavno je to
               povabilo prišlo kasneje, ga ne morem odpovedati in v ponedeljek me tudi ni, ker sem v
               Luksemburgu. Tako da zdaj, noben problem. Lahko pa replicirava midva mirno.</p>
            </sp>
            <sp xml:id="SDT4-OZG-Nujna-024-2008-05-30.sp55">

               <speaker>PREDSEDNIK FRANC (FERI) HORVAT:</speaker>

               <p>Hvala za odgovor na vprašanje ...</p>
            </sp>
            <sp xml:id="SDT4-OZG-Nujna-024-2008-05-30.sp56">

               <speaker>ZORAN JANKOVIČ:</speaker>

               <p>... jaz zaključujem. Saj sem pripravljen odgovarjati ...</p>
            </sp>
            <sp xml:id="SDT4-OZG-Nujna-024-2008-05-30.sp57">

               <speaker>PREDSEDNIK FRANC (FERI) HORVAT:</speaker>

               <p>... Minister replika.</p>
            </sp>
            <sp xml:id="SDT4-OZG-Nujna-024-2008-05-30.sp58">

               <speaker>MAG. ANDREJ VIZJAK:</speaker>

               <p>Čisto kratko, eno repliko. Saj jaz sem navajen na diskvalifikacije gospoda Jankoviča
               vizavi moje vloge. Češ dve leti je tako, ne vem. Še enkrat. Ministrstvo za
               gospodarstvo ima svojo funkcijo zelo jasno zapisano in gotovo ni naloga Ministrstva
               za gospodarstvo nalagati kako se glasuje ali pa kaj se dela preko Kada in Soda.
               Andrijana Starina Kosem je bila državna sekretarka na ministrstvu in je bila
               predsednica nadzornega sveta Kada in je seveda preko te vloge tudi izvajala te
               funkcije. Minister za gospodarstvo to ni nikoli bil in tudi ne želi biti in zato
               minimizirati ali celo minimizirati mojo vlogo v teh dveh letih vizavi<stage type="mag"/> <stage>(nadaljevanje)</stage> pooblastil in nalog, ki sem jih
               imel in ki jih še imam kot minister za gospodarstvo je nekorektno do mene osebno in
               seveda tudi do funkcije ministra v katerikoli Vladi. Kajti, iz magnetograma, ki ga je
               seveda moč dobiti, je ti izhajalo ob začetnem nastopu gospoda Jankovića.</p>
            </sp>
            <sp xml:id="SDT4-OZG-Nujna-024-2008-05-30.sp59">

               <speaker>ZORAN JANKOVIĆ:</speaker>

               <p>Jaz se opravičujem, vem, da je replika. Ampak tu je minister Vizjak na proslavi ob
               obletnici Perutnine Ptuj, sedelo nas je za mizo osem, v fazi prevzema Mercatorja s
               strani teh družb, mi je sam povedal, da pri tej zgodbi nima nič. In jaz mu čisto
               verjamem. Jaz ne vem kaj je drugače rekel, kot sem jaz rekel. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp60">

               <speaker>PREDSEDNIK FRANC (FERI) HORVAT:</speaker>

               <p>Ni nesporazuma. Hvala. Besedo ima kolega Milan Cvikl.</p>
            </sp>
            <sp xml:id="SDT4-OZG-Nujna-024-2008-05-30.sp61">

               <speaker>MAG. MILAN M. CVIKL:</speaker>

               <p>Hvala lepa, gospod predsednik. Najprej lep dober dan! Najprej želim gospoda ministra
               Vizjaka takoj demantirati. Gospod minister, izjava Andrijane Starina Kosem o seveda
               odnosu med vami in njo, da so bili moji občutki pravi o potrebni zamenjavi se je
               izkazalo, "o me je konec maja poklical minister Vizjak k sebi in mi dejal, da se je
               pogovarjal s predsednikom in da želi, da odstopim kot državna sekretarka in kot
               predsednica nadzornega sveta Kada. Odgovorila sem, da sem s predsednikom dogovorjena,
               da v skladu z vladno uredbo o nezdružljivosti funkcije odstopim do roka, 31.8.2007,
               da pa z odstop iz nadzornega sveta ni razlogov, saj ne bo več obstajala kolizija
               interesov. Vizjak je odgovoril, da ministrstvo mora imeti neposredni vpliv na Kadu,
               kar je bilo v osnovnem nasprotju z intencijo vladne uredbe o nezdružljivosti." Toliko
               o vaši izjavi, da niste vedeli za kaj se gre.</p>
               <p>In drugo, gospod predsednik. Poglejte, Mercator. Poročilo Računskega sodišča o
               odločanjem na nadzornem svetu Kada je takšno, zato ker je Vlada Republike Slovenije
               in nadzorni svet želela, da se ti podatki skrijejo pred slovensko javnostjo.
               Poslanci, ki smo videli kaj piše za tem črnim pa seveda imamo problem. In zato je
               katastrofa, da gospod Marinič kot predsednik parlamentarne preiskovalne komisije ni
               pozval na zaslišanje tistih, ki bi lahko o tem govorili. Toliko o Mercatorju.</p>
               <p>Glede današnje seje pa dovolite, da najprej pritrdim tistim kolegom iz opozicije, ki
               smo že povedali, da smo za diskusijo. Vsaka diskusija je dobrodošla, če je
               produktivna in če razpravljamo o tem, kar je predmet delovanja danes in tukaj. Ampak
               gospodje mi smo leta 2008 in to, kar je bilo danes povedano s strani kolegov
               predlagateljev ni nič novega. Nič novega nisem slišal v tem uvodu. Mogoče samo neko,
               jaz ga bom imenoval, geološko, skoraj arheološko seciranje zadev v neki davni
               preteklosti. Ampak statistika je eksaktna veda. V obdobju prejšnje vlade dva
               prevzema: BTC, za katerega je prejšnja Vlada sprožila kazenske pregone in sedaj Višje
               sodišče ugotovilo, da je verjetno izločitev dela premoženja bila neustrezna in
               Gospodarski vestnik, za katerega vemo, da je na koncu prevzem neslavno propadel, ker
               so si menedžerji naložili preveliko breme. Potem pa leto 2005 štirje prevzemi, leto
               2006 trije prevzemi, leto 2007 11 prevzemov in leta 2008<stage type="mag"/> <stage>(Nadaljevanje)</stage> že šest prevzemov, če dodam pa še Istrabenz verjetno
               prihaja Gorenje, ker drugače se ne bodo iz zgodbe Patria izvlekli, pa že sedem, osem
               prevzemov. In gospod minister Vizjak, jaz sem vas oktobra lani vprašal, ko se je
               zgodil prevzem Merkurja, kaj vi o tem mislite. In vaš odgovor je bil: "Mi menimo, da
               je zakon o prevzemih, ki ga je spremenila vaša vlada in ki ni več preprečeval
               finančne pomoči s strani prevzemnih družb, to prevzeti družb," tako ste zapisali "je
               namreč v redu, ker je osnovni namen tega zakona oblikovanje spodbudnega okolja za
               prost pretok kapitala." In točno to se je zgodilo. Zakonodaja, ki ste jo v tem
               mandatu popravili, govorimo o zakonu o prevzemih sprejet 2005-2006, ki je omogočil
               oziroma ni več eksplecitno preprečeval finančne pomoči je pač omogočila vse, kar
               sedaj dvomite. Vi namreč dvomite in sedaj sprašujete, da bi Banka Slovenije vendarle
               preverila vlogo poslovnih bank. Ampak a veste, toliko ste ekonomista, da če Janez
               Janša da dvema skupinama na sestanku 12. avgusta pomembno premoženje v obliki delnic
               Mercatorja, ki sta jih ta dva dobila brez prevzemne premije, oba sta dobila, če
               hočete, za geologe, arheologe nezloščena diamanta. In če onadva seveda to ponudita
               bankam v garancijo, lombadni kredit, on ali ta kredit, dobijo kolikor želijo kreditov
               za prevzemanje tega, kar se je zgodilo. Če vi danes pogledate tisto ceno Mercatorja,
               38.000 tolarjev, in današnjo približno tam okoli 100.000 tolarjev oziroma 400 evrov
               se suče, potem boste ugotovili, bila je tudi že 400 gospod Tanko, ko so se izvajali
               ti posli, zato tudi imajo nekateri problemi s financiranjem. Zato tudi mora Istrabenz
               malo težje, kot Mercator kot Pivovarna Laško izpeljati svoj posel. Če pogledate te
               primerjave, potem boste videli, da se je na enem sestanku predsednik vlade odločil,
               da da vsakemu od teh po sto milijonov evrov. On tega niti ni vedel. Jaz mu niti ne
               zamerim. Predsednik Vlade je po svoji izobrazbi obramboslovec. In kot je sam povedal
               v svoji izjavi nekaj kasneje je seveda povedal, da je to bila napaka. Niti on
               verjetno ni vedel, kaj se je zgodilo na tistem sestanku. Je pa nedopustno, da
               predsednik Vlade sprejme na sestanek, kjer se razpravlja o prodaji Mercatorja, dva
               predsednika uprav dveh družb in da roda mimo slovenske zakonodaje nekaj, za kar on ni
               pristojen. Gospod Janković je povedal, kako je želel leta 2001 ponuditi menedžerski
               prevzem Mercatorja. In odgovor naš je bil zelo enostaven v skladu z zakonodajo. V
               letu 2001 je bil spremenjen, jaz sam sem predlagal, statut Slovenske odškodninske
               družbe. 14. člen statuta pravi, sprejet poletju 2001 na Vladi Republike Sloveniji kot
               skupščini Soda: "V kolikor se prodaja več kot petkratnik kapitala Soda," in to je
               približno malo več kot milijon evrov, "potem se uporabi slovenski zakon o javnih
               financah." Naredi se javna objava, pozove se različne ponudnike, izvede se bodisi
               prodaja pooblaščenim, poznavalcem in tako naprej. <stage type="mag"/> <stage>(Nadaljevanje)</stage> Skratka naredi se postopek po katerem se je prodala
               pivovarna, prevzela pivovarna Union, prodal Lek in so se vedno realizirale prevzemne
               premije. Pri Pivovarni Laški, o kateri so nekateri govorili, je potem, ko jaz nisem
               bil več predsednik upravnega odbora SOD-a, gospod Končnik, naredil napako. Pravzaprav
               politično to niti ni bila napaka. On je sledil, gospod Bizjak, vaši želji. Vi ste kot
               eden od poslancev v prejšnjem mandatu podpisali zahtevo, da se Pivovarna Union proda
               domačemu kupcu. In gospod Končnik, kot dober član Slovenske ljudske stranke, je
               naredil to proceduralno napako in je prodal Pivovarno Union Pivovarni Laško, ne da bi
               počakal ali bo Interbrew dal še dodatno višjo ponudbo. In zato je tudi plačal svojo
               ceno. Gospod Končnik je bil takoj zamenjan. Takoj. Gospod Pogačnik, predsednik
               upravnega odbora SOD-a ali še več, gospod Božo Predalič, kot članu upravnega odbora
               SOD-a, sta prodala, sta dala soglasje za prodajo Mercatorja Pivovarni Laško, in
               obratno, je gospa Andrijana Starina Kosem, vsi tisti, ki ... prej našteli kot člani
               nadzornega sveta, dali soglasje za prodajo Marcatorja Istra Benzu, pa sta to naredila
               prvič mimo lastnih predpisov in brez prevzemne premije. Sta za to kaj odgovarjala? Vi
               konec svojega mandata sklicujete izredno sejo, na kateri želite govoriti o
               koncentraciji kapitala. Prav je, da se o tem pogovarjamo. Vendar pogovarjamo se o
               vaših napakah. In mi nimamo nobenega problema zaključiti to sejo s predlogi sklepov,
               ki ste jih predlagali, če jasno ločimo kaj je pristojnost katerih institucij. Vendar
               bomo najprej opravili razpravo o ..., o katerih je potrebno razpravljati, o
               menedžerskih prevzemih v tem mandatu. In ugotoviti kdo je za to odgovoren. Nekaj teh
               ljudi je o tem že javno spregovorilo, zato velja najprej povedati zakaj je do tega
               prišlo. Do tega je prišlo zaradi razumevanja oblasti kot jo razume vladajoča
               koalicija. Najboljše se je to videlo na primeru razprave opozicijskega poslanca
               Janeza Ivana Janše, na izredni seji leta 2004. Poglejte kaj je on rekel. On je na
               izredni seji o korupciji v prejšnji vladi oziroma ministru za informacijsko družbo
               očital, zakaj neko državno podjetje kupuje mobitele Ericsson od nekega drugega
               privatnega podjetja. ... je. Zakaj to ne dobavlja direktno, čeprav je to popolnoma
               enostavno. Zakaj to državno podjetje kupuje opremo v milijonskih zneskih v evrih
               preko tega privatnega podjetja. Če bi kupovalo to opremo neposredno, bi verjetno
               prišlo več v državno blagajno oziroma cene bi bile ustreznejše. Morda pa malo manj v
               strankarsko blagajno. To je pa verjetno tudi res. Sprašujem vas, zakaj Janez Janša
               sedaj kot predsednik Vlade, podpira to, da je Ministrstvo za obrambo preko posrednika
               naredilo obrambni posel stoletja, če je pred štirimi leti očital, da Mobitel ne sme
               preko Sveme kupovati Ericssonov, Ericssonovih mobilnih telefonov. Nekateri ste
               govorili o WD40. Janez Janša je rekel, mi želimo s tem, s to izredno sejo doseči, da
               politika končno gospodarstvo razjaha, da se vladajoči umaknejo iz gospodarstva, da
               nehajo pobirati sivi davek uspešnih podjetij. Poglejte kaj ste naredili z
               zamenjavami, takoj ko ste prišli na oblast. Povsod ste preko nadzornih svetov KAD-a
               in upravnega odbora SOD-a imenovali politike v gospodarstvo. <stage type="mag"/> <stage>(Nadaljevanje)</stage> Lep je bil primer Iskraemeco, še hujši je
               primer Slovenske industrije jekla, ker je žena vidnega člana SDS, gospa Marija
               Zagožen, ki je zbežala iz komisije za nadzor javnih financ, kljub temu, da sta bili
               dve različni oceni vrednosti Slovenske industrije jekla, prodala Slovensko industrijo
               jekla pod ceno ruskemu kupcu. Ruski kupec je na svoji spletni strani rekel, da je za
               to plača 300 milijonov. Vlada pa je trdila, da bo dobila za to 100 milijonov, pa niti
               ni pomembno ali je vlada dobila 100 milijonov, hujše je to, da je ta isti ruski kupec
               v prvem letu poslovanja ..., zaslužil 70 milijonov dobička in to je naredila žena dr.
               Jožeta Zagožna, predsednika nadzornega sveta Gorenja, ki je vplival na to kar je
               vplival pripad, in pa potem nekoliko kasneje. Janez Janša je leta 2004 tudi rekel,
               citiram "sila in strah, ..., hodi po Sloveniji v teh dneh, pred tem, da bi se o tej
               temi diskutiralo". Ja, v Sloveniji res obstaja en gospod Strah. Njegovo ime je Miran
               Strah. Včeraj je bil gospod Zidar obsojen, da je po navedbah policije, z eno pogodbo
               nekaj kupil. Gospod Miran Strah je na Komenskega, kdo stanuje na komenski, kupil neko
               stanovanje in neke druge poslovne prostore z razliko, zaradi katere je danes on in
               njegova družba, ki jo sicer vodi potomec zavrl, kazensko ovadil. Tako da, o tem
               kakšni strahovi hodijo po Sloveniji, se je treba vprašati za ta mandat. Miran Strah
               je bil član razpisne komisije za kable, ki jih sedaj še zmeraj v pediatrični kliniki
               preiskuje minister.</p>
               <p>Vlada Republike Slovenije, sedanja Vlada, je na nek poseben način vstopila v
               gospodarstvo. Iz tako imenovanega razpravljanja o teh K-jih, korupcija, klientelizem
               in kraja v prejšnjem mandatu, je ta vzorec dodobro prenesla v ta mandat. Pri tem pa,
               z razliko od tega kar ste prej slišali, menedžerji so hoteli kupiti Mercator, vendar
               ga nihče v prejšnji vladi ni želel prodati po ceni po kateri so ga hoteli kupiti.
               Možno bi ga bilo kupiti samo z javnim razpisom. Za to so pa tudi oni vedeli, da
               nimajo dovolj sredstev. In seveda sedaj imeti razpravo o tem kako so sedaj nekateri,
               zaradi tega kar se je dogajalo v prejšnjih mandatih skozi poštne nabiralnike,
               postali, v narekovaju, večinski lastniki nečesa do česar niso opravičeni, zahteva
               zelo natančno analizo dogajanj v tem mandatu.</p>
               <p>Najbolj poenostavljeno povedano je, da obstaja razlog za menedžerske prevzeme. In
               menedžerski prevzemi so smiselni takrat, kadar bi podjetja sicer propadla. In pri
               podjetjih, ki niso javne delniške družbe, je to v določeni meri celo edina rešitev.
               Pri podjetjih, ki so pa javne delniške družbe, se pa menedžerski prevzemi na način
               kot so bili sedaj izvedeni, ne morejo zgoditi brez tega, da je nekdo sprožil ta
               vzvod. In ta vzvod je bil famozni sestanek v pisani predsednika Vlade, ki je
               generiral vrednost iz katere so sedaj nekateri postali veliki lastniki. Če ob tem
               pogledamo še nekatere druge primere, <stage type="mag"/><stage>(Nadaljevanje)</stage> potem verjetno drži teza, ki je nismo postavili v
               opoziciji, postavil jo je glavni reformator, ali pa bom rekel nekdanji reformator
               Janševe Vlade, gospod Jože P. Damijan. Citiram: "Zmagali so SDS, zaradi domnevno
               nečistih rok vladne koalicije in zaradi svojih domnevno čistih rok. Volivci so od
               njih upravičeno pričakovali bolj učinkovito in bolj transparentno delovanje države.
               Kakšne so razmere štiri leta kasneje? Je sedanji koaliciji, nekdanji opoziciji,
               uspelo zgraditi bolj učinkovito vladno makroekonomsko politiko? Ji je uspelo zajeziti
               gospodarski kriminal in se upreti skušnjavam oblastnega klientelizma? Bojim se,"
               pravi gospod Damijan, "da je odgovor negativen, močno negativen." In zato današnja
               razprava - gospod minister, rad bi vas spomnil, da vi tu odgovarjate za Vlado v
               celoti. Gospod minister, vi odgovarjate za Vlado v celoti v skladu s sklepom Vlade.
               Sklep Vlade, prva stran, podpisan gospod bivši, se opravičujem, bivši član nadzornega
               sveta Istrabenza, sedanji generalni sekretar, pravi: "Vlada je opredelila pač nek
               odgovor na to mnenje o predlogu sklepov in določila, da bodo kot njeni predstavniki
               Vlade na sejah Državnega zbora in njegovih delovnih teles sodelovali: mag. Andrej
               Vizjak, minister za gospodarstvo." To ste vi, mag. Andrej Vizjak, ste, tako tu piše v
               sklepu Vlade. Torej, zastopate Vlado v celoti. Zastopate tudi predsednika Vlade. Zato
               vas prosim, da mi razložite naslednje. Jaz vam celo verjamem osebno, da za vse
               verjetno niste vedeli, ampak nekaj mi razložite. Ali vi menite, da bi bilo prav, da
               bi poleg vas bil tukaj Janez Ivan Janša, Andrej Bajuk in Vasko Simoniti? Jaz menim,
               da bi bilo prav. Ampak glejte, kakšno obrazložitev smo mi dobili v opravičilo,
               citiram opravičilo, podpisano s strani mag. Jadranke Gustinčič, sekretarke,
               pooblastilo z dne 27. maja 2008: "Spoštovani gospod predsednik! Obveščam vas, da se
               predsednik Vlade, gospod Janez Janša, ne bo mogel udeležiti današnje seje, 24. nujne
               seje, ki je sklicana za 31. maj 2008. Prosim vas, da predsednika Vlade opravičite in
               z opravičilom seznanite člane Odbora." Vmes sem šel pogledat, kaj predsednik Vlade
               danes počne, pa nisem mogel ugotoviti. Dve sporočili sta na spletni strani
               predsednika Vlade, dve pomembni opravičili oziroma informaciji. Prva je, da je
               predsednik Vlade Janez Janša v četrtek, 29. maja 2008, nagovoril Državni zbor o
               predlogu rebalansa proračuna za leto 2008. To komentiram samo zato, ker želim
               navezati na to, da je gospod Damijan povedal, citiram: "Ali je Vladi uspelo zgraditi
               bolj učinkovito makroekonomsko politiko?" In ta rebalans o tem govori. Naj vas
               spomnim, gospod Janez Janša je rekel, da Vlada vodi proticiklično politiko,
               včerajšnja stopnja inflacije za mesec maj je 1,1% in 6,4% letna stopnja to
               demantirata. Ampak to ni pomembno. Pomembno je, ali ima predsednik Vlade danes kaj
               pomembnega. O tem spletna stran predsednika Vlade molči. Naslednja novica, ki govori
               o tem, kaj bo predsednik Vlade počel, je, da bo predsednik Vlade v ponedeljek, 2.
               junija ob 12.55 obiskal Frankfurt. Sprašujem vas, gospod Andrej Vizjak, ali mi lahko
               vi poveste, kaj tako pomembnega je za državo Janeza Ivana Janše na sobotno dopoldne,
               da se nam ni pridružil na seji, ki je pomembna? Dvomim, da bo prišel v torek, ga pa
               pozivam, da pride v torek. Da pride v torek in pojasni svojo vlogo. Na tako imenovano
               Mariničevo komisijo ni bil niti vabljen. Na odbor je bil vabljen, pa ni prišel.
               Pozivam ga, da pride na sejo Državnega zbora. Da pojasni, da odgovori na očitke, ki
               so bili tu dani. Da pojasni vlogo Vlade, vaše, Andrijane Starina Kosem, Toplaka,
               Pogačnika pa še koga v 24 prevzemih. Da pove, kako on ocenjuje sodelovanje oziroma
               delovanje svojega, verjetno, tako sem vedno razumel, prijatelja, gospoda Igorja
               Bavčarja. Kaj bo Vlada res naredila? On na glavne probleme korupcije in klientelizma
               odgovarja zelo različno. Slab teden nazaj je glede Patrie rekel, "veste, nimam časa
               se s tem ukvarjati." V sredo na Notranjskem je že rekel, "ja, organi pregona naj kaj
               naredijo." Naj pride v torek na sejo Državnega zbora in pojasni, kaj namerava v
               zadnjih 60, 90 dneh svojega mandata narediti. Kako se bo Vlada odzvala na predlaganih
               deset sklepov? In predvsem naj pojasni, zakaj je pripravljen šele zadnje tri mesece
                  <stage type="mag"/><stage>(Nadaljevanje)</stage> svojega mandata kaj na to
               temo narediti. Zakaj je Vlada v vseh dosedanjih ocenjevanjih tega, kar se je
               dogajalo, pač razlagala, da je vse v redu? Poglejte, gospod Janez Janša je mene celo
               pozival, da se mu opravičim, češ da je pri Mercatorju vse v redu. Ampak samo nekaj
               tednov, mesecev kasneje je v izjavi za Mag povedal, da je bila prodaja Mercatorja
               napaka. Saj jaz nisem očital Janezu Janši nič drugega kot to, da je prodaja
               Mercatorja bila napaka, ki je stala slovenske davkoplačevalce preko 200 milijonov
               evrov, in za to želim pojasnila, kdo ga je zavedel. Saj jaz razumem, da on verjetno
               ni točno vedel, kaj so mu prinesli ali pa kaj so mu prišli povedat. Saj on verjetno
               ni vedel, kaj je Andrijana Starina Kosem ali kdorkoli drug gospodu Pogačniku in
               gospodu Toplaku naročil, da se naj zgodi na skupščini Mercatorja 31. avgusta. Je pa
               predsednik Vlade objektivno odgovoren za to, kar je bivši direktor UVK, ki je organ v
               sestavi Ministrstva za gospodarstvo, in ministrstvo za gospodarstvo je sestavni del
               Vlade, razlagal Evropski komisiji. Evropski komisiji niste razlagali tega, kar ste
               povedali Računskemu sodišču, vendar ste zahtevali, da Računsko sodišče to skrije z
               oznako "cenzura". In ker tega, kar ste povedali Računskemu sodišču, niste povedali
               Evropski komisiji, imamo naslednjo banalno stvar: imamo predsedujočega Evropskega
               sveta, ki je lagal institucijam Evropskega sveta oziroma Evropske komisije, preko
               vas, preko bivšega Urada za varstvo konkurence. In sedaj je precej zapleteno vrniti
               nekatere stvari nazaj. Četudi vi pravite v mnenju Vlade na predlagane sklepe, da je
               zdaj pa vse mogoče. Da seveda bo Vlada, če razumem, skušala narediti vse, da bo zdaj
               Urad za varstvo konkurence pa deloval učinkoviteje. In zato, seveda, vas sprašujem,
               gospod Vizjak in tudi gospod Soršak, kako nameravate delovati bolj učinkovito? Kako
               boste sedaj naenkrat pa vi na nek način nevtralizirali sklepe, če ste še pred tremi
               meseci na tukajšnjem Državnem zboru predloge Komisije za nadzor javnih financ, da
               mora Vlada kot skupščina Soda in Vlada preko članov, ki jih je Vlada imenovala v
               skupščino Kada, narediti vse, da bosta upravni odbor Soda in nadzorni svet Kada
               pogledala, ali je bilo vse v redu, tako pri, pod narekovaji, uporabi zakona o
               prevzemih, kot še kje. Ali drugače, kaj bo Vlada naredila kot skupščina Soda glede
               delovanja člana upravnega odbora Soda, gospoda Predaliča, ki, mimogrede, ni bil
               imenovan v nadzorni svet Istrabenza kot Božo Predalič, Grosuplje številka ne vem
               koliko, ampak je bil imenovan na predlog upravnega odbora Soda, ki je tam pač
               pomemben lastnik. Kaj bo Vlada naredila glede odgovornosti ljudi, ki jih je ona
               imenovala? Ali je preprosto zgodba, ta, ki smo <stage type="mag"/><stage>(Nadaljevanje)</stage> jo videli te dni - kdaj je že gospod Predalič
               odstopil? Odstopil je takoj, ko je gospod Bavčar predstavil, da je naredil praktično,
               okej, recimo temu, da je postal četrtinski lastnik Istrabenza, in ko je, po navedbah
               gospoda Soršaka, UVK dobil tako imenovano skrivno pismo med neko drugo finančno
               družbo in z gospodom Bavčarjem povezanimi podjetji, ki seveda potrjujejo, da je
               gospod Predalič soodgovoren pri kršitvi zakona o prevzemih in da bi moral včeraj na
               nadzornem svetu Istrabenza kaj reči, pa ga tam več ni bilo - ker je seveda vedel, da
               mora odstopiti. Ker drugače, če ne bi odstopil, bi včeraj bilo zelo čudno, da bi bil
               tiho, in potem bi bilo zelo nerodno, če bi nek član nadzornega sveta, ki je sicer
               generalni sekretar Vlade, o tem govoril nekaj drugega.</p>
               <p>Vi ste seveda povzročili v tem mandatu probleme, ki jih imamo danes na mizi. Sam
               ocenjujem, da je vzrok temu, poleg tega, kar se je zgodilo na tem sestanku, tudi v
               tem, da ste načrtno onemogočili delovanje neodvisni instituciji. Naj vas spomnim, da
               je eden od prvih predlogov, ki smo jih obravnavali v tem mandatu, bil predlog ene od
               sicer formalno opozicijskih poslanskih skupin glede ukinitve Kosove protikorupcijske
               komisije. Ta vam je vedno bila trn v peti. Zakaj? Ker je opozarjala na to, kar ste na
               izredni seji o korupciji in klientelizmu govorili kot o problemu. Ampak, glejte,
               Kosova protikorupcijska komisija je samo lani prejela 595 obvestil o sumu. Vi kot
               izvršna veja oblasti ste jo želeli ukiniti. Vi tudi ignorirate sklepe Računskega
               sodišča. Predsednik Vlade ignorira sklep Računskega sodišča glede očitno nezakonitega
               delovanja. Da ne govorim o tem, da je Vlada sprejela celo na svoji seji sklep o tem,
               da potrjuje mnenje Urada za nadzor proračuna, ki je ugotovil, da je bila poravnava,
               za katero bi sicer moral odgovarjati gospod Podobnik, z enim od podjetjem nezakonita.
               Ampak Vlada ne razveljavlja nezakonitih sklepov. In Vlada tudi ne namerava, vsaj
               predsednik Vlade ne, spoštovati odločitve Računskega sodišča. Vi ste sedaj po treh
               letih in pol se odločili predlagati, da naj Banka Slovenije vendarle preveri, kakšna
               je bila vloga poslovnih bank in tako dalje. Ampak, gospod Vizjak, vi ste koordinirali
               pripravo odgovora na moje poslansko vprašanje z enim od prevzemnih poslov, kjer ste
               podali glede vprašanja nadzora nad likvidnostjo in solventnostjo bank tudi pojasnilo
               Banke Slovenije. In v tem pojasnilu Banke Slovenije, poenostavljeno povedano, govori,
               pod narekovaji, da je bilo vse v redu. Sedaj pa pravite, da podpirate mnenje oziroma
               predloge sklepov kolegov predlagateljev, kjer naj bi zdaj Banka Slovenije vendarle
               ugotovila, da je bilo marsikaj narobe. Nekateri so tu govorili, da naj bi pri tem
               sodelovala predvsem NKBM in NLB. Kolikor jaz poznam slovensko bančno zakonodajo, če
               so bila zavarovanja ustrezna, so banke delovale v skladu s svojimi pristojnostmi
               oziroma svojimi, če hočete, tudi poslovnimi cilji. In po mojem, zavarovanja so bila
               ustrezna. Samo ta zavarovanja je omogočil in dal v roke tema dvema družbama, s tem ko
               jima je dal dva nezloščena diamanta, ravno Janez Janša na sestanku 12. avgusta 2005.
               Tako da bo zdaj zelo zanimivo, kaj bo Banka Slovenije ugotovila. Jaz obžalujem, da
               tukaj ni gospoda guvernerja. Razumem, da se nam je pridružil in da je z nami gospod
               bivši guverner, ampak, a veste, spraševati bivšega guvernerja za posle, ki so se
               zgodili potem, ko je on bil že zamenjan, in zamenjaj je bil - s katerimi argumenti? -
               da je opozarjal na to, da bomo v Sloveniji imeli inflacijski problem -, seveda res
               nima smisla.</p>
               <p>Danes naj bi delali samo do treh, zato bom počasi zaključil svojo... /smeh v
               dvorani/... svojo razpravo. Poglejte, gospodje, najprej smo eno uro rabili, da smo
               ugotovili, kje bi sedeli, potem ste eno uro in pol imeli neke uvode, kjer niste
               ničesar povedali, zato je prav, da tudi mi odgovorimo na vaše očitke.</p>
               <p>Vlada Republike Slovenije je 3. decembra 2004 prevzela oblast, z, kot je povedal
               gospod Damijan, neko predpostavko, da naj bi imela čiste roke. Vlada je takoj
               učinkovito izrabila svojo oblast, šla v neke za oblast, za izvršno oblast
               nesprejemljive gospodarske posle in iz tega se je zgodilo teh 24 prevzemov. To so
               dejstva. Verjamem, da imate velik problem, ampak reči, da je za to, kar se je zgodilo
               v tem mandatu, kriva prejšnja oblast, je pa malo nerodno. Ta seja Odbora za
               gospodarstvo, ta javna seja Odbora za gospodarstvo, o teh problemih je za stvari, ki
               so se dogajale v prejšnjem mandatu, potekala 3. oktobra 2004, na prejšnjih volitvah,
               bila je nedelja. Ljudje so se odločili, da ne podpirajo prejšnje oblasti. Zato
               govoriti sedaj o tem, da je prav in edino prav, da bi tu sedaj, ne vem, moja
               malenkost, pa prejšnji sekretar LDS pa, ne vem, prejšnji predsednik Vlade, pod
               narekovaji, <stage type="mag"/><stage>(Nadaljevanje)</stage> odgovarjali na
               očitke, kaj so naredili ali česa niso naredili, o tem je ljudstvo svojo sodbo že
               izreklo. In zato v opoziciji nimamo problema razpravljati o teh vprašanjih. Svojo
               ceno je sedanja opozicija plačala na prejšnjih volitvah. Vas pa ta ceh šele čaka. In
               kolikor želite imeti izrednih sej, smo pripravljeni na njih razpravljati, o vaših
               "caseih". In bomo, seveda, če boste tudi vi pripravljeni v torek, ko se nam bo, upal,
               pridružil predsednik Vlade, soglasno hitro ugotovili to, kar smo zapisali v svoj
               predlog sklepa. Predlagamo torej, da Državni zbor ugotovi, da je problematika
               koncentracije kapitala nezakonitih menedžerskih prevzemov in pa vprašanje tranzicije
               te dni enako aktualno, kot je bilo, ko ste za to zahtevali izredno sejo v letu 2004.
               Zato seveda Državni zbor, zdaj pa v oklepajih, sicer pozno, ampak bolje pozno kot
               nikoli, predlaga Vladi, vsem nadzornim institucijam in organom pregona, da takoj
               pripravijo svojo oceno razlogov in predlagajo, če je potrebno, tudi spremembo
               zakonodaje. Če obstajajo konkretne kršitve zakonodaje, ki so bodisi narave prekrškov
               ali so kazensko pregonljive, potem seveda se mora ugotoviti odgovornost in krivda.
               Ampak to morajo narediti pristojne institucije, tega ne more narediti vladajoča
               koalicija, četudi direktor ATVP pride na sestanke Poslanske skupine SDS. Tega ni
               mogoče narediti na način, kot je bilo včeraj videno, da, kako je že rekel gospod
               Žugelj, "sem prišel na sestanek, da jim povem," danes ga pa tukaj ni. Vse institucije
               naj uporabijo svoje zakonite pristojnosti in pooblastila in bomo hitro prišli stvarem
               do dna. In verjamem, da ko bomo, in če boste to naredili, potem bo geneza teh 24
               prevzemov v tem mandatu 92% vseh prevzemov, hitro ugotovljena. In ne boste se mogli
               izogniti svoji politični odgovornosti. Ljudje se bodo pa jeseni odločali. Ljudje se
               bodo pa jeseni odločali, ali ste svoje obljube na volitvah leta 2004 izpolnili. Bojim
               se, da glede na probleme, ki jih imamo v Sloveniji, inflacijo, bogati so postali
               bogatejši, revni revnejši, se bodo pač ljudje odločali po svoji vesti. Razpravljati o
               tem nimam problema, ampak razpravljajmo o tem, kar je aktualno. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp62">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Prijatelj že težko čaka in dolgo na besedo. Ali te lahko zaprosi
               minister, da bosta še dve razpravi, pa potem odgovarja skupaj?</p>
            </sp>
            <sp xml:id="SDT4-OZG-Nujna-024-2008-05-30.sp63">

               <speaker>SREČKO PRIJATELJ:</speaker>

               <p>Hvala lepa. Minister bi moral ob enih že iti, kolikor sem razumel. Ja, no, bo pa še
               malo počakal. <stage type="mag"/> <stage>(nadaljevanje)</stage> Spoštovane
               kolegice in kolegi, spoštovani minister! Poglejte, danes, jaz sem že naprej na
               začetku povedal, da bo tole dober debatni krožek in res je. Danes ne verjamem, da
               nimamo možnosti, da bi izvor premoženja pri posameznikih se ne dalo preveriti. Jaz
               verjamem v to, da ta izvor premoženja je preverljiv in to se dogaja v vseh normalnih
               evropskih državah, samo v Sloveniji ne, ker verjetno je stopnja demokracije nekoliko
               nižja in sodimo še tja nekje med banana republike take države, ki imajo, bom rekel,
               svoja pisana pravila, ki jih piše vsaka vlada posebej.</p>
               <p>Jaz sam sem napisal kar nekaj poslanskih pobud na to, da bi se o tem problemu
               pogovarjali in tudi terjal sem odgovore na vsa odprta vprašanja, ker mi preprosto ni
               jasno, kako lahko en človek v desetletju in pol ustvari toliko premoženja, ki ga ne
               more deset rodov. Jaz gospoda Bavčarja poznam. Skupaj sva bila, recimo, na Roški in
               tako naprej. Takrat je bil v raztrganih Adidas copatah in nek megafon, bil je celo
               predsednik odbora za človekove pravice, danes pa, ne vem, glavni kršitelj človekovih
               pravic, ker to verjetno bo in je nagrabil na račun revščine. Pa ni samo on tak. Lahko
               se pogovarjamo o Triglavu, lahko se pogovarjamo o Pivovarni, lahko se pogovarjamo o
               Palomi, ki je odprt, aktualen problem, o Splošni plovbi, sedaj poteka prodaja na
               netransparenten in nezakonit način, pogodba se kar v pisani gospoda Bajuka podpiše, a
               ne, to ni pod strogo oznako, zaupno. To je normalen proces, demokratičen verjetno.
               Lahko govorimo tudi o železarskih transakcijah in tako naprej. Ampak rezultat vsega
               tega, kar vi počnete - danes slišimo mi - vi. Nas tukaj ni, da se razumemo - je
               250.000 revnih na robu revščine živečih ljudi. In to je to. Če bo tožilstvo še naprej
               spalo, organi javnega pregona še naprej molčali, če sodstvo bo vztrajno pometalo te
               zadeve pod predpražnik, tožilstvo nekako tudi z naročenimi primeri delovalo tako, kot
               deluje, potem bo to še naprej v porastu. In verjamem, da ta nov zapor, ki smo ga
               naredili v Kopru, ki ima pogled na morje, fitnes in tako naprej, bo še dolgo časa
               prazen oziroma bo služil takim majhnim lopovom, ki znajo vzeti nekaj denarja tu in
               tam, kakšno čokolado v trgovini. Skratka, ta blef, ki ga danes tukaj uprizarjate je
               na nek način tudi dobrodošel, ker odprla se bo ta greznica iz katere neznosno smrdi,
               in tako levi kot desni ste pri tem udeleženi, imate umazane roke. In odmev v gorah
               fašisti, komunisti je isti isti isti. In tako bo tudi v tem primeru.</p>
               <p>Poglejte, povedal bom samo en primer s katerim se jaz ukvarjam. Gre za oškodovanje
               državnega premoženja največje na Primorskem Splošno plovbo. Mi smo prodali tujci,
               privilegiranem kupcu, ki je bil vnaprej znan. Izločili smo naša podjetja, ki so bila
               pripravljena celo plačati več. In seveda na nezakonit način mu želimo verjetno
               prodati še tisto, kar je ostalo na Sodu in Kadu. In kdo vodi Sod danes? Nekdo pred
               menoj je govoril o Kadu,<stage type="mag"/> <stage>(nadaljevanje)</stage> ampak
               jaz bi rad govoril o Sodu. Recimo, gospod Marko Pogačnik je bil pred tem prodajalec
               kartice Metro in prodajalec piva. Tako lahko vidimo na njegovi spletni strani, če
               gremo pogledati, ampak upravlja s premoženjem, ki je vredno 2,5 milijarde evrov in
               verjetno še bo. Vlada trdi, da je uspešen, dober, da dela zakoniti. Mi trdimo
               drugače. Žalostno je, da mora poslanec oziroma poslanska skupina zoper tako odgovorno
               funkcijo, tako odgovornega nosilca vlagati kazensko ovadbo. Jaz sem jo vložil, ker
               vsa ta opozorila, kljub jasnim obljubam ministra, seveda potem ministra za finance
               Bajuka požrta beseda, da bo prodal to najboljšemu ponudniku, seveda, potem se kar
               naenkrat pozabilo, da so ponudniki dali najboljše cene, čeprav "new diligence" se ni
               dovolil pogled v poslovne listine, pa bi se moral po zakonu o javnih financah, tako
               se vodijo danes prodaje, 80. člen jasno govori o tem, da bi skrben nadzor in pregled
               v poslovne listine pred prodajo takega deleža moral biti narejen, pa ni bil. Ko se je
               dvakrat ugotovilo, da je najboljši ponudnik slovensko podjetje se je kar naenkrat šlo
               na dražbo. Da ne boste govorili samo, da se je to dogajalo v preteklem času, to se
               dogaja danes sedaj in tu. Če bi hoteli, jaz trdim, da tako kot je zmogla prejšnja
               oblast, ko je izvajala nacionalizacijo in ne vem kaj, bi tudi danes lahko mirne duše
               v preiskovalne zapore strpali tiste, kateri imajo toliko denarja, da lahko seveda
               vsem nam kažejo spake in se nam smejijo. Kajti vemo, da sodniki so danes tudi
               podkupljivi, saj na to kaže domnevno tudi primer iz Splošne plovbe oziroma Sodišča v
               Kopru, namreč zakoniti zastopnik, pravni zastopnik Döhleja je gospod Velkavrh,
               njegova žena pa kar predsednica sodišča v Kopru in ta tudi piše vse spodbojne tožbe
               temu gospodu v prid. Ampak to ni pomembno, če mi na to opozarjamo. Jaz sem imel
               tiskovno konferenco, pa je preko Spema bila verjetno narejena blokada totalna. Ko jo
               je imel gospod Pogačnik je bilo tam vse slovensko novinarstvo. In se je o tem
               poročalo na veliko. Tako za oris, kakšna je situacija.</p>
               <p>Dejstvo je, da se s to zadevo nadaljuje, z nič zmanjšano aktivnostjo in da tisti, ki
               je pri koritu se pač obnaša kot svinja in dejstvo je, da ljudje, ki bi morali imeti
               pravico do dela in ki bi morali imeti pravico tudi do dostojnega življenja vedno bolj
               tonejo v brezno socialnega dna in da na to opozarjajo tudi sindikati. Danes v
               iztekajočem se letu tega mandata jim sicer delimo neke bonbončke skozi različne
               zakone, ki jih sprejemamo, nalagamo to dolžnost naslednjim vladam, pa lovimo vse
               tiste, ki bi bili pripravljeni oddati glas za tiste, ki to s priglasovanjem
               sprejemajo, od dijakov, penzionistov, in verjetno s to prodajo Splošne plovbe, denar
               naj bi šel za poravnavo škode za vojna nasilja, tudi zamejstvo, se pravi tam nekje
               Argentino in tako naprej. Tudi tam se lovi. Ali pa je mogoče treba plačati stare
               račune, da se bo lahko dobilo nov denar. Skratka, jaz v to diskusijo ne verjamem, v
               kolikor se ne bo resno vpletlo tožilstvo, v kolikor se ne bo resno vključilo organe
               javnega pregona, katere mi plačujemo iz tega proračuna in so zato plačani, ampak
                  <stage type="mag"/> <stage>(nadaljevanje)</stage> imajo zaukazan molk, in v
               kolikor ne boste poklicali, seveda, sedaj se lahko zgovarjamo, da tole pa ni
               pristojnost tega odbora, pred odgovornostjo tiste, ki so to svinjarijo zakuhali in so
               jo v bistvu tudi sebi v prid speljali.</p>
               <p>Veste, ne bo pomagala "čista lopata", če bodo ostali taki madeži, kot jih danes tu
               odpiramo. Pa ne pomagala tudi verjetno kakšna druga akcija, samo na eni strani, če ne
               boste tu temeljiti. In dela je za vse zadosti. Zapor, katerega sem prej omenil, je
               nov, verjemite, v Kopru bo pa premajhen za vse te, ki bodo ugotovljeni kot krivci.
               Hvala.</p>
            </sp>
            <sp xml:id="SDT4-OZG-Nujna-024-2008-05-30.sp64">

               <speaker>PREDSEDNIK FRANC (FERI) HORVAT:</speaker>

               <p>Hvala. Minister.</p>
            </sp>
            <sp xml:id="SDT4-OZG-Nujna-024-2008-05-30.sp65">

               <speaker>MAG. ANDREJ VIZJAK:</speaker>

               <p>Hvala lepa. Sem pričakoval, da se bo name sfokusirala večina, kako bi rekel, obsodb
               in poslušal gospoda Cvikla, ne vem, ali je pisec znanstvene fantastike, vse mu je
               jasno, vse ve, jaz ne vem, kako to, da potem ni podal nobenih uradnih ovadb,
               naznanil, sumov in tako naprej, ampak je samo močen na besedi pred kamero. Ko pa je
               seveda treba konkretno početi stvari, za katere je vsak državljan dolžan to narediti
               in molčanje oziroma nenaznanitev kaznivih dejanj je problem, da ne rečem še kaj
               hujšega. Torej, če gospod Cvikl vse tako jasno ve, ga sprašujem, koliko konkretnih
               ovadb je vložil in kakšne dokaze je pri tem uporabil. Kajti toliko natolcevanj, in
               toliko neresnic, polresnic kot jih je bilo danes tu pa že dolgo ne. Tako, da se sploh
               ne splača z njimi konkretno ukvarjati, namreč v nekih primerih, ko mu paše, seveda,
               izjavo gospe Andrijane Starine Kosem uporablja kot dokaz, da se je nekaj zgodilo, po
               drugi strani pa nekaterim zapisnikom in pod katere je podpisana, seveda, ne verjame
               in ve, da se je nekaj drugega zgodilo. To se pravi, prireditev stvari potrebam je
               seveda za to govornico v parlamentu lahko politično mogoče, je pa popolnoma
               neverodostojno in seveda je težko takim hipotetičnim sanjarjenjem tudi konkretno
               demantirati in odgovarjati. Ampak zelo pomembno je prevevala eno vprašanje, na
               katerega želim še enkrat odgovoriti. Kaj bo Vlada oziroma kaj je in kaj bo naredila?
               Mislim, da je najpomembnejše kar je Vlada dolžna narediti in to je ta Vlada naredila
               za razliko od prejšnjih je to, da je omogočila pogoje organom, ki so za to zadolženi,
               da neodvisno strokovno zadevo preiščejo in tudi ukrepajo. Namreč, da nastavitvijo
               ljudi prejšnje vlade je bilo sistematično zavrtan in zabetoniran črv v sistem, ki je
               preprečeval delo. Jaz sem na primer dobil nekaj izpiskov, komentarjev, tudi
               komunikacij med organi, iz katere je jasno, da je bila Agencija za trg vrednostnih
               papirjev totalno apatična, nezainteresirana sodelovati, kaj šele učinkovito delati.
               In ko je prišlo do vzpostavitve možnosti, da se začne končno ukrepati proti
               odgovornimi je zavreščalo. In verjamem, da bodo iz tega lonca pogledali še nekateri
               odgovorni in prav je, da odgovarjajo za svoje delo, in to ne glede iz katerih taborov
               prihajajo. Vendar glave, tiste špice, ki štrlijo ven so seveda po politični
               opredelitvi zelo očitno na strani opozicije in ne koalicije. <stage type="mag"/> <stage>(nadaljevanje)</stage> To je več kot očitno, Boško Šrot, Igor Bavčar
               in tako naprej, Bojan Petan in tako naprej. Torej, jaz sem vesel, tudi z vaše strani
               te pripravljenosti, ki je v preteklosti ni bilo.</p>
               <p>Torej, kaj bo Vlada naredila? Vlada bo zagotovila tistim inštitucijam, ki so za to
               pooblaščene, edine pooblaščene v Republiki Sloveniji, pogoje za neodvisno in
               učinkovito delo. In to je že naredila in prvi rezultati so tu. Vlagajo se kazenske
               ovadbe, za katere je zagroženo tudi zelo hudo sankcioniranje, tudi odvzem premoženja
               in prav je tako. Prav je tako! In prepričan sem, da bodo krivi sedeli, v tej državi,
               ker je to edino potrebno in je to nujno.</p>
               <p>Seveda pa temu v preteklosti ni bilo tako. Ni bilo tako. V večini primerov, ki so se
               že zgodili niso zbudili vlade preteklih mandatov, da bi se s tem resno ukvarjali.
               Tipičen primer je tudi primer BTC-ja, kjer je tudi nekdo izza te mize tudi svetoval
               pri tem konkretnem prevzemu. Pa to ne sliši, vidim. Torej, zopet smo tu morali
               odgovarjati in se navezovati na neke konkretne primere. In jaz sem mislil, da ste v
               tem parlamentu ustanovili komisijo za nadzor nad temi primeri, razne druge
               preiskovalne komisije, in sem prepričan, da so zaključki teh komisij tudi vsem
               dostopni in je prav da lahko služijo tudi kot podlaga za razpravo na tej seji. Jaz
               sem sedel kar nekaj ur pred komisijo kjer smo pojasnjevali okoliščine prodaje delnic
               Slovenske industrije jekla in dokazovali in dokazali, da je šlo za transparenten in
               gospodaren posel. In potem je zopet tu to demonstrirano, kot neka zgodba, ki je
               popolnoma napačna, celo nezakoniti očitki in tako naprej. Mi seveda ne bežimo od
               konkretnih pojasnjevanj in tudi akcij, zato pozdravljamo te sklepe, ki so s strani
               predlagatelja na mizi, ker bodo dodatno pripomogli k razjasnitvi in nenazadnje tudi
               bili neka podlaga za morebitno ugotavljanje odgovornosti in kasneje sankcioniranja.</p>
               <p>Moram pa še enkrat, zaradi res tudi javnosti poudariti sledeče: prevzemi so normalna
               in v evropski ekonomijo, pa ne samo v evropski tudi v svetovni znana možnost in niso
               namenjeni temu, da se ne zgodijo. In Zakon o prevzemih je zato, da regulira to
               področje in ščiti predvsem tu tiste, ki so v tej prevzemni zgodbi manj informirani.
               In prevzemni zakon govori o tem kaj se mora zgoditi v primeru, da nekdo prevzame
               podjetje, kaj se mora zgoditi do malih delničarjev in kaj se mora zgoditi do
               regulatornih organov. In v primeru, torej zadnjih dveh let po uveljavitvi Zakona o
               prevzemu je dejansko prišlo na dan tisto, kar se je v preteklosti skrivalo in kar je
               bil problem, vsa živa parkirišča, dejansko prevzete firme niso objavile prevzemov in
               se sedaj sklicevati na to, da jih je bilo prej manj, sedaj pa jih je več, je
               pravzaprav kontra dokaz, da se je končno začelo delati po zakonu, da so se prevzemni
               postopki začeli dogajati.</p>
               <p>In ko govorite o finančni asistenci. Finančna asistenca je bila prepovedana vseskozi
               in je tudi sedaj z Zakon o gospodarskih družbah s tako imenovano<stage type="mag"/> <stage>(nadaljevanje)</stage> gospodarsko ustavo. In to je razlog zakaj ob
               predlogih, zakaj tega nismo še enkrat prepovedali, če je že prepovedali prepovedano.
               Mislim, to je podvajanje v zakonu. In v kolikor je prihajalo do finančne asistence s
               strani prevzemanih družb je to potrebno sankcionirati v skladu z Zakonom o
               gospodarskih družbah. Ne, to ni res, da je finančna asistenca poslej zakonita in
               dovoljena. Ni res, ker je prepovedana v Zakonu o gospodarskih družbah.</p>
               <p>Tudi sam se pridružujem uvodničarjem v oceni, da je morebiti odgovornost te Vlade v
               tem, da ni zamenjala nadzornih inštitucij takoj, ko je prišla na oblast. Kajti, pod
               krinko strokovnosti in neodvisnosti teh inštitucij, se je očitno dogajalo marsikaj.
               Očitno se je dogajalo marsikaj, po direktivah tistih, ki so jih v preteklosti
               imenovali in speljali te zadeve sebi v prid. Jaz bi verjel temu, da je lahko
               pripisati neko odgovornost, če bi med temi tako imenovanimi tajkuni, ki so danes v
               ospredju, sedele osebe, ki so politično blizu tej opciji, so pa politično blizu vaši
               opciji, spoštovani iz opozicije. .../Oglašanje v ozadju./... Boško Šrot - bivši član
               SD-ja je seveda .../Oglašanje v ozadju./... Igor Bačar, Bojan Petan... Ja, no, fino.
               A ste se jih odrekli torej, lepo. .../Oglašanje v ozadju./... Torej, rezultat je
               jasen, s pomočjo nadzora, s pomočjo nenazadnje tudi sedaj zamegljevanja dejstev
               omogočiti da se to pripelje do kraja. Ne bo se! Jaz sem prepričan, da se ne bo. Jaz
               sem prepričan, končno, da so nadzorne inštitucije v Republiki Sloveniji sposobne,
               usposobljene in, kar je predvsem pomembno, voljne, pripravljene spopasti se s temi
               deviacijami, da bodo odgovorni prišli na zatožno klop in tudi odgovarjali za to v
               skladu z zakonodajo, ki velja v tej državi. In še enkrat, ne glede na to iz katerega
               kroga, iz katerega gnezda prihajajo. .../Oglašanje v ozadju./...</p>
            </sp>
            <sp xml:id="SDT4-OZG-Nujna-024-2008-05-30.sp66">

               <speaker>PREDSEDNIK FRANC (FERI) HORVAT:</speaker>

               <p>Minister, hvala.</p>
               <p>Prosim da ne zavlačujemo, ker smo rekli, da delamo do treh. Razpravo ima še kolega
               Petek, dajmo mu možnosti in potem kolega Grims in potem sklenemo ta današnji krog
               razprave in nadaljujemo v ponedeljek. Kolikor sem govoril s kolegicami in kolegi,
               vključno z novinarji, imajo vsi željo, da bi končali, dejansko pa nadaljevali v
               ponedeljek. Ker do konca enostavno ne moremo priti, ker je... .../Oglašanje v
               ozadju./...</p>
               <p>Saj jih jaz ne morem s policijo sem pripeljati, povabljeni pa so, vabila so šla ven.</p>
               <p>Kolega Petek.</p>
            </sp>
            <sp xml:id="SDT4-OZG-Nujna-024-2008-05-30.sp67">

               <speaker>MILAN PETEK:</speaker>

               <p>Hvala lepa, predsednik, za besedo. Kot zgleda bom ujel še zadnji rep te današnje
               razprave, da vsaj nekaj svojih misli povem v zvezi s to problematiko.</p>
               <p>Na nek način se je skozi dosedanji potek te razprave<stage type="mag"/> <stage>(nadaljevanje)</stage> pokazalo kdo se čuti odgovoren in zavezan<stage>(?)</stage> odgovarjati na
               dileme in vprašanje, ki se v zvezi s to temo potrebujejo, zaradi tega so si nekateri
               vzeli toliko časa. Tisti, ki se manj čutimo, bomo očitno tudi manj časa vzeli in manj
               časa bomo tudi porabili za to, da predstavimo svoje stališče. Dejstvo je, da smo
               danes na seji, na kateri bi verjetno vsak dal en del tega pristanka ali pa rekel -
               dobrodošla in koristna je tako, kot pa danes ta razprava teče, pa mislim, da ne bo
               nobene koristi prinesla, ker je takšna, da gre pravzaprav za prepričevanje že
               prepričanih.</p>
               <p>V Liberalni demokraciji Slovenije smo zato namenoma predlagali, da se na to sejo, za
               to točko vabi tudi nekatere dodatne vabljene, ker smo videli, da so bili vabljeni
               sedanji akterji nekaterih inštitucij, ki jih vodijo in ker smo bili prepričani, da bo
               potrebno dati odgovore bolj enakovredno ali uravnoteženo, smo predlagali, zaradi
               tega, da se na to sejo pridružijo tudi tisti, ki so nekoč, v preteklem obdobju te
               inštitucije ali organe vodili, ker smo mislili, da bo predvsem med njimi tekla ta
               razprava, ne med poslanci in prepričevanje tistih, ki verjetno, vsaj nekateri o tem
               ne vemo. Pri tem smo to naredili posebej zaradi tega, ker se je marsikdaj v tem
               prihajajočem obdobju na to sejo in danes govorilo o LDS-u. Torej, vsaj mi smo
               mislili, da govorimo o tem LDS-u, pa jaz mislim, da se je iz tega pokazalo, da govori
               o prejšnjem LDS-u. Ta, v sedanjem LDS-u, vodstvo LDS-a ni tisto, ki je sodelovalo v
               preteklih aktivnostih, tudi sedanji poslanci nismo bili v izvršni vlogi tako, da
               pravzaprav zdaj vidimo da na nas ti očitki ne letijo.</p>
               <p>Zdaj pa okrog same seje, same materije, če še nekaj rečem. Ko sem poslušal današnjo
               razpravo s strani predlagateljev, se mi je zdelo da ljudje živijo v nekem svetu
               zarot, zarot ki so vsaj jaz si nisem znal predstavljati, lahko takšne, da so že
               vizionarske. Torej, jaz mislim, da SDS, vse kar je povedal, precenjuje vizionarstvo
               tistih o katerih je govoril, da so ta scenarij nastavili že leta 1992 ali 1995. Če je
               nekdo sposoben in tak politični genij, da je že takrat nastavil ta scenarij kako bomo
               leta 2008 doživljali eskalacijo te privatizacije, torej takšnemu bi bilo res potrebno
               sneti kapo, posebej, če je v tem poosebljeno vse, kar danes ugotavljamo, da se
               spreminja - kazenska zakonodaja, da se spreminja zakonodaja na gospodarskem področju,
               finančna, medijska torej, ugotavljam, da je res nekdo bil genij, ki je že takrat
               predvidel te scenarije, ki jih hočejo danes pripisati nekaterim posameznikom ali
               nekaterim političnim strankam. V tej situaciji je posebej začudujoče to, da se
               pravzaprav ukvarjajo sedanji vladajoči z vprašanjem nekaterih kadrovskih menjav, ko
               pa so v teh štirih letih imeli vse možnosti. Tako kot so na področju gospodarstva, na
               področju medijev, na področju tam kjer je bilo potrebno ali ni potrebno posegali,
               niso nič naredili na teh dveh inštitucijah nadzora, pa čeprav so to možnost imeli.
               Tam, kjer so morali plačati velike odpravnine za to, da so z določenih mest
               odstranili nekatere posameznike - vsi vemo za primere Dremljev, vemo za primere
               Marinškov, kjer so bile odpravnine v 100 tisočih evrih, tam niso imeli pomislekov.
               Tukaj pa so imeli mandat da to lahko naredijo, pa so čakali do tega, da so prišli v
               čas pred volitvami in tukaj ugotovili, da imajo to možnost. In to možnost so dali
               tistim, ki so zdaj v tem preizkusnem obdobju, takšen primer je gospod Soršak, očitno
               uspeli dokazati, ko so bili v.d.-ji, da so dovolj agresivni, da so dovolj dinamični
               in po okusu te vladajoče koalicije, da jih lahko nastavijo tudi za redno opravljanje
               te funkcije. Takšen vtis se ustvarja meni, takšen vtis se nam ustvarja. Če rezultat
               ali če bo rezultat tega drugačen, kot sem jaz zdaj povedal, se bomo opravičili, ampak
               mislim, da v tem trenutku ta občutek dobivamo.</p>
               <p>V Liberalni demokraciji nimamo posebnih težav s sklepi, ki so predlagani - ali na
               eni strani ali na drugi strani. Mislim, da so bili tisti prvi sklepi <stage type="mag"/> <stage>(nadaljevanje)</stage> resnično takšni, da niso vzdržali
               kritike, ker bi presegali pristojnosti Državnega zbora oziroma odbora na katerem
               danes smo. Danes so nekoliko korigirani, mislim pa da so še boljši predlogi sklepov,
               ki jih predlaga Social demokracije, ki najbolj zadevajo bistvo, kar bi parlament
               nekomu naložil. Seveda pri tem čudi to, da poslanci koalicije najprej zahtevajo,
               sedaj so nekoliko omilili, pričakujejo od Vlade, torej svoje lastne vlade od te
               lastne vlade, ki ima štiri leta možnosti da vse to naredi, da zdaj v zadnjem delu
               tega vladanja v 30-ih dnevnih in v 60-ih dnevih pripravi neka poročila, pripravi neke
               predloge sprememb zakonov, torej v nerazumnem času, ko tudi če bi to pripravila, kaže
               na to, da to želi obravnavati na septembrski seji. Ker pa je septembrska seja čista
               predvolilna seja oziroma predvidevam, da v času volitev imajo namen publicirati ali
               javnosti predstavljati svojo resnico je to resnično, vsaj meni se zdi, neiskren
               namen, ampak je namen samo v tem času ustvarjati populizem, v tem času ustvarjati in
               nadaljevati volilno kampanjo na način, kot je samo njim svojstven. Zaradi tega v
               iskrenost teh sklepov ne verjamem in mislim, da je to manever pred volitvami s
               katerimi se želi kupiti nekatere volilne glasove.</p>
               <p>Pri vsem tem bega tudi to, sam sem predsednik Komisije za nadzor javnih financ in ko
               smo mi, kadarkoli smo govorili o grehih in obravnavali teme, ki jih moramo
               obravnavati zaradi tega ali so eksponirane v javnosti ali pa so prišli zahtevki ali
               mnenja ali revizije Računskega sodišča, nikoli nismo imeli prilike na seji videti
               predsednika KAD-a in predsednika oziroma direktorja SOD-a, stalno sta se izogibala in
               ko smo pisali prvemu predsedniku Vlade, torej predsedniku Janši, da naj te zadeve
               sankcionira ali se celo sam udeleži seje, niti odgovora nismo dobili. To kaže na
               neiskrenost tega kako nekateri jemljejo odgovornost v tej zgodbi. In ko ta imena
               krožijo po tem slovenskem prostoru, seveda koalicija noče omenjati tistih imeni, ki
               so tudi v tem slovenskem prostoru, in to morda poznate da je to Kristijan Petek in da
               je to Borut Petek, Slavko Petek, tako mi pravimo v Mariboru Stanku Petek - Slavko
               Petek. Pa hvala bogu niso moji sorodniki, jaz imam zaradi tega težave, ker mi
               pripisujejo te povezave in težko dopovem, da ne sodim v ta "klan Petek". To pa so
               vaši Petki, ti pa so kar utišani v vaših razpravah. Te hobotnice, ki so jih
               razpredli, te so kar za vas nepomembne, slovenska javnost o njih naj ne bi slišala.
               Ne vem če poznate, morda ime Kojc, ki sodeluje v teh zgodbah okrog lastninjenja
               oziroma zavarovalnic. Verjetno vam je znano ime Koletnik. Verjetno so vam znana imena
               Marinšek in tako dalje. Torej, Strah, Zavrl in tako dalje. O teh kar molčite. Torej,
               to so imena o katerih bi vi morali pogledati v ogledalo in tudi ugotoviti - tudi med
               nami so tisti, ki iz tega štrlijo, ne samo tisti, ki so v preteklosti to počenjali.</p>
               <p>Da zaključim. Ker je, kot sem rekel, po naši presoji ta razprava potrebna, vendar ne
               način kot tudi danes to kaže, jaz mislim, da je produkcija oziroma produciranje te
               razprave in pa to kar se danes dogaja, in to je napotek vam, verjetno bumerang, ki se
               vam bo povrnil, ko boste to razpravo skušali plasirati v septembrski čas, zaradi tega
               moj nasvet: Končajte pri tej razpravi. Torej, v torek sprejmimo primerne sklepe,
               takšne, da se bomo zavezali k nekemu primernemu ravnanju. Samo ne računajte na to, da
               bo pravzaprav volivec vam verjel. Mislim, da bo verjel komu drugemu.</p>
               <p>Hvala.</p>
            </sp>
            <sp xml:id="SDT4-OZG-Nujna-024-2008-05-30.sp68">

               <speaker>PREDSEDNIK FRANC (FERI) HORVAT:</speaker>

               <p>Hvala.</p>
               <p>Kolega mag. Grims.</p>
            </sp>
            <sp xml:id="SDT4-OZG-Nujna-024-2008-05-30.sp69">

               <speaker>MAG. BRANKO GRIMS:</speaker>

               <p>Ja, večkrat sem se sicer javil, ampak smo se potem dogovorili, da na koncu poskušam
               odgovoriti na vse skupaj. Zato najprej samo eno preprosto dejstvo. Veste, za
               pretirano agresivnostjo se ponavadi skriva slaba vest. In to je bilo zdaj, v
               nekaterih zadnjih razpravah tako očitno, da je na nek način pravzaprav že prav
               zabavno. <stage type="mag"/> <stage>(nadaljevanje)</stage> Ampak, če recimo
               pri gospodu Petku, to še razumem, saj je LDS v nemogoči situaciji, ključni ljudje v
               teh procesih, kot recimo gospod Rop, gospod Cvikl, konec koncev tudi nekdanji
               predsednik narodne banke so zdaj pri Pahorjevi SD. Po drugi strani je Gregor Golobič,
               ki ga je imenoval Žižek slovenskega stalina in ki naj bi po mnenju mnogih, ki pišejo
               o tem pač v medijih, bil ključen kadrovnik<stage>(?)</stage> dolgo vrsto let in naveza med
               gospodarstvom in pa stranko, je danes načelu Zares-a in ko govorimo o zgodovini, kjer
               je bil LDS v tej vlogi, ker je pač združeval vse te ljudi, se potem marsikdo tam, ki
               ga v tistem trenutku ni bilo zraven, upravičeno počuti užaljeno. Ampak povsem nekaj
               drugega je pa to, kar sta počela oba poslanca SD-ja. Če je bilo kdaj v zgodovini
               očitno, kaj je tista nova kvaliteta, ki jo prinaša v politični diskurs SD, o čemer
               zelo rad govori njihov predsednik, je bilo to očitno danes. To je sprenevedanje,
               osebne žalitve, diskreditacija ljudi in seveda kup očitnih nesmislov, to je torej ta
               kvaliteta in jaz sem s tega vidika jim hvaležen po eni strani, da so to naredili, po
               drugi strani pa ogorčen, zaradi nivoja. Kajti veste, v mednarodnih učbenikih boste
               našli eno preprosto dejstvo. Politologija uči, da je najnižji nivo politične kulture,
               kadar poskušaš diskreditirati nekoga v politiku, proti kateremu ničesar ne moreš, ker
               ima v rokah vse argumente, tako, da poskušaš diskreditirati njegove najbližje
               sorodnike. Če je to nekoč storil v parlamentarni dvorani gospod Lahovnik, ki je s tem
               prvi začel je to, kar sta danes počela gospod Cvikl in predvsem, to posebej
               poudarjam, njegov strankarski kolega Kumer, ki je mimogrede za neresnične navedbe v
               zvezi z RTV-jem že predmet neke ovadbe, kolikor smo lahko prebrali v medijih. Me
               zanima, koliko jih bo že zbral. Potem je to nekaj izredno žalostnega in nekaj, kar bi
               moralo skrbeti vse, ker gre za stranko, ki je po javnomnenjskih anketah največjo
               podporo opoziciji. Namreč, kar se tiče, ker je bila direktno napadena moja sestra,
               jaz upam, da to zadnjikrat razlagam. Prvič, ona je finančni strokovnjak, diplomiran
               ekonomist, strokovnjak za bančništvo. Drugič, v nadzorni odbor Iskraemeca, ki bi bil
               že zdavnaj v stečaju, če ne bi vanj stopila Sod in Kad in bi bilo v Kranju 2000 ljudi
               na cesti, če bi to reševal kakšen Cvikl. Ti ljudje, ki so bili imenovani v nadzorni
               odbor, to podjetje dobro sanirali in ko je bilo mogoče doseči razumno ceno, ga je
               lastnik prodal. Ampak v nadzorni odbor, gospe Marte Jarc, kolegice in kolegi, ker vsi
               dobro veste, nisem predlagal jaz, ampak Pavle Rupar. Jaz osebno sem bil proti, jaz
               osebno sem bil pa proti, tudi <stage>(hijene se smejijo mimogrede)</stage>, jaz sem bil pa proti in
               sicer iz preprostega razloga - zaradi tega, ker sem vedel, da se bo prej ali slej
               našel v politiki nekdo, ki bo dovolj nizkoten, ki bo dovolj nizkoten, imel skrajno
               nizko politično kulturo, da bo to hotel zlorabiti. Tako, da kar se tega tiče je stvar
               jasna. Kar se tiče vloge nadzornega odbora pri prodaji, ki jo stalno obračate na
               glavo in to vi dobro veste - če ne verjamete vsem drugim članom nadzornega odbora,
               vprašajte gospoda Mencingerja, ki je isto potrdil in na katerega se vi stalno
               sklicujete. Nadzorni odbor s prodajo Iskraemeco ni imel popolnoma nič, nikoli ni
               obravnaval <stage type="mag"/><stage>(nadaljevanje)</stage> tiste pogodbe,
               nikoli ni sodeloval v razpisu in zaradi tega to, kar vi počnete je naklepno in
               načrtno blatenje ljudi, ki jih ni tukaj v tej dvorani. In to zavestno, kar je
               kriminalno dejanje. Vi zdaj počnete kaznivo dejanje, mimogrede. Ampak, saj to pri vas
               ni nič novega, saj imate dolgo zgodovino, še kaj hujšega ste naredili.</p>
               <p>Zdaj pa pojdimo, da ne bom jaz šel na isti nivo, moral sem pa na to odgovoriti, ker
               se nekateri ne morejo sami braniti, pa naj na to odgovorim kar z gradivi, ki so danes
               tukaj. In sicer, ko ste bili tako lepo agresivni in ste se posmehovali, citiram spet
               gospoda poslanca SD-ja, ki je bral in se pri rogal Janezu Janši, njegovi izjavi
               izpred štirih let, da so v teh procesih ključni ljudje blizu takratne oblastne
               garniture, lahko tem besedam samo pritrdim, in v tem delu tudi pritrdim gospodu
               Kumru, kajti tudi danes so to isti ljudje, ki so bili blizu takratne oblastne
               garniture. Namreč, pa citiram kar gospoda Stanislava Kovača iz gradiva; Šrot je
               postal milijonar z rdečo knjižico v žepu, saj je bil skozi celotno tranzicijo član
               Pahorjev SD, ki se je kot naslednica komunistične partije skozi tranzicijo oklicala
               za gorečo borko proti socialnemu razslojevanju. Pahor je konec minulega leta v
               medijih vehementno priznal, da je s Šrotom, kot članom stranke ves čas vzdrževal
               stike. Še več, na televiziji ste si lahko ogledali posnetek, kjer je gospod Pahor
               posebej poudaril, da so izjemno veseli in ponosni, da imajo gospoda Šrota v svojih
               vrstah in da so veseli, da pač teh njegovih sposobnosti in gospodarskih dejanj.
               Danes, jaz verjamem, da bi nekateri radi potegnili vrečo čez glavo in se kesali za
               izrečene besede, ampak saj poznate tisto, "narod naše dokaze hrani", in lepo bi bilo,
               če bi se pogovarjali o dejstvih, dovolj gradiv je na razpolago. Namreč, bilo bi mnogo
               bolj verodostojno, če se že poskušamo čemu rogati, kot recimo tudi umik države iz
               posameznih podjetij, kar danes ves čas počnete in pri tem tisto, kar se je dogajalo
               kasneje, na kar država, kot nekdanji lastnik ni mogla več v ničemer vplivati,
               postavljate zdaj na glavo. Ampak veste, stvar bi bila mnogo bolj verodostojna, pa če
               sem zelo direkten. Prej sem že omenil tisti primer, ko je gospod Anton Rop vpil,
               sedanji poslanec SD-ja seveda, vpil na gospoda direktorja Jankovića, politika je
               nastavila, jaz sem te postavil, zapomni si to. Ampak ta isti gospod Rop danes v imenu
               SD-ja prodaja geslo SD predlaga umik politike iz vseh podjetij. Lepo vas prosim, prej
               sem skoraj pet minut bral samo funkcije, ki je v postopkih lastninjenja in vsem
               drugem imel v minulem obdobju. In on, ki je očitno politično nastavljal ljudi in jih
               potem še "nazijal" pred kamerami, zato ker so mu očitno nekoliko šli s povodca, so si
               zagotovili neko avtonomijo, bo sedaj govoril o umiku politike. Tako ste
               neverodostojni, da to presega že vse meje. Vsaj z agresivnostjo, s temi osebnimi
               žalitvami ni bilo potrebno, da bi to prikrivali.</p>
               <p>In če gremo nazaj na dejstva, veste, zelo nerodno je, če o nekih sestankih tako radi
               govorijo tisti, ki jih tam ni bilo. Edina uradna zabeležka, ki pa obstaja v tistem
               sestanku, o katerem je danes že vsaj pet govorilo je pa naslednja, pa jo bom prebral,
               ker je zelo zanimiva, zabeležka predstavnikov nekaterih gospodarskih družb s
               predsednikom Vlade Republike Slovenije, ki je bila v petek 12. 8. 2005, v prostorih
               Vlade, Gregorčičeva 20, Ljubljana. <stage type="mag"/>
               <stage>(nadaljevanje)</stage> Predsednik Vlade Republike Slovenije Janez Janša je dne 12.8.2005
               popoldan na sedežu Vlade Republike Slovenije opravil delovni razgovor z državno
               sekretarko mag. Andrijano Starino Kosem, gospodom Igorjem Bavčarjem, predsednikom
               uprave Istrabenza in gospodom Boškom Šrotom, namestnikom direktorja Pivovarne Laško.
               Sestanek je bil izveden na pobudo Ministrstva za gospodarstvo, kjer so predstavniki
               Istrabenza in Pivovarne Laško ločeno na svojih obiskih na omejenem ministrstvu
               predstavili zahtevno problematiko na kateri so ocenili, da je potrebno predstaviti
               predsedniku Vlade. Ministrstvo za gospodarstvo je želelo proučiti možnosti, da se
               tudi samo vključi in opozori na probleme pri vladah jugovzhodnih držav. Podjetji
               Istrabenz in Pivovarna Laško sta predstavili svoje načrte na jugovzhodnih trgih in
               svoje težave pri realizaciji teh ciljev. Slovenska živilsko-predelovalna industrija
               ima veliko problemov pri realizaciji vstopa na te trge, ki v veliki meri ostajajo
               zaprti za slovenske izdelke, še posebej hrvaškemu trgu, ki ga obvladuje močna
               korporacija Agrokor. Pivovarna Laško in Istrabenz sta predstavili tudi svoje načrte
               na tem področju, ki zadevajo rast preko akvizicij in ob enem seznanili Vlado s
               težavami pri poslovanju in pogajanju s trgovci na obeh trgih. Ob tem sta prosili
               Vlado Republike Slovenije za pomoč pri vladah jugovzhodnih držav. Vladna stran je
               pomoč obljubila in seznanila predstavnike obeh podjetij o pripravi strukturnih reform
               in drugih sprememb, ki bodo prispevale k dvigu konkurenčnosti slovenskega
               gospodarstva, zapisala, podpisana mag. Andrijana Starina Kosem. To je edini dokument,
               ki je o tem s čemer se stalno manipulira, v resnici obstaja. Zelo zanimivo je kako
               vsi, ki jih tam sploh ni bilo neverjetno veliko vedo kaj se tam dogajalo, neverjetno
               veliko vedo kaj je kdo celo rekel in vse to. Lepo bi bilo, če bi se enkrat naučili
               vsi, da je treba stvari kadar se o njih govori opreti na verodostojne dokumente,
               kajti v parlamentu in mislim, da tukaj to dogajanje prav potrjuje osnovno tezo, ki
               smo jo imeli predlagatelji, je naša dolžnost in tisti, ki ste se sprenevedali, da gre
               za odnos nas do Vlade, ne gre nič za odnos nas do Vlade, gre za odnos parlamenta do
               Vlade, do narodne banke, skratka odnos med različnimi vejami oblasti in neodvisnimi
               institucijami v tej državi, za to gre. In v tem okviru smo po Ustavi, ne samo, da
               imamo pravico, ampak trdim, da tudi dolžni, da sprejmemo ustrezne sklepe in na ta
               način jasno izrazimo politično voljo, sklepe, ki sem jih prej že predstavil na
               začetku.</p>
               <p>Zdaj, če samo še za konec, da ne bi dve stvari ostali neodgovorjeni, ker mislim, da
               sta pomembni. Prej je bilo rečeno o sprejemanju zakonodaje, češ, da je vse v tem
               mandatu seveda .../nerazumljivo./.. slučajno ni vsaj iz tega mandata, v tem mandatu
               je bil spremenjen sorazmerno majhen del zakonodaje, pa smo kljub temu poslušali goro
               očitkov o hiperprodukciji, delali pa nekateri vsaj noč in dan.</p>
               <p>Drugo, kar se tiče očitkov v zvezi z zlorabo poslanske funkcije, ker veste tudi iz
               katerega naslova je bila naslovljena, pa tistim, ki takšne očitke tako lahkotno
               naslavljajo, svetujem naj si pogledajo Ustavo Republike Slovenije. Poslanci smo
               poslanci vsega ljudstva, nismo vezani nikomur, na nikakršna navodila, smo pa
               odgovorni vsem, se pravi državljankam in državljanom Republike Slovenije in za
               odgovornost v tem primeru gre in tisti, ki v tem primeru uresničevanje te
               odgovornosti, ko predlagamo nekaj kar je očitno v mejah pristojnosti Državnega zbora
               razglasijo, si upajo razglasiti za zlorabo poslanske funkcije, je mogoče odgovoriti
               samo s preprostim dejstvom, to je točno nadaljevanje logike iz minulega, že davno
               minulega režima, ko je vsakdo, ki je kadarkoli opozoril na nekaj kar je bilo v
               nasprotju z vitalnimi interesi avantgarde bil deležen <stage type="mag"/> <stage>(nadaljevanje)</stage> diskreditacije, da on pa zlorablja svobodo javne
               besede, funkcije ali karkoli že. Mimogrede bi vas še spomnil, prav v teh dneh
               praznujemo obletnico aretacije četverice. Ali se kdo še spominja, da je bila ključna
               pripomba s strani takratnih organov, da je četverica z Janezom Janšem na čelu
               zlorabila svojo funkcijo in so na tej osnovi bili ti ljudje obsojeni in zaprti in
               mimogrede zaprla jih ni JLA, zaprla jih je takratna slovenska oblast s točno tistim
               človekom na čelu, ki danes naslavlja na nas očitke o zlorabi poslanske funkcije, že
               ve zakaj.</p>
            </sp>
            <sp xml:id="SDT4-OZG-Nujna-024-2008-05-30.sp70">

               <speaker>PREDSEDNIK FRANC (FERI) HORVAT:</speaker>

               <p>Hvala. Ker je bil izzvan neposredno gospod Gaspari, mu dajem besedo in s tem
               zaključujem.</p>
            </sp>
            <sp xml:id="SDT4-OZG-Nujna-024-2008-05-30.sp71">

               <speaker>MAG. MITJA GASPARI:</speaker>

               <p>Najlepša hvala. Jaz sem sicer vabilo dobil šele včeraj, pa sem vseeno smatral, da je
               korektno, da se tega sestanka udeležim, ker je pozna ura bom samo na dve ali tri
               stvari odgovoril. Prvič, tisto kar je bilo v začetnih nastopih povedano, tukaj imam
               pred sabo, ker nimam vseh materialov, sem dobil samo nekaj malega papirjev, mnenje
               Vlade o predlogu sklepov, če si boste prebrali zadnja dva odstavka, potem imate
               določen odgovor nad vaše implicitne domneve, ki ste jih izražali v začetnem
               ekspozeju, tam namreč ste implicirali, da je bil nadzor pomanjkljiv, da je bil slab
               in da bi očitno Banka Slovenije, ne Narodna banka, Banka Slovenije kot ima uraden
               naziv morala drugače ukrepati. Jaz moram že podpiram tudi sklepe z zaprosilom Banki
               Slovenije, da sama pojasni svoje delovanje v času tako mojega guvernerstva kot tudi v
               času, ki zdaj traja. Bi pa rad povedla, da je večina teh prevzemov, kot vidite sami
               in ste jih tudi opisovali, finančno gledano se je zgodila v času zadnjih dveh let
               oziroma leto in pol, bi bilo pa zanimivo ob tem dobiti eno mnenje Ministrstva za
               finance, namreč večina teh operacij finančno gledano se je zgodila po aprilu leta
               2007, takrat je prišlo v obtok relativno veliko dodatne količine likvidnosti, ki je
               nastala iz izdaje prve obveznice Republike Slovenije, ki je bila potem prenešena na
               račune poslovnih bank in te banke so ....tam nekje v aprilu, maju leta 2007 z
               ogromnimi likvidnostmi presežki. Jaz ne rečem, da ti likvidnostnimi presežki morajo
               iti v določene posle, pa vendarle so očitno banke iskale takšne možnosti. Drugo kar
               sem pa zasledil v enem predlogu amandmaja Nove Slovenije, da bi naj te operacije šle
               preko državnih bank, ne vem, nimam več podatkov, ker več kot eno leto že nisem v
               Banki Slovenije, pa vendarle sem prepričan, da so v te posle bile udeležene tudi
               druge banke, ki niso samo državne. Če pa so državne banke tiste, ki so v glavnem te
               posle opravljale, potem pa bilo že v diskusiji povedano, da obstajajo uprave in pa
               nadzorni sveti, žal so ti nadzorni sveti tudi sedaj v teh državnih bankah pretežno
               oblikovani po političnem načelu kot veste, to se tudi javno objavlja, to ni problem,
               in bi ob vseh sejah nadzornih svetov in ob vseh sklepih, ki se na teh nadzornih
               svetih sprejema in na vseh obveznosti, ki jih imajo uprave do nadzornih svetov, lahko
               takšne stvari, če so bile problematične, razkrile. <stage type="mag"/> <stage>(Nadaljevanje)</stage> Rad bi še opozoril, to kar tudi tukaj piše, ne
               obstaja, ker ste pač vi v vaših sklepih zapisali, zato to prvim, ne obstaja predpisov
               o minimalnih jamstvih. Obstaja regulativa, ki dolača jamstvo oziroma zavarovanja. To
               niso minimalna jamstva. Če že, potem zapišite, točno. Obstaja seveda to, bazelski in
               drugi standardi, ker relativno bogata zbirka predpisov, ki to ureja in seveda banke
               morajo to spoštovati in kolikor jaz vem, v mojem mandatu so se te stvari tudi
               spoštovale. Bo pa verjetno, če bo Banka Slovenije za to smatrala za potrebno oziroma
               tudi primerno oziroma bo ocenila tako, da vas bo lahko obvestila tudi o ukrepih, ki
               jih je ta Banka Slovenije v preteklosti tudi v takih primerih že sprejemala proti
               posameznim inštitucijami in o tem obveščala tudi druge inštitucije, ki imajo nadzorni
               ... Kar jaz tega ne morem narediti, ker nimam tega pooblastila. Upam pa, da bo to
               lahko naredila Banka Slovenije sama. Si pa ne dovolim, to moram pa reči, si pa ne
               dovolim pavšalnih ocen o mojem delu. Veliko sem jih slišal lansko leto v mesecu
               januarju, čeprav brez resnega dokaza. Tudi omenjanje določenih dokumentov je bilo
               take narave. Tudi naknadno spraševanje poslanskih vprašanj na katere je Banka
               Slovenije odgovarjala so bile take narave pa nikoli seveda se ta gradiva potem niso
               več resno obravnavala. Tako da kar se tega tiče moram reči, da upam, da bo tudi ta
               razprava, ki se bo nadaljevala, prinesla ustrezne informacije in pa tudi pravilne
               ocene. Sam se v ponedeljek ne morem udeležiti nadaljevanja seje, ker sem povabljen v
               Frankfurt na obletnico sprejema evra. Bi pa sicer drugače se rade volje tudi še
               udeležil. Vidim pa, da boste imeli razpravo, ki bo očitno zelo lahko široka in bo
               Banka Slovenije tudi po mojem mnenju dala strokovna mnenja. Prvo mnenje, ki je pa
               stališče Vlade, kot tukaj vidim, je pa na drugi strani že zapisano. Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp72">

               <speaker>PREDSEDNIK FRANC (FERI) HORVAT:</speaker>

               <p>Hvala. Glede na to, da je bil kolega Cvikl neposredno omenjen in ker izpodbija
               točnost navedbe, tri minute.</p>
            </sp>
            <sp xml:id="SDT4-OZG-Nujna-024-2008-05-30.sp73">

               <speaker>MAG. MILAN M. CVIKL:</speaker>

               <p>Hvala lepa. Gospodu Grimsu želim seveda replicirati na njegovo citiranje pisma gospe
               Starina Kosem glede na mojo vlogo pri vsem tem. Najprej, če bi seveda veljalo to kar
               piše v tem pismu, potem bi Istrabenz in Pivovarna Laška v zadnjih treh letih zelo
               intenzivno kupovala in bila aktivna ob pomoči predsednika Janeza Ivana Janša na trgih
               jugovzhodne Evrope. To, kot veste, se ni zgodilo. V zadnjih dveh, treh letih se je,
               vse kar se je dogajalo glede Istrabenza in Pivovarne Laško je bilo predvsem povezano
               z Merkatorjem in realizacijo tega posla. Zato predlagam, zaključujem, ob tej repliki
               tudi sklep za Odbor za gospodarstvo in sicer, poleg tega, da bi bilo dobro, da bi
               Janez Ivan Janša prišel na to sejo, naj se umakne stopnja interno, poslovno, iz vseh
               dokumentov nadzornega sveta Kada in upravnega odbora Soda pa bomo lahko pred
               slovensko javnostjo tudi cenzurirana gradiva iz razprav nadzornega sveta Kada seveda
               tudi jasno prebrali. Takrat bo seveda jasno kdo je na kaj vplival in na žalost je na
               to vplival gospod Janez Ivan Janša in gospa Starina Kosem to trdi z naslednjim
               citatom. "Naloženo mi je bilo, da naj potem, ko bo Pivovarna Laško pridobila pomemben
               kapitalski delež v časopisni hiši Delo uredim tako, da bomo imeli zagotovljeno mi,
               SDS, večletni vpliv na imenovanje nadzornega sveta Dela in s tem na uredniško
               politiko." To je vsa zgodba. Gospa Andrijana Starina Kosem pa je bila, mislim da vsem
               poznano, najtesnejša sodelavka Janeza Ivana Janše in je tudi bila zato uredna
               zapisničarka tako pomembnega sestanka. Tako da gospod Grims in kolegi<stage type="mag"/> <stage>(Nadaljevanje)</stage> predlagatelji, nobenega problema.
               Mi smo za razpravo. Mi smo za razpravo o poslih v tem mandatu in smo za to, da se
               sprejmejo ali sklepi, ki ste jih predlagali, ali poenostavljeni
               .../Nerazumljivo./..., vključno s tem kar je bilo ravnokar povedano. Kar tako
               napadati posameznike, ki jih bodisi tukaj ni ali so svojo politično ceno že plačali
               pa seveda je predvolilni manever in ljudje bodo o tem že svoje sodili letos jeseni.
               Hvala lepa.</p>
            </sp>
            <sp xml:id="SDT4-OZG-Nujna-024-2008-05-30.sp74">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Tanko.</p>
            </sp>
            <sp xml:id="SDT4-OZG-Nujna-024-2008-05-30.sp75">

               <speaker>JOŽE TANKO:</speaker>

               <p>Samo kratko pojasnilo. Zdaj komentirati to kdo je čigav najtesnejši sodelavec je s
               strani tistih, ki jih nikoli ni zraven izredno težko. Ki je neprimerno in zato nima
               gospod Cvikl popolnoma nobenega mandata in nobenega pravega vpogleda v to kdo je komu
               kakšen tesen sodelavec. Zato predlagam, da gospod predsednik tudi v nadaljevanju
               razprave take diskurze v razpravah omejite in jih sankcionirajte tudi z
               .../Nerazumljivo./... Ker to je zelo podcenjujoče, žaljivo in tudi po nepotrebnem se
               ljudje diskritirajo. Bodo povedali tisti, ki so odgovorni za kakšno delo, kdo je
               njihov najtesnejši sodelavec. Sicer pa predlagam gospod MMC, da nimate, ali pa je
               mogoče celo povezano s spletnim portalom, da tisti čip Ivan Janez Janša po treh letih
               in pol lahko že odstranite. Ker vas to neprestano iritira, moti in ne ve kaj.
               Hvala.</p>
            </sp>
            <sp xml:id="SDT4-OZG-Nujna-024-2008-05-30.sp76">

               <speaker>PREDSEDNIK FRANC (FERI) HORVAT:</speaker>

               <p>Hvala. Proceduralno najprej kolega Mikolič in potem kolega Grims in zaključujemo.</p>
            </sp>
            <sp xml:id="SDT4-OZG-Nujna-024-2008-05-30.sp77">

               <speaker>MARTIN MIKOLIČ:</speaker>

               <p>Hvala spoštovani predsednik. Jaz bi predlagal, glede na to, da danes še nekateri
               nismo dobili besede, glede na to, da smo nekako po vrstnem redu med prvimi ...</p>
            </sp>
            <sp xml:id="SDT4-OZG-Nujna-024-2008-05-30.sp78">

               <speaker>PREDSEDNIK FRANC (FERI) HORVAT:</speaker>

               <p>... Bo vrstni red naprej uporabljen.</p>
            </sp>
            <sp xml:id="SDT4-OZG-Nujna-024-2008-05-30.sp79">

               <speaker>MARTIN MIKOLIČ:</speaker>

               <p>... Bi lepo prosil, če je možno oziroma predlagam, da bi v ponedeljek ne ob enih,
               vsaj eno uro kasneje, ob dveh začeli. Glede na to, da imamo nekateri kar precej
               obveznosti v ponedeljek.</p>
            </sp>
            <sp xml:id="SDT4-OZG-Nujna-024-2008-05-30.sp80">

               <speaker>PREDSEDNIK FRANC (FERI) HORVAT:</speaker>

               <p>Pri uri je edino ta zagata, meni osebno bi tudi bolj ustrezalo uro pozneje. Ampak
               problem je v tem, da smo mi glede na predlog, ki je bil dan na začetku obvestili
               povabljene za eno uro oziroma za ob enih in to povabilo je šlo ven. Prosim kolege.
               Kolega Grims.</p>
            </sp>
            <sp xml:id="SDT4-OZG-Nujna-024-2008-05-30.sp81">

               <speaker>MAG. BRANKO GRIMS:</speaker>

               <p>Najprej tisto kar želim ravno s tem v zvezi predlagati in sicer, da se tem, ki so že
               bili prijavljeni k besedi pa je danes niso dobili, da naj se da prednost v
               ponedeljek. In sicer tudi, če recimo nekdo pač zamudi, se mu potem da prednost, ko se
               seje lahko udeleži. Mislim, da je to edino korektno. Ljudje so čakali celo vrsto ur
               zato, da bi dobili besedo. Tako da predlagam, da je to en tak dogovor.</p>
               <p>Drugače pa glede na to, da nekateri so tukaj kar že vnaprej vse vedli in
               napovedovali, recimo gospod Kumer je izrecno rekel, da ve, da koga v torek ne bo, jaz
               predlagam, če ima pač kdo to zmožnost, da vidi v prihodnost, naj prosim prinese s
               seboj tudi pooblastilo, da se bomo potem v ponedeljek bolj resno pogovarjali in
               predvsem, da se v ponedeljek, upam, pogovarja o dejstvih in dokumentih, ne pa več o
               ljudeh.</p>
            </sp>
            <sp xml:id="SDT4-OZG-Nujna-024-2008-05-30.sp82">

               <speaker>PREDSEDNIK FRANC (FERI) HORVAT:</speaker>

               <p>Hvala. Prekinjam sejo. S tem se prav lepo zahvaljujem za sodelovanje. Vključno s
               predstavnicami in predstavniki medijev in želim le preostanek vikenda, čeprav bo
                  krajši. <title><stage>(SEJA JE BILA PREKINJENA 31. MAJA 2007 OB 15.25 URI)</stage></title>
               </p>
            </sp>
         </div>
      </body>
   </text>
</TEI>
