<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-MK-Redna-011-2005-09-15">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Mandatno-volilna komisija</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">042C025B601ACD3AC125706F002CB96B</idno>
               <idno type="custom" subtype="day">BFD95C97A9467C65C125707D00473958</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=BFD95C97A9467C65C125707D00473958</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-MK-Redna-011-2005-09-15.MK" n="011">
               <name>Redna</name>
               <date when="2005-09-15"/>
            </setting>
         </settingDesc>
         <particDesc>
            <listOrg>
               <org xml:id="SDT4-MK-Redna-011-2005-09-15.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-MK-Redna-011-2005-09-15.MK">
                        <orgName key="MK">Mandatno-volilna komisija</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">DRŽAVNI ZBOR REPUBLIKE SLOVENIJE MANDATNO-VOLILNA KOMISIJA</stage>
            <stage type="session">11. seja</stage>
            <stage type="date">(15. september 2005)</stage>
            <stage type="chairman">Sejo je vodil Franc Sušnik, predsednik komisije.</stage>
            <stage type="time">Seja se je pričela ob 9.00 uri. </stage>


            <sp xml:id="SDT4-MK-Redna-011-2005-09-15.sp1">

               <speaker>PREDSEDNIK FRANC SUŠNIK:</speaker>

               <p>Lepo pozdravljeni! Pričenjam 11. sejo mandatno-volilne komisije.</p>
               <p>Obveščam vas, da so zadržani in so se opravičili naslednji poslanci: gospa Zalokar
               Oražem Cveta. Na seji kot nadomestni člani sodelujejo: gospod Mitja Ljubeljšek
               nadomešča gospoda Jožefa Jerovška. To je zaenkrat vse, kar imamo pooblastil.</p>
               <p>Rad bi vas obvestil, da smo na sejo povabili k 2. točki ministra za javno upravo in
               zakonodajno-pravno službo, k 3. točki predsednika sodnega sveta, k 5. točki
               predsednika komisije za preprečevanje korupcije in k 6. točki generalnega sekretarja
               državnega zbora. Vse prav lepo pozdravljam!</p>
               <p>Prehajamo na določitev dnevnega reda seje komisije. S sklicem ste prejeli dnevni red
               seje, kot sledi:</p>
               <p>1. pregled uresničitve sprejetih sklepov 10. seje mandatno-volilne komisije,</p>
               <p>2. predlog zakona o dopolnitvi zakona o poslancih, skrajšani postopek <stage>(to bomo
               obravnavali kot matično delovno telo)</stage>,</p>
               <p>3. predlog sodnega sveta za izvolitev v sodniško funkcijo s predlogi sklepov,</p>
               <p>4. predlogi sklepov o izvolitvi sodnikov porotnikov, in sicer delovnega sodišča v
               Celju, delovnega sodišča v Kopru, delovnega in socialnega sodišča v Ljubljani za
               odločanje v delovnih sporih, delovnega in socialnega sodišča v Ljubljani za odločanje
               o socialnih sporih ter delovnega sodišča v Mariboru,</p>
               <p>5. predlog sklepa o razrešitvi in imenovanju nadomestnega člana republiške volilne
               komisije in obravnava obvestila komisije za preprečevanje korupcije,</p>
               <p>6. administrativne zadeve.</p>
               <p>No, po samem sklicu seje sem prejel še predlog predsednika Republike Slovenije za
               izvolitev kandidatke za mesto članice stalnega arbitražnega sodišča v Haagu, zato sem
               predlagal, da se dnevni red seje komisije razširi še s to točko.</p>
               <p>Želi kdo o predlogu za razširitev dnevnega reda razpravljati? Nihče. Predlagam, da
               dnevni red razširimo.</p>
               <p>Kdo je za predlagano razširitev? <stage>(12 članov.)</stage></p>
               <p>To točko bomo obravnavali pod točko 1.a dnevnega reda.</p>
               <p>Na podlagi tega glasovanja ugotavljam, da je sprejet dnevni red, kot sem
               navedel.</p>
               <p>V računalniški mreži ste lahko preverili zapis pregleda poteka 10. seje komisije in <title>PREGLED URESNIČITVE SPREJETIH SKLEPOV.</title>
               </p>
               <p>Ima kdo na to kakšne pripombe? Ugotavljam, da nihče.</p>
               <p>Dajem na glasovanje predlog naslednjega sklepa: Potrdi se pregled uresničitve
               sklepov 10. seje mandatno-volilne komisije državnega zbora, ki je bila 30. junija
               2005.</p>
               <p>Kdo je za predlagani sklep? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>1.A TOČKO DNEVNEGA REDA.</title>
               </p>
               <p>Tu še posebej pozdravljam gospo Divno Potočar, namestnico generalnega sekretarja
               urada predsednika republike.</p>
               <p>Predsednik republike je posredoval državnemu zboru predlog, da za kandidatko za
               mesto članice stalnega arbitražnega sodišča v Haagu izvoli kandidatko prof. dr.
               Mirjam Škrk, redno  profesorico
               mednarodnega prava na pravni fakulteti univerze v Ljubljani in sodnico ter
               podpredsednico ustavnega sodišča Republike Slovenije. Predlog predsednika Republike
               Slovenije ste prejeli.</p>
               <p>Mandatno-volilna komisija v skladu s svojimi pristojnostmi predlog obravnava v
               pripravah na odločanje državnega zbora.</p>
               <p>Želi predstavnik predlagatelja besedo? Ne želi. Odpiram razpravo. Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp2">

               <speaker>RUDOLF MOGE:</speaker>

               <p>Gospod predsednik, zdi se mi, da smo se enkrat z nečim podobnim oziroma s sklepom na
               tej komisiji že srečali. Na tej komisiji ni bilo nobenih pripomb in potem v državnem
               zboru se je zgodila blokada predloga te komisije, kar meče izredno slabo luč na to
               komisijo in na delo poslancev v njih. Prosil bi, če ima kdo zdaj kaj takega, in ima
               možnost tukaj, da govori, naj zdaj izrazi svoje dvome, ne pa potem. Mi bomo ostali
               pri tem, da je gospa Škrk vredna zaupanja, in bomo seveda za ta predlog predsednika
               dr. Drnovška glasovali.</p>
            </sp>
            <sp xml:id="SDT4-MK-Redna-011-2005-09-15.sp3">

               <speaker>PREDSEDNIK FRANC SUŠNIK:</speaker>

               <p>Hvala lepa. Še kdo? Gospod Sok.</p>
            </sp>
            <sp xml:id="SDT4-MK-Redna-011-2005-09-15.sp4">

               <speaker>ALOJZ SOK:</speaker>

               <p>Hvala lepa za besedo. Torej, izkoristil bom pač to priliko in povedal stališče.</p>
               <p>To, kar se gospodu Mogetu zdi, je seveda dejstvo, ne neka domneva, ampak dejstvo. To
               smo že res obravnavali, tako da se pravilno spomni. Takrat sem v imenu Nove Slovenije
               v parlamentu povedal, da ne bomo podprli gospe Škrkove, in to iz razloga, ker ustavno
               sodišče ne odloči v zvezi z referendumom oziroma ustavno pobudo v zvezi z
               referendumom o zaprtju trgovin ob nedeljah in dela prostih dnevih. Ta moja ugotovitev
               je potem v javnosti, predvsem s strani gospoda Potrča, pa tudi s strani predsednika
               ustavnega sodišča, gospoda Čebulja, in pa gospoda Zalarja, bila predstavljena, kot da
               sem se opredelil do odločitve ustavnega sodišča in da gre za poseg v neodvisnost
               ustavnih sodnikov oziroma za poseg zakonodajne veje oblasti v sodno vejo. Zato ob tej
               priliki še enkrat povem, da nisem komentiral nikakršne odločitve ustavnega sodišča,
               ampak sem problematiziral dejstvo, da ustavno sodišče ne odloči. Vemo, da v nekaterih
               zadevah ustavno sodišče prednostno zelo hitro odloči, v tozadevni stvari pa je
               ustavno sodišče rabilo, mislim, da več kot eno leto, da je sprejelo odločitev. V tem
               trenutku je odločitev ustavnega sodišča sprejeta, je jasna. Še enkrat povem, ne
               zanima me vsebina, ker v to nimam pravice posegati, ampak ugotavljam pa, da je
               ustavno sodišče v tem ustavnem sporu sprejelo svojo odločitev. To sem želel povedati
               zgolj iz tega razloga, ker se je takrat moj nastop v parlamentu na široko in na
               veliko zlorabljal v slovenski javnosti. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp5">

               <speaker>PREDSEDNIK FRANC SUŠNIK:</speaker>

               <p>Preden dam besedo naslednjemu razpravljavcu, bi rad povedal naslednje: da gospod
               Anton Anderlič nadomešča gospoda Jožefa Školča. Gospod Potrč, imate besedo.</p>
            </sp>
            <sp xml:id="SDT4-MK-Redna-011-2005-09-15.sp6">

               <speaker>MIRAN POTRČ:</speaker>

               <p>Hvala lepa. Poslanke in poslanci Socialnih demokratov bomo tudi tokrat predlog
               podprli. Predlog je kvaliteten, gospa ustavna sodnika dr. Mirjam Škrk izpolnjuje vse
               pogoje in verjamem in upam, da bo tokrat s potrebno večino
               predlog predsednika države tudi potrjen na seji državnega zbora. Meni bi bilo veliko
               ljubše, če bi ob opozorilih, ki jih je dal kolega Moge, gospod Sok danes povedal, ali
               bodo  iz Nove Slovenije podprli
               ali ne podprli predloga, ker to je bistvo. Njihovo stališče takrat je najbrž tudi v
               koaliciji nekaj prispevalo k temu, da zadostnega števila glasov ni bilo. Sem pa kljub
               temu vesel, da je štel tako pomembne moje izjave in svoje izjave, da je na njih
               obudil spomin po preteku pol leta. Ker je obudil spomin, naj povem, da sem upravičeno
               takrat postavil to vprašanje, in to zaradi tega, ker je gospod Sok po magnetogramu
               govoril nekoliko drugače; on je problematiziral odločitev sodnice. Jaz nimam nič
               proti, če kdorkoli od nas reče, da je neka sodba ustavnega sodišča mu všeč ali ne.
               Lahko reče, kot poslanec tudi ima to pravico. Druga stvar je, če bi zahteval, da o
               tem odloča državni zbor; potem je to poseganje oblasti. Ampak gospod Sok je rekel,
               zaradi tega, kako je sodila, ne more biti kandidatka. To pa je nesprejemljivo z
               ustavnega vidika, ker nihče ne more odgovarjati za glas ali mnenje, ki ga je dal pri
               sojenju, in to velja tudi za ustavne sodnike. In to je bilo moje opozorilo. Posebej
               sem vesel, da je gospod Sok opozoril, da je imel enako opozorilo tudi predsednik
               ustavnega sodišča. Vesel sem, če je ta stvar razčiščena. Še enkrat pa povem, hvaležen
               bom koaliciji, če bo tokrat presegla tista nasprotja, ki so bila pred par meseci, in
               bo sposobna dati svoj glas za kandidaturo, ki jo predlaga predsednik države. Hvala.
           </p>
            </sp>
            <sp xml:id="SDT4-MK-Redna-011-2005-09-15.sp7">

               <speaker>PREDSEDNIK FRANC SUŠNIK:</speaker>

               <p>Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp8">

               <speaker>RUDOLF MOGE:</speaker>

               <p>Ja, poanta mojega ugovora je bila samo v tem, da se ne bi ponovila situacija pri
               prejšnjem imenovanju, kjer je komisija izpadla popolnoma nekredibilna. Zdaj smo
               tukaj, pripravljamo odločitev za sejo državnega zbora in naj padejo argumenti pro et
               contra in se potem odločimo. Ne pa, da te stvari, oprostite, na nek tak čuden in
               zahrbten način rešujemo na seji državnega zbora. Meni se zdi tako ravnanje do
               kolegov, ki sedimo tu v tej komisiji, oprostite izrazu, pritlehno.</p>
            </sp>
            <sp xml:id="SDT4-MK-Redna-011-2005-09-15.sp9">

               <speaker>PREDSEDNIK FRANC SUŠNIK:</speaker>

               <p>No, če dovolite, gospod Moge, bi vas rad opozoril kot predsedujoči, da je bilo
               glasovanje o izvolitvi tajno, in prejudicirati to, kdo je kako glasoval, je preveč in
               si tega ne smete dovoliti. Gospod Sok.</p>
            </sp>
            <sp xml:id="SDT4-MK-Redna-011-2005-09-15.sp10">

               <speaker>ALOJZ SOK:</speaker>

               <p>Želel bi na kratko replicirati kolegu Potrču. Torej, še enkrat mu povem, in tokrat
               zadnjič, mu ne mislim več razlagati, ker je itak nesmiselno. Problematiziral sem
               neodločitev. In to sem tudi danes povedal in to sem povedal takrat v parlamentu. Res
               pa je, da ste tako vi, gospod Potrč, kot gospod Čebulj in gospod Zalar nastopili
               sinhronizirano.</p>
               <p>Kar se tiče tajnega glasovanja. Res je nesmiselno govoriti, kako bo kdo glasoval,
               kajti v parlamentu v prejšnji sestavi smo doživeli ravno s strani takratne pozicije,
               in sicer ob imenovanju Barbare Brezigar, da ste vsi napovedali nekaj, potem pa tajno
               v kabini naredili nekaj drugega. Tudi to je resnica. In seveda ni moj namen, da bom
               tu govoril, kako bomo glasovali, bo pa rezultat pokazal, kako bo kdo glasoval. Hvala
               lepa.</p>
            </sp>
            <sp xml:id="SDT4-MK-Redna-011-2005-09-15.sp11">

               <speaker>PREDSEDNIK FRANC SUŠNIK:</speaker>

               <p>Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp12">

               <speaker>RUDOLF MOGE:</speaker>

               <p>Predsednik, jaz bi to popravil. Če ima kdo kake zadržke in če je potem kaka razprava,
               saj ni bilo samo glasovanje, naj se potem tu pove, da se argumenti soočijo.</p>
               <p>Glede teh izjav, da ste vi bili prej slabi, mi bomo pa še slabši, mislim, da to ne
               prinaša političnih točk.</p>
            </sp>
            <sp xml:id="SDT4-MK-Redna-011-2005-09-15.sp13">

               <speaker>PREDSEDNIK FRANC SUŠNIK:</speaker>

               <p>Gospod Sajovic.</p>
            </sp>
            <sp xml:id="SDT4-MK-Redna-011-2005-09-15.sp14">

               <speaker>MAG. BORUT SAJOVIC:</speaker>

               <p>Hvala lepa, gospod predsednik, za besedo. Ob tej točki se nisem mislil oglašati,
               ampak vseeno se mi zdi dobro, da ima ta debata nekaj soli in da se mi kot ta komisija
               moramo pred državnim zborom - dobro je, če se uskladimo.</p>
               <p>Kar se pa tiste zadeve tiče, ki zdaj buri duhove, je pa iz magnetograma razvidno,
               piše takole <stage>(izjava gospoda Soka)</stage>: <q>"Smo pa začudeni, da je kot ustavna sodnica
               pomagala  izglasovati zadržanje
               zakona, o katerem je slovenski narod na referendumu nedvoumno povedal svoje."</q> To se
               pravi, ustavnemu sodniku se njegova odločitev očita, in to ni naša naloga kot
               politike. Moram pa samo reči, da se kasneje ne oglašam, predlog, ki ga je podal
               predsednik države in potrdil tudi sodni svet, je korekten. V Evropi nas bo zastopala
               v redu in kredibilna oseba in jo bom z veseljem podprl.</p>
            </sp>
            <sp xml:id="SDT4-MK-Redna-011-2005-09-15.sp15">

               <speaker>PREDSEDNIK FRANC SUŠNIK:</speaker>

               <p>Gospod Potrč.</p>
            </sp>
            <sp xml:id="SDT4-MK-Redna-011-2005-09-15.sp16">

               <speaker>MIRAN POTRČ:</speaker>

               <p>Hvala lepa. No, rad bi samo povedal gospodu Soku, da sem opazil in zaznal njegovo
               zelo neodmerjeno in neodgovorno izjavo, in za njo bo sam odgovarjal. Namreč trdi, da
               je šlo za kakršnokoli sinhronizirano delovanje, se pravi, zavestno usklajevanje.
               Gospod Sok, mogoče imate vi kakšne informacije in vam bom hvaležen, če jih daste še
               meni. Jaz sem povedal svoje stališče neposredno na seji odbora, in take neumnosti
               gredo pa res prek vsake pametne meje. Hvala.</p>
            </sp>
            <sp xml:id="SDT4-MK-Redna-011-2005-09-15.sp17">

               <speaker>PREDSEDNIK FRANC SUŠNIK:</speaker>

               <p>Dobro. Preden zaključim razpravo, bi pozdravil še državnega sekretarja, gospoda
               Marolta, ki predstavlja pri tej točki vlado Republike Slovenije. In ga sprašujem, ali
               želi kaj dodati?</p>
            </sp>
            <sp xml:id="SDT4-MK-Redna-011-2005-09-15.sp18">

               <speaker>GOSPOD MAROLT:</speaker>

               <p>Ni potrebno.</p>
            </sp>
            <sp xml:id="SDT4-MK-Redna-011-2005-09-15.sp19">

               <speaker>PREDSEDNIK FRANC SUŠNIK:</speaker>

               <p>Hvala lepa. Zaključujem razpravo. Dajem na glasovanje predlog naslednjega sklepa:
               Mandatno-volilna komisija državnega zbora se je seznanila s predlogom predsednika
               Republike Slovenije, da se za kandidatko za članico stalnega arbitražnega sodišča v
               Haagu izvoli prof. dr. Mirjam Škrk, in predlaga državnemu zboru, da predlagano
               kandidatko izvoli za kandidatko za članico stalnega arbitražnega sodišča v Haagu.</p>
               <p>Želi kdo obrazložiti svoj glas? Hvala.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa soglasno sprejet.</p>
               <p>Zaključujem 1.a točko dnevnega reda in se vabljenim k tej točki zahvaljujem.</p>
               <p>Prehajamo na <title>2. TOČKO DNEVNEGA REDA.</title>
               </p>
               <p>Tu lepo pozdravljam ministra Viranta. Predstavnik zakonodajno-pravne službe pri tej
               točki bo gospod Božo Strle.</p>
               <p>Predlog zakona o spremembah zakona o poslancih je v obravnavo zboru po skrajšanem
               postopku predlagala vlada Republike Slovenije. Kolegij predsednika državnega zbora je
               odločil, da se predlog zakona obravnava po skrajšanem postopku.</p>
               <p>K predloženemu zakonu je podala pisno mnenje zakonodajno-pravna služba. Prejeli pa
               ste tudi amandma poslanske skupine Socialnih demokratov k 1. členu ter na podlagi
               mnenja zakonodajno-pravne službe posredovani uskladitveni amandma k 2. členu, ki ga
               je posredovala vlada Republike Slovenije.</p>
               <p>V skladu z drugim odstavkom 142. člena poslovnika državnega zbora pričenjam drugo
               obravnavo predloga zakona, v kateri bomo opravili razpravo in glasovanje o posameznih
               členih predloga zakona.</p>
               <p>Sprašujem vas, minister, ali želite kot predstavnik predlagatelja podati dopolnilno
               obrazložitev? Izvolite.</p>
            </sp>
            <sp xml:id="SDT4-MK-Redna-011-2005-09-15.sp20">

               <speaker>DR. GREGOR VIRANT:</speaker>

               <p>Hvala lepa, gospod predsednik. Namen zakona je zelo enostaven, odpraviti privilegij,
               ki ga uživamo ministri, poslanci, ustavni sodniki in nekateri drugi funkcionarji. Ta
               privilegij izhaja iz veljavnega zakona, ki določa, da za čas bolniške odsotnosti
               prejemamo v času, ko nadomestilo izplačuje delodajalec, 100% nadomestilo. Nato, ko se
               ta čas izteče, prejemamo enako nadomestilo kot vsi ostali, po zakonodaji, ki ureja
               zdravstveno zavarovanje. Torej, kategorija funkcionarjev uživa 100% nadomestilo,
               medtem ko na drugi strani delavci uživajo v skladu s kolektivnimi pogodbami 80- ali
               90% nadomestilo, javni uslužbenci pa v skladu z vladno uredbo prav tako 90%
               nadomestilo. Torej, 80 ali 90% je odvisno od panoge, različno je od panoge do panoge,
               glede na veljavne kolektivne pogodbe.</p>
               <p>Torej, sprememba je zelo enostavna in njeno sporočilo je naslednje, da naše zdravje
               ni vredno nič več kot zdravje drugih državljank in državljanov, zato ni nobenega
               razloga za razlikovanje v višini nadomestila. Mislim, da med poslanci obstaja konsenz, da se ta privilegij odpravi
               istočasno, ko je vlada začela pripravljati to spremembo je prišla enaka pobuda tudi
               iz vrst koalicijskih poslanskih skupin, tako, da pričakujem seveda, da bo ta predlog
               podprt. Vlada bo dosledno ukinjala ta privilegij tudi za nekatere druge kategorije,
               ki ga danes še imajo in sicer so to nekatere kategorije javnih uslužbencev, konkretno
               zaposleni v policiji in upravi za izvrševanje kazenskih sankcij. V državnem zboru je
               že predlog novele zakona o javnih uslužbencih, ki ukinja ta privilegij za policijo in
               za upravo za izvrševanje kazenskih sankcij. V naslednji fazi pa bo tudi zakon o
               sodniški službi odpravil ta privilegij za sodnike, tako da ne bo imel nihče več.</p>
               <p>Zanimivo je, da primerjalni pregled pokaže, da razlika med zaposlenimi, med delavci
               v zasebnem sektorju in med funkcionarji, denimo poslanci, ministri v mnogih državah
               še vedno obstaja. Tako, da bi lahko rekli, da Slovenija tukaj, da bo Slovenija tukaj
               storila korak naprej tudi v primerjavi s članicam EU. Sprememba bo seveda prinesla
               tudi določene prihranke za državni proračun.</p>
               <p>Druga manjša sprememba se nanaša na 13. člen. Njen namen je pa podoben. Torej
               sedanji zakon omogoča da poslanec, minister ali drug funkcionar, za katerega ta člen
               velja, opravlja dodatno dejavnost v tretjinskem delovnem razmerju medtem, ko zakon o
               delovnih razmerjih predvideva samo delovno razmerje za eno petino delovnega časa in
               tudi to neenakost predlog odpravlja.</p>
               <p>Prejeli smo stališče, pripombe zakonodajno pravne službe, to preučili in pripravili
               tudi amandma, ki gre v smer upoštevanja tega stališča.</p>
               <p>Na koncu bi rekel samo še to, s tem zakonom funkcionarji pometamo pred lastnim
               pragom, kar je po mojem mnenju pomembno sporočilo vsem državljankami in državljanom.
               Toliko za uvod. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp21">

               <speaker>PREDSEDNIK FRANC SUŠNIK:</speaker>

               <p> Hvala lepa gospod minister. Želi še predstavnik zakonodajno pravne službe besedo.
               Izvolite gospod Strle.</p>
            </sp>
            <sp xml:id="SDT4-MK-Redna-011-2005-09-15.sp22">

               <speaker>BOŽO STRLE:</speaker>

               <p> Hvala gospod predsednik. V svojem mnenju opozarjamo na neskladnost med določbo 2.
               člena in deklariranim namenom, te določbe, ki jo je predstavil že gospod minister v
               čem je ta neskladnost je navedeno v pisnem mnenju. Tukaj bi pa rekel samo to, da je
               dikcija amandmaja k 2. členu, ki je njegova vsebina predloga za amandma komisije, da
               to našo pripombo oziroma neskladnost ustrezno odpravlja. Toliko. Hvala.</p>
            </sp>
            <sp xml:id="SDT4-MK-Redna-011-2005-09-15.sp23">

               <speaker>PREDSEDNIK FRANC SUŠNIK:</speaker>

               <p> Hvala lepa. Sedaj prehajam na razpravo in glasovanje in odločanje o posameznih
               členih predloženega zakona in predloženih amandmajih. Bi kar odprl razpravo o prvem
               členu predloga zakona, s tem, da moram dodati, da je temu členu predlaga amandma
               poslanska skupina Socialnih demokratov in odpiram razpravo o predlaganem amandmaju.
               Gospod Potrč, izvolite.</p>
            </sp>
            <sp xml:id="SDT4-MK-Redna-011-2005-09-15.sp24">

               <speaker>MIRAN POTRČ:</speaker>

               <p> Hvala lepa. Vsebina in razlogi za amandma so jasni in zapisani. Mi podpiramo, da se
               namesto tretjinske uveljavi petinska možnost, tako, kot je v osnovnem predlogu zakona
               zapisano. Želimo pa spomniti, vem pa da to veste tudi drugi, mandatno volilno
               komisijo, da smo v začetku našega mandata najmanj na treh sejah razpravljali kaj je
               pravi kriterij za možnost dodatne zaposlitve poslancev. In takrat ugotavljali, da
               imamo razlike v določbah, v zakonu o preprečevanju korupcije in v zakonu o poslancih,
               zahtevali tudi strokovna in podobna mnenja, na koncu dobili mnenje, da je zakon o
               poslancih lex specialis, ki velja za poslance in da ni nič zato narobe, če imamo
               poslanci  eventualno kaj več
               pravic, kot jih imajo drugi funkcionarji po zakonu o preprečevanju korupcije. Če
               boste še naprej takšnega mnenja, da je prav, da jih imamo kaj več pravic, potem naš
               amandma ne bo sprejet. Če boste pa menili, da smo ob sprejemanju zakona o
               preprečevanju korupcije, jaz se pa spominjam, da smo zelo temeljito razmišljali, kaj
               naj bo vsebina teh omejitev in jo tudi taksativno in konkretno zapisali, potem boste
               podprli naš amandma, ki povzema samo formulacijo drugega odstavka 19. člena tega
               zakona. Ne glede na določbo prejšnjega odstavka lahko funkcionar opravlja pedagoško,
               znanstveno, raziskovalno, umetniško, kulturno in publicistično dejavnost, kar je
               razlika vizavi prvega odstavka 13. člena zakona o poslancih, ki ga pa imamo že od
               leta 92 naprej in recimo, da smo dobro razmislili, pa tudi ne, ker gre za zahtevnejša
               strokovna dela in ta formulacija zahtevnejše strokovno delo je bila tista, ki nam je
               takrat povzročala pač obilo preglavic. Mislim, da spremembe niso velike. Gre za
               uskladitev besedila in gre za to, da se položaj poslancev izenači z vsemi drugimi
               funkcionarji glede možnosti opravljanja dodatnega dela. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp25">

               <speaker>PREDSEDNIK FRANC SUŠNIK:</speaker>

               <p> Hvala. To je bila dodatna utemeljitev predloga amandmaja. Sprašujem vlado Republike
               Slovenije, če imam dodatno, še kakšno dodatno stališče o amandmaju. Prosim gospod
               Virant.</p>
            </sp>
            <sp xml:id="SDT4-MK-Redna-011-2005-09-15.sp26">

               <speaker>DR. GREGOR VIRANT:</speaker>

               <p> Hvala lepa. Vlada tega amandmaja ne podpira. V načelu se sicer strinjamo, da je
               treba zagotoviti enake omejitve za vse funkcionarje, poslance, ministre, sodnike in
               tako naprej. Vendar je treba poudariti, da je proceduri zakon, ki ureja ta vprašanja,
               to je zakon o nezdružljivosti javne funkcije z upravljanjem pridobitne dejavnosti in
               primerno bi bilo, da bi ta zakon uredil, z svojo ureditvijo veljal za vse
               funkcionarje. Torej, da bi tam zadevo za vse uredili enako, namesto da se to
               vprašanje parcialno ureja v zakonu o poslancih, zakon o sodniški službi, zakon o ne
               vem ustavnem sodišču in o drugih področnih zakonih. Načeloma podpiramo torej
               enotnost, vendar v osrednjem zakonu, ki to vprašanje ureja. Vsebinsko pa se nam
               zastavlja vprašanje ali v katero smer naj ta izenačitev gre. Namreč vprašljivo je,
               ali bi bilo upravičeno razlikovanje med poslanci profesorji, če lahko temu tako rečem
               in poslanci, ki opravljajo druge poklice. Sam sicer izhajam iz akademskih krogov, sem
               v osnovi univerzitetni učitelj, vendar se pa sprašujem, oziroma me ne bo nihče
               prepričal, da recimo dve uri opravljanja zdravniške službe v ambulanti na teden kaj
               bolj vpliva na nepristransko subjektivnost in kvaliteto opravljanja poslanske
               funkcije kot pa na primer dve uri pedagoškega dela na teden. Eno vprašanje bi si
               lahko zastavili tudi za druge poklice tako, da se boji, da s tem uvajamo neke vrste
               diskriminacijo med poklici, med profesorji na eni strani oziroma tistimi, ki
               opravljajo naštete dejavnosti in vsemi ostalimi. To ni prav, zato še enkrat rečem, to
               naj se uredi enotno za vse v zakonu o nezdružljivosti. Vlada pripravlja svoje
               amandmaje na ta zakon in se bo lotila tudi tega vprašanja in zagotavljam, da bomo z
               amandmajem predlagali enotno ureditev za vse funkcionarje. Hvala.</p>
            </sp>
            <sp xml:id="SDT4-MK-Redna-011-2005-09-15.sp27">

               <speaker>PREDSEDNIK FRANC SUŠNIK:</speaker>

               <p> Hvala lepa. Po vrsti, gospod Moge, gospod Sok, gospod Potrč. Gospod Moge.
               </p>
            </sp>
            <sp xml:id="SDT4-MK-Redna-011-2005-09-15.sp28">

               <speaker>RUDOLF MOGE:</speaker>

               <p>Hvala lepa za besedo. Spoštovane kolegice in kolegi. Iz tega kar je gospod minister
               dr. Virant povedal izhaja, da je to zakon, ki bo ljudem všeč ne rešuje pa
               problematike o kateri smo na tej komisiji že nič kolikokrat govorili.</p>
               <p>Zdi se mi, da in podpiram predlog Mirana Potrča v smislu, da bo tudi vlada ali pa
               vsaj mi poslanci, ta zakon se tiče nas, zmogli toliko bolj, da bomo uskladili tiste
               stvari, ki niso bile usklajene ob podeljevanju mandatov oziroma ob govorjenju, da
               lahko oziroma seznanjenju s tem, da lahko opravlja še dodatna dela smo nič krat
               kolikokrat trčili na to in takrat je bilo pač mnenje, da je treba te stvari
               popraviti. Jaz mislim, dr. Virant, da je boljše vrabec v roki kot pa golob na strehi.
               Če to reč sedaj tukaj uredimo imamo to stvar enotno z zakonom o preprečevanju
               korupcije in z zakonom o poslancih, ko pa bo tisti zakon prišel takrat pa itak lahko
               v prehodnih pa končni določbah napišete, da se te členi teh zakonov seveda z dnem
               veljavnosti tega zakona pač prenehajo veljati. Zato bom jaz kolikor je pač v moji
               moči poskušal ta amandma podpreti in sem vedno to podpiral v razpravah, ki so se
               vrstile na seji državnega zbora.</p>
               <p>Zdi se mi, da je ta zakon, še enkrat poudarjam, kozmetični zakon za všeč ugajanja
               javnosti, ne rešuje pa, kar delno malo tudi rešuje ta amandma pa v tem o
               združljivosti funkcij poslancev, ki so dvojni funkcionarji dvojno delo opravlja za
               eno dobiva celo plačo za drugo dobiva pa samo pol plače itd., še na kup problemov smo
               naleteli ob tem zakonu. Zdi se mi tako parcialno všečno ljudem reševanje tega zakona
               s strani vlade samo poteza, ki bi pač tej vladi naklonila večjo priljubljenost, to je
               moja osebna ocena.</p>
            </sp>
            <sp xml:id="SDT4-MK-Redna-011-2005-09-15.sp29">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Sok.</p>
            </sp>
            <sp xml:id="SDT4-MK-Redna-011-2005-09-15.sp30">

               <speaker>ALOJZ SOK:</speaker>

               <p>Hvala lepa. Čisto na kratko. Tega amandmaja v Novi Sloveniji ne bomo podprli. V
               bistvu nas ta amandma vrača v razpravo, ki smo ji v tem organu v Kviaz-u že posvetili
               veliko ur in mi sploh ni jasno, zakaj predlagatelj ponovno to predlagala.</p>
               <p>Tudi sam tako kot minister ne vidim razloga, v čem bi delo nekoga, ki predava bilo
               za parlament manj moteče kot pa delo nekoga tako kot bom rekel nekoliko v medijih
               neke smešnice omenjajo pač novinarji glede prodaje škropiv in pa svetovanje ob
               prodaji škropiv če hočete gre prav tako za visoko kvalificirano strokovno delo, torej
               ne vidim v tem neke bistvene razlike. Razen seveda to, da tistega, ki predava na
               fakulteti velikokrat študentje čakajo na izpit pa seveda na izpit ne pride, to je
               edina prednost pač takšne ureditve.</p>
               <p>Še nekaj. Dokler seveda nismo zmožni in pripravljeni razrešiti nezdružljivosti
               funkcije župana poslanca do ta čas je nesmiselno, da zakona izločamo zahtevnejša
               strokovna opravila, torej, iz tega razloga tega amandmaja ne bomo podprli. Hvala
               lepa.</p>
            </sp>
            <sp xml:id="SDT4-MK-Redna-011-2005-09-15.sp31">

               <speaker>PREDSEDNIK FRANC SUŠNIK:</speaker>

               <p>Hvala lepa gospod. Gospod Potrč.</p>
            </sp>
            <sp xml:id="SDT4-MK-Redna-011-2005-09-15.sp32">

               <speaker>MIRAN POTRČ:</speaker>

               <p>Hvala lepa. Jaz sem hotel biti čim krajši, ker sem predpostavljal, da ste prebrali
               tudi obrazložitev, izgleda pa, da niste poslušali ali pa, da niste razumeli, kaj sem
               hotel povedati.</p>
               <p>Moja želja je uskladiti besedila dveh zakonov, ki na različni način enako
               problematiko urejajo. Menim, da bi bilo to pametno in v načelu je sicer na zelo
               ...<stage>/Nerazumljivo./</stage>... način to podprli tudi gospod minister, v načelu bi tudi on to
               uredil, ampak drugje pa morda na drugačen način.</p>
               <p>Jaz bom rekel naslednje. Ta moment je to najenostavnejša rešitev, ni pa nujno, da jo
               sprejmete. Jaz sem prepričan, da je slabo. Recimo vsi drugi funkcionarji za katere
               velja zakon v preprečevanju korupcije imajo ožjo možnost dopolnilnega dela kot imajo
               poslanci, če pa vsi ostali menite, da je prav tako lahko tudi tako ostane in da ste
               glasovali.  Kar pa zadeva
               predloga ali pa mnenja, ki ga je dal gospod Virant, tudi takrat ko bo to uredil zakon
               o nezdružljivosti opravljanja funkcije s pridobitno dejavnostjo, bo treba ali črtati
               določbe v drugih zakonih ali bomo pa pred istim problemom kot smo bili pred pol leta,
               ker bomo diskutirali kateri zakon pa je pravi, ali po načelu, da kasnejši zakon
               razveljavi prejšnjega ali po načelu, da tisti, ki ureja specialno materijo, ima
               prednost pred tistim, ki ureja generalno. Hočem samo reči, problem je bil, še vedno
               obstoja, lahko ga odložimo, nič se ne bo zgodovinskega zgodilo, razen tega, da ne
               želimo v ta problem zagristi, ker imamo svoje lastne interese. Hvala.</p>
            </sp>
            <sp xml:id="SDT4-MK-Redna-011-2005-09-15.sp33">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Virant.</p>
            </sp>
            <sp xml:id="SDT4-MK-Redna-011-2005-09-15.sp34">

               <speaker>DR. GREGOR VIRANT:</speaker>

               <p>Hvala lepa. Najprej glede očitka gospoda Mogeta, da vlada ta zakon predlaga zaradi
               tega, ker je ljudem všečen. Vlada predlaga ta zakon zato, ker vsebuje pravilno in
               pravično rešitev. Zagotovo, da bo to ljudem všeč, ampak ali naj nam bo nerodno zato,
               ker predlagamo rešitve, ki so ljudem všeč. Saj smo vendar plačani za to, da delamo v
               korist ljudi.</p>
               <p>Drugič, kar se tiče besed gospoda Potrča. Moje mnenje ni nič spreneveda. Točno tako
               kot sem ga izrekel, torej jaz sem za enotno rešitev, zato da so vsi funkcionarji
               urejeni enotno, vendar na drugačen način. Namreč s tem, ko bi spremenili določbo
               zakona o poslancih, bi dejansko uvedli rešitev, kot jo vsebuje veljavni zakon o
               preprečevanju korupcije, ki pa ni v redu, ker diskriminira poklice, ker daje
               privilegij ali prednost profesorju pred vsemi ostalimi poklici in to je
               problematično.</p>
            </sp>
            <sp xml:id="SDT4-MK-Redna-011-2005-09-15.sp35">

               <speaker>PREDSEDNIK FRANC SUŠNIK:</speaker>

               <p>Hvala. Gospod Sajovic, poglejte, gospod minister ima status predlagatelja. Za njega
               ne velja vrstni red, ostali pa po vrstnem redu. Gospod Sajovic. ...<stage>/Glas iz
               ozadja./</stage>... Bo. Vsi imate replike in gremo lepo po vrsti. Gospod Sajovic.</p>
               <p>Gospod Moge, takoj za gospodom Tankom ste vi na vrsti, če imate pa proceduralni
               predlog, dovolite mi, da vodim to sejo. Mislim, da jo pravično vodim, da gledam
               okrog. Če pa slučajno koga ne vidim, ste pa tudi navajeni, da me pokličete, da vas
               vidim. Proceduralni predlog, gospod Moge.</p>
            </sp>
            <sp xml:id="SDT4-MK-Redna-011-2005-09-15.sp36">

               <speaker>RUDOLF MOGE:</speaker>

               <p>Predsednik, minister Virant me je omenil in hočem imeti repliko, medtem ko ljudje,
               ki ste povedali, v njegovem govoru niso bili omenjeni, torej imam jaz zagotovo po
               poslovniku repliko. Če pa nočete tega upoštevati, pa avtokratsko vodite ta odbor kot
               vi mislite mimo poslovnika pa politične točke pripišite sami sebi.</p>
            </sp>
            <sp xml:id="SDT4-MK-Redna-011-2005-09-15.sp37">

               <speaker>PREDSEDNIK FRANC SUŠNIK:</speaker>

               <p>Hvala lepa, gospod Moge. Iz navedenega ugotavljam, da vaš predlog ni proceduralne
               narave, ampak je bil samo pripomba. Gospod Sajovic.</p>
            </sp>
            <sp xml:id="SDT4-MK-Redna-011-2005-09-15.sp38">

               <speaker>MAG. BORUT SAJOVIC:</speaker>

               <p>Hvala lepa za besedo. Te razprave smo tukaj že večkrat slišali pa še jih bomo in
               tudi vse razprave danes imajo določeno težo. Tukaj mislim, da je bistveno v tej
               zadevi pri teh sistemskih rešitvah, da ne diskriminiramo poklicev, kar pa je
               bistveno, da gledamo, da bo zadeva tako urejena, da ne prihaja do konflikta
               interesov. Samo to je bistvo. In da, če nekdo dela neko strokovno delo, da so členi
               in pa zadeve jasno zavezane temu, da s temu niti v najmanjšem odstotku ne trpi
               njegovo poslansko delo. Kajti če nekdo popoldan raje sedi v bifeju, drugi teče po
               parku, nekdo pa pač tisti dve urici opravlja strokovno delo, s tem je blizu ljudem,
               mogoče zato, ker problematiko pozna, lahko vpliva tudi na to, da so zakoni boljši,
               bolj življenjski in pa bolj realni, ni s tem nič narobe, če ni v konfliktu interesov
               z odločitvami, ki jih sprejema
               in če njegova prvotna funkcija ta v ničemer ne trpi. Cel kup je tega tudi po
               evropskih državah zelo različno urejeno in mislim, da se je o tem treba temeljito
               pogovoriti in te zadeve upoštevati. Zakaj bi bilo nekomu dovoljeno, da, recimo,
               kmetuje, ne sme pa zidariti. Zakaj nekdo lahko opravlja publicistična dela s katerimi
               bistveno bolj vpliva na javnost, kot pa če se nekdo posveča v ambulanti svojim
               pacientom. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp39">

               <speaker>PREDSEDNIK FRANC SUŠNIK:</speaker>

               <p>Gospod Tanko.</p>
            </sp>
            <sp xml:id="SDT4-MK-Redna-011-2005-09-15.sp40">

               <speaker>JOŽE TANKO:</speaker>

               <p>Hvala za besedo. Poslanci smo vsi izvoljeni po enakem ...<stage>/Nerazumljivo./</stage> na osnovi
               enakega zakona in mislim, da si zaslužimo enake omejitve. Mislim, da vse te zadeve
               ekskluzivnih rešitev niso najbolj primerne. Ta predlog, ki je sedaj ponovno na mizi
               ustvarja razlike med poslanci, med voljenimi funkcijami in mislim, da to ni v redu.</p>
               <p>Dajmo primer kolega Sajovica, ki je veterinar. Njegovo delo ni niti kulturno, niti
               umetniško, morda ni znanstveno, je pa potrebno. Ne vidim razloga zakaj, recimo,
               ljudje, ki prihajajo iz drugih poklicev ne bi mogli teh stvari opravljati tako kot
               tisti redki, za katere predvidevamo izjeme. Saj niso oni edini, bi rekel,
               strokovnjaki tega naroda, so na svojem področju. Problem je še en in tega smo tudi že
               obravnavali. Nekatera izmed teh ekskluzivno rešenih del se dobivajo tudi na osnovi
               javnih razpisov. Tako je tipično raziskovalno delo. Tam imamo primere, ne vem,
               lokalnih funkcionarjev, ki imajo omejitve in ne morejo sodelovati nikjer kjer so te
               zadeve pozivno rešene in so na neki črni listi, na katere ...<stage>/Nerazumljivo./</stage>
               uvrščeni, sicer na osnovi zakona. Tu pa imamo primer ko lahko nekdo, eden izmed
               poslancev, lahko sicer dela v neki skupini v raziskovalni dejavnosti, zato tudi
               veliko zasluži, zadeva je ...<stage>/Nerazumljivo./</stage> na razpisu. In nihče me ne bo prepričal,
               da posredno ali neposredno ni možen vpliv na tistega, ki je te naloge razpisal. S tem
               pa, ko to rešitev uvajamo, recimo s to raziskovalno dejavnostjo, pa uvajamo tudi
               možnost posrednega ali celo neposrednega vplivanja na izbiro določenega projekta, ki
               ga financira javni sektor. Zato sem proti takim ekskluzivnim rešitvam, ki ustvarjajo,
               ne vem, petim, šestim poslancem poseben privilegij, morda tudi nekaterim drugim
               ministrom, onemogočajo pa vse tiste, da bi opravljali 20%, petinsko delo, pa so
               recimo drvarji, ali pa mehaniki. Mislim, da je to segregacija posebne vrste.
               ...<stage>/Nerazumljivo./</stage> v tem zakonu. In tega amandmaja v naši poslanski skupini absolutno
               ne bomo podprli.</p>
            </sp>
            <sp xml:id="SDT4-MK-Redna-011-2005-09-15.sp41">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Moge, izvolite.</p>
            </sp>
            <sp xml:id="SDT4-MK-Redna-011-2005-09-15.sp42">

               <speaker>RUDOLF MOGE:</speaker>

               <p>Predsednik hvala lepa. Glede na stil vodenja in ...<stage>/Nerazumljivo./</stage> ki ga tu uvajate
               in poslovnika se besedi odpovedujem.</p>
            </sp>
            <sp xml:id="SDT4-MK-Redna-011-2005-09-15.sp43">

               <speaker>PREDSEDNIK FRANC SUŠNIK:</speaker>

               <p>Hvala lepa. V skladu s poslovnikom bi sedaj, če hočem ohraniti vrstni red
               prijavljenih vprašal, če kdo nasprotuje, da dam besedo gospodu Kosu, predsedniku
               komisije za preprečevanje korupcije? Ugotavljam, da nihče. Gospod Kos, izvolite imate
               besedo.</p>
            </sp>
            <sp xml:id="SDT4-MK-Redna-011-2005-09-15.sp44">

               <speaker>DRAGO KOS:</speaker>

               <p>Hvala lepa, gospod predsednik. Bojim se, da k vsebinski razpravi, ki poteka ne bom
               prispeval, tudi mi v komisiji bi se zavzemali za to, da bi bila ureditev za vse
               funkcionarje v Sloveniji enaka. Kolikor vidim se tudi vi danes glede tega strinjate.
               Vprašanje je samo kdaj s tem začeti. Danes, ali ko se bo obravnaval zakon, ki je bil
               že omenjen. Rad bi opozoril na nekaj drugega, kar smo zaznali v naši praksi. Tako
               zakon o poslancih, kot tudi zakon o preprečevanju korupcije je neločljiv od enega
               problema in katerakoli dikcija se uporabi ta problem še vedno ne bo rešen. Govorim o
               problemu tistih ljudi, ki si sredstva za preživljanje ali kako drugače pridobivajo z
               aktivnim športom. Če pogledate liste kandidatov pri posameznih strankah imate na
               listah tudi športnike, ki si služijo denar z ukvarjanjem s športom.  Vi boste težko šport postavili pod druge,
               ali pa zahtevnejša strokovna opravila. So stvari, ki bi se jih dalo klasificirati pod
               ta termin, šport zagotovo ne. In ker gre v vseh teh primerih členov, o katerih se
               danes pogovarjate, za izjeme, kar pomeni, da se jih mora tolmačiti izredno
               restriktivno, bi jaz predlagal, ali da se to naredi danes, ali da se to nekje
               zabeleži. In ko bo tekla debata o tem, katere izjeme so možne, da se absolutno
               vključi tudi izjemo za primer športnikov. Ker drugače se zna zgoditi, da bodo nastali
               nerešljivi problemi. Ker, kot izjeme, členov ne bo mogoče širiti ekstenzivno. In
               potem bo prišlo do tega, da bodo športniki pri tem izrazito prizadeti.</p>
               <p>Saj pravim, ne trdim, da bi morali to rešiti danes, samo opozarjam na problem. Če se
               da rešiti danes, bi bilo seveda zelo dobro, če pa ne, bi ga bilo pa vsekakor treba
               zabeležiti in se o tem pogovarjati, ko bo tekla razprava o tem.</p>
               <p>Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp45">

               <speaker>PREDSEDNIK FRANC SUŠNIK:</speaker>

               <p>Gospod Anderlič.</p>
            </sp>
            <sp xml:id="SDT4-MK-Redna-011-2005-09-15.sp46">

               <speaker>ANTON ANDERLIČ:</speaker>

               <p>Jaz razumem, da vlada želi neko vprašanje urediti in ga seveda ureja izrazito ...
               no, saj imate pravico, ker ste pač predstavnik neke stranke, ki si to lahko dovoli.
               Jaz verjamem, da vlada želi urediti neko vprašanje, pa tudi če to ureja parcialno.
               Samo potem seveda ne sme veljati argument, da ne dovoli nekih drugih parcialnih
               ureditev, ker jih bo kje drugje uredila. Namreč, če bi bili dosledni, bi potem seveda
               najmanj kar je, pogledali odločbo ustavnega sodišča, ki je stara 10 let, in ureja
               status poslancev, oziroma je ustavno sodišče razveljavilo posamezne določbe zakona o
               poslancih, in naložilo tej vladi, prejšnji vladi, katerikoli pač že, in državnemu
               zboru, da zakon popravi, spremeni, dopolni, na način, da bo tisto področje uredila.
               Torej, tistega ne urejate. Ampak, nič hudega.</p>
               <p>Ko pa govorimo o tem vprašanju združljivosti, oziroma nezdružljivosti, ste spet
               nedosledni. Če ne podpirate tega amandmaja, ki usklajuje samo to, kar je urejeno v
               zakonu o poslancih s kasneje sprejetim zakonom, ki bi moral biti po nekaterih pravnih
               mnenjih tako ali tako veljaven, in bi veljal za vse, potem bi verjetno, če niti tega
               ni mogoče narediti, bi bilo potrebno odpraviti to diskriminacijo, o kateri govori
               gospod Tanko, o kateri je govoril tudi na začetku mandata, in tako naprej. In zakaj
               ne predlagate potem, da se črta vse? Da se črta vse, ali pa se vsem dovoli. Ja,
               seveda, potem bomo odpravili to licitiranje.</p>
               <p>Nikoli vam ne bom verjel, in nikomur, ki bo razlagal, da recimo nekdo, ki dela, ki
               dela v firmi polovično, tretjinsko, ali 20 %, ki ima koncesijo od države, in dela na
               trgu kot konkurenca neki drugi firmi, ki te koncesije nima. In to ni konflikt
               interesov. Zame je to izrazit konflikt interesov. Ampak ta komisija je dovolila
               opravljanje takega dela. In jaz sem proti temu, da se to opravlja arbitrarno. Ukinite
               za vse, da lahko karkoli delamo, ali pa dovolite vsem, da lahko pod enakimi pogoji
               delajo vsi. To je preprosto dejstvo. Ali sedaj ni čas za to, ali boste to nekje
               drugje uredili, ali boste to uredili v zakonu o preprečevanju korupcije, ker tistega
               boste tako ali tako ukinili, kot razumem, in komisijo, in vse skupaj. Tako da povejte
               kje boste to uredili, če ne želite tukaj. Mislim pa da je idealna prilika, da v tem
               zakonu o poslancih, preprosto tisti člen, ki dovoljuje karkoli, črtate, ali pa ga
               spremenite tako, da bo dovoljeval vse, vsem. In potem smo odpravili te dileme.</p>
               <p>Jaz poznam genezo, zakaj je nastala taka ureditev v zakonu o poslancih. Takrat, ko
               je bila trodomna skupščina, leta 90, 92, je bilo dve tretjini neprofesionalcev, pa
               potem  seveda, ko se je
               sprofesionaliziral državni zbor, se je ugotovilo, da je cela vrsta ljudi, pač, ki
               opravljajo podobna dela, kot so bila potem zavedena v zakon. In ker bi nastali
               problemi, ali v državnem zboru, ali pa na tistih področjih, od kjer so ti ljudje
               prihajali, in zato se je ta izjema zapisala v zakon. Ni slučajno, da je točno po
               tistih področjih. Lahko bi šli pogledati sestavo državnega zbora, prvega, pa bi
               videli, kateri ljudje so sedeli, in zaradi katerih ljudi je bilo to napisano. Prav je
               tako. In jaz mislim, da bi bilo narobe, da bi neka katedra ali pa nekje v neki, na
               kliničnem centru, ali kjerkoli, ne bil nekdo, ki je prej to opravljal, in je tako
               rekoč bil edini, ki je neko zadevo opravljal, da je zaradi tega, ker je poslanec, ne
               bi mogel. Ampak seveda, kje se potem to konča? Skozi kasnejše obdobje se je
               profesionaliziral državni zbor, omejile so se zgodbe z vladnimi funkcionarji in tako
               naprej, se je na nek način celotna zadeva spreminjala, urejala, modernejšim časom. Če
               temu tako rečem. Diskusija o združljivosti funkcije poslanca, župana, je stara toliko
               časa, od kadar je bila sprejeta ureditev glede nove ureditve na področju lokalne
               samouprave, oziroma državne uprave. Od takrat je ta diskusija. Ampak nikoli ne
               pridemo do tega, da bi rekli, v redu, v tem zakonu, ali v zakonu o poslancih, ali v
               nekem drugem, bomo to uredili.</p>
               <p>Sedaj slišim, da seveda potekajo zelo hude diskusije znotraj usklajenih koalicijskih
               skupin, o katerih ste prej rekli, da poslanske skupine predlagajo to spremembo tega
               zakona. Jaz sem razumel, da predlaga vlada, ampak argument je bil, češ, saj to
               usklajeno predlagajo tudi poslanske skupine koalicije. Ali je mogoče tudi to
               vprašanje združljivosti župana, to je tudi pridobitna dejavnost, mimogrede. Ker so
               župani in podžupani, in svetniki, ne vem kateri, so za to plačani. Ali se temu reče
               plača, ali se reče dodatek, ali se reče ne vem kaj, je denar. Torej gre spet za
               pridobitno dejavnost in za konflikt.</p>
               <p>In jaz želim samo to povedati, da bodimo dosledni vsi skupaj. Jaz zagovarjam to
               vseskozi, kar sem v tej komisiji jaz bil, odslej sem sicer nadomestni, da naj se
               uredi enotno. In moj predlog je, ali greste v smer črtanja tega člena v zakonu o
               poslancih, in je stvar urejena, in ni nobene potrebe, da bomo tukaj razpravljali kdo
               sme ali ne, ali pa recite, da vsi lahko to opravljamo. To je po mojem vse. Vse drugo
               je parcialno, je prelaganje na nek drug čas in izgovor, da seveda urejate samo tisto,
               kar je nujno, in potrebno, in tako naprej. To je potrebno, to je prav, da uredite, ne
               ugovarjam temu. In tudi nisem nikoli vedel v vseh teh letih, da je kakšen velik
               problem to. Kajti zelo težko bi ugotovil, ali je zaradi tega državni proračun bil kaj
               oškodovan, ker tudi ne verjamem, da je bil kakšen od poslancev, ali pa poslanke, dlje
               kot 30 dni na bolniški, v vseh teh letih. Ne verjamem. Ampak, v redu, O.K., nimam
               podatkov, zato o tem ne bom razpravljal.</p>
            </sp>
            <sp xml:id="SDT4-MK-Redna-011-2005-09-15.sp47">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod minister, imate besedo.</p>
            </sp>
            <sp xml:id="SDT4-MK-Redna-011-2005-09-15.sp48">

               <speaker>DR. GREGOR VIRANT:</speaker>

               <p>Hvala lepa. No, najprej bi... ...<stage>/Glas v ozadju./</stage>... Izvolite. ...<stage>/Glas v
               ozadju./</stage>...</p>
            </sp>
            <sp xml:id="SDT4-MK-Redna-011-2005-09-15.sp49">

               <speaker>PREDSEDNIK FRANC SUŠNIK:</speaker>

               <p>Ja, ste imeli besedo. Ali še enkrat? Dobro, v redu. Vas bom zapisal. Gospod
               minister.</p>
            </sp>
            <sp xml:id="SDT4-MK-Redna-011-2005-09-15.sp50">

               <speaker>DR. GREGOR VIRANT:</speaker>

               <p>Hvala. No, najprej bi gospoda Anderliča opozoril, da gre za, ko govorimo o
               nadomestilu, da gre za nadomestilo za prvih 30 dni. Za prvih 30 dni bolniške, in ne
               za čas nad 30 dni.</p>
               <p>Drugič, rad bi zožil razpravo na to, o čemer so pogovarjamo. Pogovarjamo se o
               amandmaju gospoda Potrča, in rad bi dokazal, da ni v našem stališču, da zavračamo ta
               amandma, niti kančka nedoslednosti. Namreč zadeva je taka. Mi ne zavračamo amandmaja
               zato, ker ga je vložil gospod Potrč. To bi bila kaprica. Ali pa, ker ga je vložila
               opozicija. Mi ne zavračamo tega amandmaja zato, ker bi bilo lepše, da se to vprašanje
               uredi v drugem zakonu. Tudi to bi bila kaprica.  Mi zavračamo ta amandma zato, ker se v tem zakonu
               stvari ne da urediti na način, ki bi bil vsebinsko primeren. Glejte, vsi govorimo o
               tem, vsi se strinjamo, da bi morala biti ureditev enotna za vse funkcionarje. To je
               ena zadeva. Drugič, velik je konsenz je pa dosežen tudi v tem, da ne smemo
               diskriminirati poklicev. Gospod Sajovic je o tem razpravljal. Gospod Kos je omenil
               problematiko športnikov. Če bi sprejeli ta amandma bi sicer dosegli enotnost, vendar
               na vsebinsko napačen način, ohranili bi diskriminacijo poklicev. Zato pa pravimo, da
               je mogoče oboje storiti, torej zagotoviti in da bodo vsi funkcionarji imeli enotno
               ureditev in da ne bomo diskriminirali recimo zdravnika ali pa kleparja vizavi
               profesorju, mogoče rešiti samo z zakonom o nezdružljivosti javne funkcije s
               pridobitno dejavnostjo.</p>
            </sp>
            <sp xml:id="SDT4-MK-Redna-011-2005-09-15.sp51">

               <speaker>PREDSEDNIK FRANC SUŠNIK:</speaker>

               <p>Hvala. Gospod Presečnik.</p>
            </sp>
            <sp xml:id="SDT4-MK-Redna-011-2005-09-15.sp52">

               <speaker>JAKOB PRESEČNIK:</speaker>

               <p>Torej, jaz podpiram, da v tem trenutku ni možno sprejeti tega amandmaja, ravno zaradi
               te diskusije tudi, ker je očitno, da moramo sprejeti neko sistemsko zadevo, če
               hočemo, da ne bo vsaj na začetkih mandatov takšna razprava kot je bila letos in tudi
               v primeru, če bi sprejeli ta amandma, in nekako začasno uredili, bi bila razprava
               podobna in zadeve nimamo urejene in zato bom glasoval proti temu amandmaju in
               pričakujem resnično, da se čimprej to stvar temeljito in premišljeno uredimo.</p>
               <p>Sem se pa oglasil tudi zaradi tega, ker me nekako, nekako ne pristanem na takšno
               diskusijo kot je prej rekel v diskusiji kolega Sajovic, da pač vse te dopolnilne
               dejavnosti ali pa tako dopolnilne dejavnosti opravljajo v popoldanskem času, ko smo
               ostali poslanci v bifejih, baje, in se je izjavil ali podobno se je zapisal tudi eden
               od naših kolegov, eden od naših kolegov, da bo pač on opravljal to dejavnost takrat,
               ko ostali poslanci še spijo. Torej, na take dikcije ne pristajam in vam zagotavljam,
               da nisem vsak popoldne v bifeju in tudi zjutraj ne spim, ne vem, kako dolgo. Hvala
               lepa.</p>
            </sp>
            <sp xml:id="SDT4-MK-Redna-011-2005-09-15.sp53">

               <speaker>PREDSEDNIK FRANC SUŠNIK:</speaker>

               <p>Gospod Rugelj.</p>
            </sp>
            <sp xml:id="SDT4-MK-Redna-011-2005-09-15.sp54">

               <speaker>BOJAN RUGELJ:</speaker>

               <p>Hvala za besedo. Jaz podpiram prizadevanja vlade in ...<stage>/Nerazumljivo./</stage>... ki gredo v
               smeri izenačevanja pravic naših državljanov in tudi poenotenja vsaj v zakonih, če že
               ne čisto pred zakoni. Kako je pred zakoni, vemo? Kar se tiče golobov, če je to tisti
               golob na strehi, jaz mislim, da ga bomo ujeli. In če bomo tako gledali, kot gledajo
               nekateri, bomo vedno imeli samo vrabce v rokah. Mislim, da pa to ni naš cilj.</p>
               <p>Tukaj sem opazil danes, kar se tiče te strokovnosti, da je to res, velja
               relativnostna teorija, vsak bo zagovarjal svoje, tako da ta amandma resnično ni v tem
               trenutku sprejemljiv in tudi nepotreben. To je potrebno rešiti, tako kot smo že
               rekli, v zakonu o nezdružljivosti funkcij. Bi pa rekel samo nekaj. Če bi mi rekli,
               tako, dragi profesorji, kdor bo 20% časa opravljal to delo, bo imel pa za 20% nižjo
               poslansko plačo, vam povem, bi bilo hitro, hitro bi zmanjkalo teh profesorjev in ne
               bi bilo več interesa za to. Rekel bi samo to, vsak ko se odpravi na volitve za
               poslanca, natančno ve, kako in kaj je, in se bo moral pač nekoč nekdo odločiti ali bo
               poslanec ali bo profesor, oboje skupaj ne bo šlo. In ravno zaradi tega mislim, da bo
               zaradi tega, takšne zadeve bodo našle mesto v tem zakonu o nezdružljivosti, slej ko
               prej. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp55">

               <speaker>PREDSEDNIK FRANC SUŠNIK:</speaker>

               <p>Gospod Potrč.</p>
            </sp>
            <sp xml:id="SDT4-MK-Redna-011-2005-09-15.sp56">

               <speaker>MIRAN POTRČ:</speaker>

               <p>Hvala lepa. Jaz najprej, ker je bilo nekaj vprašanj v zvezi ...<stage>/Nerazumljivo./</stage>...
               Moje mnenje, če bi vlada želela, seveda, pa ni mogla tega uskladiti, niti v okviru
               koalicije, bi lahko vprašanje nezdružljivosti županov tudi načela, pa ga ni. Ker pa
               vemo vsi, da lahko v postopku zdaj postavljamo amandmaje samo k tistim členom, ki so
               odprti, te možnosti nimamo, sicer bi jaz to tudi naredil.  Kar zadeva vsebino - jaz ne bom komentiral rasističnih
               izjav gospoda Tanka. Ker to je spet tako, da bi bilo fajn, da si pogleda kakšen, bi
               rekel, slovar slovenskega jezika in se nauči pametno govoriti. Bi pa rad povedal, da
               glede razlikovanja, bo pa na žalost, gospod minister, problem ostal. In jaz vam
               želim, da bi ga čimprej rešili, samo najbolj korektno bi bilo, tako kot je govoril,
               gospod Anderlič. Ker če nekdo pove, da zahtevnejše strokovno delo je jasen pojem, in
               da pod njega nedvomno, pa nočem nobenega žaliti, dajem samo primere, ki so bili,
               vključuje tudi zidarja... Nimam nič proti, samo potem bo moralo biti neko tolmačenje,
               ki bo rekel spet, kaj je visoko zahtevno strokovno delo. Ta problem ostaja, dokler bo
               tukaj napisan tako, na splošno bo ostal problem. In bi ga bi bilo treba tako ali
               drugače opredeliti, najkorektnejše bi res bilo, da bi rekli, poslanec sme po
               obvestilu pristojnemu delovnemu telesu državnega zbora, samostojno ali v delovnem
               razmerju opravljati dejavnost, vendar največ v obsegu, ki ne presega petine polnega
               delovnega časa, potrebnega oziroma določenega za redno opravljanje dejavnosti. Potem
               pa res ne bi bili niti rasisti, gospod Tanko, niti ne bi imeli nejasnih določb, ker
               bi to pomenilo, da vsak lahko še petino dela. Samo ne vem ali to želimo. Iz vaših
               diskusij bi rekel, da ja. Zdaj pa res obljubim, gospod predsednik, da se ne bom več
               oglašal, razen, če bodo še kakšne izjave, ki bodo šle izrazito v nerazumevanje
               besedila. Moja želja je bila najti samo uskladitev med dvemi ... ki že veljata. Te
               volje ta moment ni, samo naj se ne govori, zato ker so želje slabe ali pa tekst, in
               pa ker te volje ni. Morda bomo čez tri mesece, čez pol leta imeli pameten vladni
               predlog, ki ga bomo vsi podprli. Hvala.</p>
            </sp>
            <sp xml:id="SDT4-MK-Redna-011-2005-09-15.sp57">

               <speaker>PREDSEDNIK FRANC SUŠNIK:</speaker>

               <p>Gospod Anderlič.</p>
            </sp>
            <sp xml:id="SDT4-MK-Redna-011-2005-09-15.sp58">

               <speaker>ANTON ANDERLIČ:</speaker>

               <p>Saj je lepo, da gospod Virant pedagoško deluje, ampak ne sme pa sprevračati besed in
               argumentirati nekaj, kar jaz nisem rekel. Tako, da to lahko... Saj razumem jaz ta
               način nastopanja, repliciram na vas, ko ste vi ugovarjal...</p>
            </sp>
            <sp xml:id="SDT4-MK-Redna-011-2005-09-15.sp59">

               <speaker>PREDSEDNIK FRANC SUŠNIK:</speaker>

               <p>Gospod Anderlič ima besedo.</p>
            </sp>
            <sp xml:id="SDT4-MK-Redna-011-2005-09-15.sp60">

               <speaker>ANTON ANDERLIČ:</speaker>

               <p>...moji diskusiji. Ampak, glejte, saj je zadosti, da pogledate pol leta nazaj na tej
               komisiji. Ugotovili boste, da mnogi poslanci vladne koalicije takrat, ko je bilo
               prvič odločeno ali pa se je seznanjalo s tem, kdo naj ta dela ...<stage>/Nerazumljivo./</stage>...
               da so vehementno zagovarjali, da pač nič. Ne bom govoril, kdo vse je to govoril. In
               je bil tudi takšen sklep sprejet. Pa se je kasneje polobiralo na način, eden naš, pa
               eden vaš, pa naj vsi. Mislim, pa to je, to je za mene nesprejemljivo in nedosledno
               ravnanje, da zato, ker ne bomo škodili našim, ne bomo, bomo pustili tudi drugim
               nekaj, kar zakon ne omogoča. In zakon tega ne omogoča. To so bile te diskusije, jaz
               sem tudi takrat nadomeščal nekoga. In slučajno vem, sem poslušal še po zvočniku, ko
               ste naslednjič razpravljali o tem. In tukaj se ponuja priložnost, da opravimo vsaj
               del nejasnosti. Jaz verjamem, da vi, ki se srečujete z ugotavljanjem, kdo lahko kaj
               dela, kdo ne, kdo mora prijaviti, kdo ne mora prijaviti, zato ker so takšne določbe v
               posameznih zakonih. Jaz ne trdim, da je tista v zakonu o preprečevanju korupcije
               boljša, bolj jasna in tako naprej, ampak na prvi pogled je. In kaj je vloga komisije
               ali matičnega delovnega telesa, kateregakoli drugega, da preprosto pogleda, če
               problem obstaja, če volja obstaja, da se neke stvari uredijo, lahko samo delovno telo
               sprejme takšen amandma, ki bi odgovarjal tem zahtevam. In tukaj imamo na mizi
               predlog, ki, po vašem, ne odgovarja, torej Potrčev amandma, lahko se s tem strinjam
               ali ne. Imamo pa priliko, seveda, da ga popravimo ali pa oblikujemo kot matično
               delovno telo tak amandma, da bo tem zahtevam ustrezal. In ker vem, da je to ujetega
               ptiča tožba, bom nehal diskutirati in ne bom več nadaljeval. Vem pa, da to ta
               komisija lahko naredi, če to voljo ima. 
               </p>
            </sp>
            <sp xml:id="SDT4-MK-Redna-011-2005-09-15.sp61">

               <speaker>PREDSEDNIK FRANC SUŠNIK:</speaker>

               <p> Hvala lepa. Gospod Sajovic.</p>
            </sp>
            <sp xml:id="SDT4-MK-Redna-011-2005-09-15.sp62">

               <speaker>MAG. BORUT SAJOVIC:</speaker>

               <p> Hvala lepa za besedo. Jaz se moram oglasiti na razpravo gospoda Presečnika in se
               njemu in pa vsem opravičujem, če so mojo razpravo razumeli kot slabšalno do funkcije
               poslanca. Hotel sem, mogoče ne najbolj posrečeno poudariti samo to, da poslanec v
               času, ko ni v službi lahko počne marsikaj, kar seveda na to funkcijo ne vpliva in ni
               konflikta interesa.</p>
            </sp>
            <sp xml:id="SDT4-MK-Redna-011-2005-09-15.sp63">

               <speaker>PREDSEDNIK FRANC SUŠNIK:</speaker>

               <p> Gospod Tanko.</p>
            </sp>
            <sp xml:id="SDT4-MK-Redna-011-2005-09-15.sp64">

               <speaker>JOŽE TANKO:</speaker>

               <p> Poglejte, saj v bistvu je zadeva povsem zvodenela. Mislim, a si gospod Potrč dovoli
               komentiranje izjav poslancev na način pač, ki ni primeren in ki je žaljiv. Jaz sem
               govoril o besedilu in o rešitvah, ne pa osebnem stiku. In jaz bi vas lepo prosil, da
               se drugič na nek način ne spotikate v stvari, ki jih jaz govorim in pustite meni, da
               bom jaz sam pogledal v kakšen slovar, pa kakšen bonton. Tudi vi ste tukaj zelo
               občutljivi, znate narediti marsikakšno sceno na to temo in bi tudi od vas pričakoval,
               če se boste držali tega, ker tako kot ponavadi protestirate. Bom pa povedal še
               enkrat, da bo naša poslanska skupina proti temu amandmaju glasovala proti, za razliko
               od vaše, ki bo verjetno za, čeprav imate ...<stage>/Nerazumljivo./</stage>... in ga nosi tukaj. Mi
               smo dosledni. Hvala.</p>
            </sp>
            <sp xml:id="SDT4-MK-Redna-011-2005-09-15.sp65">

               <speaker>PREDSEDNIK FRANC SUŠNIK:</speaker>

               <p> Hvala. Še kdo? Ugotavljam, da nihče. Zaključujem razpravo in si pred glasovanjem
               dovolim izraziti upanje, da bomo zmogli to področje, področje nezdružljivosti urediti
               primerneje, bolj evropsko, ker imamo na tem področju, to se je pokazalo tudi v sklopu
               razprave, okrog sprejemanju sklepov s seznanitvijo s tistim tretjinskim delom,
               najbolj utesnjeno, najbolj strogo, najbolj ne evropsko ureditev, ki mislim, da gre že
               v, to je pa moje osebno mišljenje, bom rekel krni ugled poslancev oziroma onemogoča
               ljudi, ki uspevajo na svojih področjih, da bi kandidirali za to odgovorno
               funkcijo.</p>
               <p>Se opravičujem za ta medklic, vendar še enkrat opozarjam, takrat je pravna stroka
               našla primerjave, ki nas potiskajo na rep teh ureditev v EU, kjer je vse bolj odprto.</p>
               <p>Zaključujem razpravo in dajem na glasovanje predlog amandmaja poslanske skupine
               Socialnih demokratov k 1. členu.</p>
               <p>Kdo je za amandma? <stage>(4 člani.)</stage> Je kdo proti? <stage>(11 članov.)</stage></p>
               <p>Ugotavljam, da amandma ni sprejet in predlagam, da glasujemo še o predlogu 1. člena
               v celoti.</p>
               <p>Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Hvala. Odpiram razpravo o 2. členu predloga zakona. K temu členu predlaga vlada
               amandma, za amandma komisije. Odpiram razpravo o predlaganem amandmaju. Gospod Moge.
           </p>
            </sp>
            <sp xml:id="SDT4-MK-Redna-011-2005-09-15.sp66">

               <speaker>RUDOLF MOGE:</speaker>

               <p> Jaz bom ta amandma vsekakor podprl. Rad bi pa rekel, da je gospod minister dober
               zakon dal v proceduro, saj ima samo tri člene in še eden je bil napisan tako, da ga
               je treba zakonodajno popraviti za razliko od nekaterih drugih ministrov, ki pa
               ...<stage>/Nerazumljivo./</stage>... take zakone v proceduri je treba zanemariti, popraviti 90%
               členov, zato bom tudi to podprl.</p>
            </sp>
            <sp xml:id="SDT4-MK-Redna-011-2005-09-15.sp67">

               <speaker>PREDSEDNIK FRANC SUŠNIK:</speaker>

               <p> Gospod minister.</p>
            </sp>
            <sp xml:id="SDT4-MK-Redna-011-2005-09-15.sp68">

               <speaker>MAG. GREGOR VIRANT:</speaker>

               <p> Glejte, tudi osnovni tekst zakona je bil čisto v redu, čisto dober, čisto korekten.
               Ampak če neko koristno sugestijo zakonodajno pravne službe upoštevamo in se z
               zakonodajno pravno službo uskladimo, nam najbrž to ne boste šteli v slabo. Jaz mislim
               prej, da bi nam  šteli v
               slabo, če bi dobili konstruktivne in koristne predloge, pa jih ne bi upoštevali.</p>
            </sp>
            <sp xml:id="SDT4-MK-Redna-011-2005-09-15.sp69">

               <speaker>PREDSEDNIK FRANC SUŠNIK:</speaker>

               <p> Še kdo? Gospod Sajovic.</p>
            </sp>
            <sp xml:id="SDT4-MK-Redna-011-2005-09-15.sp70">

               <speaker>MAG. BORUT SAJOVIC:</speaker>

               <p> Hvala lepa. Jaz bo tudi ta amandma in pa to spremembo podprl, ker mislim, da je
               prav, da se poslanci izenačimo z drugimi državljani, je po evropskih državah, to
               moram reči različno urejeno. Bi bilo pa seveda dobro, če bi to reševali tudi za druge
               poklice sistemsko. Minister to sicer omenja, da se to načrtuje, kar je v redu ta
               rešitev, ko govori pač samo o eni skupini, ni sistemska. Je pa tudi treba to
               povedati, da ne bo to v javnosti, poleg teh ugodnih ekonomsko propagandnih učinkov,
               seveda to slišati, da je pa tudi drugo dejstvo, da poslanci te ugodnosti nikdar in
               nikoli nismo kaj prida in pa dosti izkoriščali in zato tudi kakšni finančnih učinkov
               bistvenih ne bo. Smo bili kar v prejšnjih mandatih in pa sedaj, kar se bolnic tiče
               zelo solidni.</p>
            </sp>
            <sp xml:id="SDT4-MK-Redna-011-2005-09-15.sp71">

               <speaker>PREDSEDNIK FRANC SUŠNIK:</speaker>

               <p> Hvala. Še kdo? Nihče. Zaključujem razpravo in dajem na glasovanje predlog amandmaja
               k 2. členu.</p>
               <p>Kdo je za ta predlog? <stage>(15 članov.)</stage> Je kdo proti? <stage>(Nihče.)</stage></p>
               <p>Sedaj predlagam, da glasujemo še o predlogu 2. člena v celoti.</p>
               <p>Kdo je za? <stage>(15 članov.)</stage> Je kdo proti? <stage>(Nihče.)</stage></p>
               <p>Predlagam, da opravimo sedaj še glasovanje o predlogu zakona o spremembah zakona o
               poslancih v celoti. Obrazložitev glasu. Kdo ima? Gospod Potrč.</p>
            </sp>
            <sp xml:id="SDT4-MK-Redna-011-2005-09-15.sp72">

               <speaker>MIRAN POTRČ:</speaker>

               <p> Hvala lepa. Jaz bom glasoval za zakon, kljub temu da je iz neupravičljivih razlogov
               za mene bila nepripravljenost uskladiti rešitve, ki veljajo v različnih zakonih za
               vprašanje opravljanje dopolnilne dejavnosti.</p>
               <p>Glasoval bom za kljub temu, da vlada in koalicija ni zmogla moči, da bi pričela
               reševati problem nezdružljivosti župana in poslance. Kakorkoli, ampak temu ste se
               izognili, ker nimate moči doseči to potrebno enotnost. Pričakujem torej, da bo poleg
               lepih besed čim prej prišlo do tega, da se bosta oba vprašanja začela res sistemsko
               reševati, pa še kakšno in da bomo takrat lahko te stvari, ki so zelo občutljive za
               nas in za ljudi na ustrezen način rešili. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp73">

               <speaker>PREDSEDNIK FRANC SUŠNIK:</speaker>

               <p> Še kdo? Nihče. Zaključujem obrazložitev glasu. In sedaj glasujemo o predlogu zakona
               o spremembah zakona o poslancih v okviru obravnave na mandatno volilni komisiji v
               celoti.</p>
               <p>Kdo je za ? <stage>(15 članov.)</stage> Je kdo proti? <stage>(Nihče.)</stage></p>
               <p>Sprejet ...<stage>/Vmesno govorjenje./</stage>.... mislim, da je poslovniška zadeva v redu.</p>
               <p>Sprejeti amandmaji bodo vključeni v dopolnjen predlog zakona, ki bo sestavni del
               poročila komisije. Predlagam, da na seji državnega zbora poročam kot predsednik
               komisije.</p>
               <p>Kdo je za ta predlog? <stage>(15 članov.)</stage> Hvala. Je kdo proti? <stage>(Nihče.)</stage></p>
               <p>Sodelujočim, ministru, predvsem ministru se zahvaljujem za sodelovanje.</p>
               <p>Zaključujem drugo in prehajam na <title>TRETJO TOČKO DNEVNEGA REDA</title>
               </p>
               <p>. ...<stage>/Vmesno govorjenje./</stage>... K 3. točki se je predstavnik oziroma predsednik sodnega
               sveta opravičil. Sodni svet je posredoval v obravnavo predlog za izvolitev šestih
               kandidatk v sodniško funkcijo.</p>
               <p>Gradivo ste prejeli. Odpiram razpravo. Zaključujem razpravo in prehajamo na
               glasovanje o delovnih besedilih predlaganih sklepov, in sicer,  da se izvoli v sodniško funkcijo mag. Sonja
               Ilovar Gradišar na sodniško mesto okrajne sodnice na okrožnem sodišču v Grosuplje.</p>
               <p>Kdo je za? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa Marijana Grašič na sodniško mesto okrajne
               sodnice na okrajnem sodišču v Kranju.</p>
               <p>Kdo je za predlagani sklep? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa Alenka Erzar Žepič na sodniško mesto okrajne
               sodnice na okrajnem sodišču v Kranju.</p>
               <p>Kdo je za predlagani sklep? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa Barbara Zakršek Humar na sodniško mesto
               okrajne sodnice na okrajnem sodišču v Kranju.</p>
               <p>Kdo je za predlagani sklep? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa Vanda Polajnar na sodniško mesto okrajne
               sodnice na okrajnem sodišču v Škofja Loki.</p>
               <p>Kdo je za predlagani sklep? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Da se izvoli v sodniško funkcijo gospa Damjana Stele Ostrc na sodniško mesto okrajne
               sodnice na okrajnem sodišču v Ljubljani.</p>
               <p>Kdo je za predlagani sklep? <stage>(14 članov.)</stage> Kdo je proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem glasovanje, zaključujem 3. točko.</p>
               <p>Prehajam na <title>4. TOČKO DNEVNEGA REDA.</title> Državni zbor v skladu z določili
               zakona o delovnih in socialnih sodiščih voli sodnike porotnike teh sodišč. Volitve je
               razpisal predsednik državnega zbora za 27. september tega leta. Predloge sklepov o
               izvolitvi sodnikov porotnikov posreduje v odločitev državnemu zboru naša to je
               mandatno-volilna komisija. Za sejo ste prejeli pregled dosedanjega poteka
               ...<stage>/Nerazumljivo./</stage>... postopka in delovna besedila predlogov sklepov o izvolitvi. Za
               to nimam namena in ne bom podrobneje pojasnjeval kako je bil predlog, ki je pred vami
               oblikovan, če je potrebno kakšno dodatno pojasnilo pa ga boste seveda dobili.</p>
               <p>Pri predlogu, ki je pred nami je potrebno upoštevati, da so opravičeni predlagatelji
               predlagali 80 kandidatov manj kot je razpisanih mest in sicer 35 z vrst delavcev
               oziroma zavarovancev in 45 predlog je prišlo iz vrst predstavnikov delodajalcev
               oziroma zavodov. Glede na to, da so bili vsi opravičeni predlagatelji, ki niso
               posredovali zadostnega števila predlogov dodatno pozvani, da posredujejo manjkajočo
               število predlogov pa tega niso storili in da gre za relativno majhno število cirka 80
               od 1476 kandidatov predlagam, da mandatno-volilna komisija ne predlaga predsedniku
               državnega zbora razpisa nadomestnih volitev za manjkajoče število sodnikov
               porotnikov.</p>
               <p>Ker je tudi praksa pozivanja in uporabe pod narekovajem teh sodnikov, porotnikov
               takšna, da predlagano število izvoljenih zadovolji potrebam v praksi, se je pa
               pokazalo v postopku kandidiranja, ki je tekel par mesecev in zbiranje  kandidatov, da ni pretiranega
               navdušenja za prevzemanje te funkcije.</p>
               <p>Na osnovi navedenega odpiram razpravo. Zaključujem razpravo. In predlagam, da
               glasujemo o delovnih besedilih predlaganih sklepov. In sicer, pod prvo.
               Mandatno-volilna komisija predlaga državnemu zboru, da sprejme sklep o izvolitvi
               sodnikov porotnikov delovnega sodišča v Celju v predlaganem besedilu. Preden dam ta
               sklep na glasovanje, bi vas rad opozoril, in za zapisnik, da so vsi seznami
               priloženi. Gre za 1300 in še nekaj kandidatov, zato mislim, da razumete, da se to ne
               da ponavljati.</p>
               <p>Kdo je za predlagani sklep? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Mandatno-volilna komisija predlaga državnemu zboru, da sprejme sklep o izvolitvi
               sodnikov porotnikov delovnega sodišča v Kopru, v predlaganem besedilu.</p>
               <p>Kdo je za predlagani sklep? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Mandatno-volilna komisija predlaga državnemu zboru, da sprejme sklep o izvolitvi
               sodnikov porotnikov delovnega sodišča v Ljubljani, za odločanje v delovnih sporih, v
               predlaganem besedilu.</p>
               <p>Kdo je za predlagani sklep? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Mandatno-volilna komisija predlaga državnemu zboru, da sprejme sklep o izvolitvi
               sodnikov porotnikov delovnega sodišča v Ljubljani, za odločanje v socialnih sporih, v
               predlaganem besedilu.</p>
               <p>Kdo je za predlagani sklep? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Mandatno-volilna komisija predlaga državnemu zboru, da sprejme sklep o izvolitvi
               sodnikov porotnikov delovnega sodišča v Mariboru v predlaganem besedilu.</p>
               <p>Kdo je za predlagani sklep? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>In še en sklep. Mandatno-volilna komisija ne predlaga razpisa nadomestnih volitev za
               manjkajoče število sodnikov porotnikov. Predlog tega sklepa sem najavil že v uvodni
               obrazložitvi.</p>
               <p>Kdo je za predlagani sklep? ...<stage>/Glas v ozadju./</stage>... Izvolite.</p>
            </sp>
            <sp xml:id="SDT4-MK-Redna-011-2005-09-15.sp74">

               <speaker>RUDOLF MOGE:</speaker>

               <p>Zakaj se moramo mi do tega sklepa opredeliti? Ali je nujno, ali ni? Imamo
               zakonsko... ...<stage>/Glas v ozadju./</stage>...</p>
            </sp>
            <sp xml:id="SDT4-MK-Redna-011-2005-09-15.sp75">

               <speaker>PREDSEDNIK FRANC SUŠNIK:</speaker>

               <p>Poglejte, v skladu z razpisom, ker kvota ne bo popolna, bi moral predsednik državnega
               zbora razpisati nadomestne volitve za manjkajočih 80 kandidatov. In mi smo se
               dogovorili, da mandatno-volilna komisija predlaga predsedniku državnega zbora, da
               tega ne naredi.</p>
               <p>Izvolite.</p>
            </sp>
            <sp xml:id="SDT4-MK-Redna-011-2005-09-15.sp76">

               <speaker>RUDOLF MOGE:</speaker>

               <p>Ja, jaz bom proti temu sklepu, ker se mi ne zdi prav, da se mi mešamo v pristojnosti
               predsednika državnega zbora. Jaz mislim, da če oni tega niso naredili, naj še enkrat
               opozorimo. In smo mi in državni zbor svojo nalogo opravili, in ostanemo čisti. Torej,
               mi nismo nič krivi. Ne pa da bi mi sedaj za to ravnanje, nedopustno, delodajalcem,
               vseh ostalih, da bi jim še hrbet ščitili, in bi jih nekako zaščitili. In nekako
               zaradi tega...</p>
            </sp>
            <sp xml:id="SDT4-MK-Redna-011-2005-09-15.sp77">

               <speaker>PREDSEDNIK FRANC SUŠNIK:</speaker>

               <p>Dobro. Še kdo želi obrazložiti glas? Nihče.</p>
               <p>Kdo je za predlagani sklep? <stage>(10. članov.)</stage> Je kdo proti? <stage>(1 član.)</stage></p>
               <p>Hvala, ugotavljam, da je predlog sklepa sprejet.</p>
               <p>S tem zaključujem 4. in prehajam na <title>5. TOČKO DNEVNEGA REDA - PREDLOG SKLEPA O
                  RAZREŠITVI IN IMENOVANJU NADOMESTNEGA ČLANA REPUBLIŠKE VOLILNE KOMISIJE IN
                  OBRAVNAVA OBVESTILA KOMISIJE ZA PREPREČEVANJE KORUPCIJE.</title>
               </p>
               <p>Pri tej točki mora komisija odločati o dveh zadevah. Pozdravljam predsednika Komisije
               za preprečevanje korupcije še enkrat. Prva je oblikovanje predloga kandidata za
               namestnika člana republiške volilne komisije, ker je dosedanji namestnik  člana podal odstopno izjavo. In
               druga je obravnava obvestila komisije za preprečevanje korupcije, naj
               mandatno-volilna komisija začne postopek za razrešitev člana republiške volilne
               komisije.</p>
               <p>Predlagam, da gremo kar k prvi zadevi. Najprej, poslanske skupine so posredovale za
               namestnika člana republiške volilne komisije, ki ga mora državni zbor imenovati
               namesto namestnika člana, ki je odstopil, dva kandidata. In sicer poslanska skupina
               SDS predlaga Janeza Pintarja, poslanska skupina DeSUS pa predlaga Ano Bilbijo.</p>
               <p>Gradivo v zvezi s tem ste prejeli. Predloge poslanskih skupin, in delovno besedilo
               predloga sklepa o razrešitvi in imenovanju člana republiške volilne komisije tudi.</p>
               <p>Odpiram razpravo. Kdo želi besedo? Gospod Kumer, izvolite.</p>
            </sp>
            <sp xml:id="SDT4-MK-Redna-011-2005-09-15.sp78">

               <speaker>DUŠAN KUMER:</speaker>

               <p>Jaz imam samo eno vprašanje. Zato ker sta dva kandidata iz vladne koalicije, me samo
               zanima, če ste usklajeni, ali moram jaz arbitrirati pri tem? ...<stage>/Smeh./</stage>...</p>
            </sp>
            <sp xml:id="SDT4-MK-Redna-011-2005-09-15.sp79">

               <speaker>PREDSEDNIK FRANC SUŠNIK:</speaker>

               <p>Na to bo težko odgovoriti, najbrž. Še kdo? Zaključujem razpravo. In prehajamo na
               glasovanje. Najprej dajem, predlagam, da glasujemo po abecednem vrstnem redu. Ko bom
               prebral predlog sklepa, bom dal besedo za obrazložitev glasu.</p>
               <p>Najprej dajem na glasovanje predlog, da se za nadomestno članico republiške volilne
               komisije predlaga Ana Bilbija. Želi kdo obrazložiti glas? Gospod Sajovic, gospod
               Kumer, gospod Moge.</p>
            </sp>
            <sp xml:id="SDT4-MK-Redna-011-2005-09-15.sp80">

               <speaker>MAG. BORUT SAJOVIC:</speaker>

               <p>Tukaj v gradivu je napisana sestava. In ker je zadeva izključno moška domena, bom
               pač podprl žensko.</p>
            </sp>
            <sp xml:id="SDT4-MK-Redna-011-2005-09-15.sp81">

               <speaker>PREDSEDNIK FRANC SUŠNIK:</speaker>

               <p>Gospod Kumer.</p>
            </sp>
            <sp xml:id="SDT4-MK-Redna-011-2005-09-15.sp82">

               <speaker>DUŠAN KUMER:</speaker>

               <p>Jaz se bom pri tem glasovanju vzdržal, ker mi niste dali nobenega namiga iz vladne
               koalicije, tako da...</p>
            </sp>
            <sp xml:id="SDT4-MK-Redna-011-2005-09-15.sp83">

               <speaker>PREDSEDNIK FRANC SUŠNIK:</speaker>

               <p>Hvala. ...<stage>/Smeh./</stage>... Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp84">

               <speaker>RUDOLF MOGE:</speaker>

               <p>Tudi jaz mislim, da glede na enake možnosti, bom podprl tudi gospo Ano Bilbijo,
               torej to je eden. Obeh kandidatov, pa kot verjetno vsi ostali, tudi ne poznam. Zdi se
               mi pa pametno, da bi tudi ženska imela v tem organu, ki je več kot pomemben za
               Republiko Slovenijo, svoje mesto.</p>
            </sp>
            <sp xml:id="SDT4-MK-Redna-011-2005-09-15.sp85">

               <speaker>PREDSEDNIK FRANC SUŠNIK:</speaker>

               <p>Hvala lepa. Še kdo? Zaključujem z obrazložitvami glasov. In prehajamo na
               glasovanje.</p>
               <p>Kdo je za predlog, kot sem ga podal? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa dobil večinsko podporo, in da o drugem predlogu ni
               potrebno glasovati.</p>
               <p>Sedaj dajem na glasovanje še delovno besedilo predloga sklepa o razrešitvi in
               imenovanju člana republiške volilne komisije, s katerim se razreši dolžnosti
               namestnika člana republiške volilne komisije Tomaž Glažar, in imenuje za namestnika
               člana gospo Ano Bilbijo. Želi kdo obrazložiti glas? Nihče.</p>
               <p>Kdo je za predlog sklepa? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Sedaj pa prehajamo še k drugemu predlogu. K tej točki sem povabil, kot sem že
               povedal, predstavnika, predsednika komisije za preprečevanje korupcije. Komisija za
               preprečevanje korupcije nas je obvestila, da en član republiške volilne komisije, ki
               ga je na to funkcijo imenoval državni zbor, in sicer imenovan je bil na predlog
               Univerze v Ljubljani, ni izpolnil obveznosti iz 35. člena zakona o preprečevanju
               korupcije, zato nas skladno s četrtim odstavkom 39. člena obveščajo, da so nastopili
               razlogi za začetek postopka za prenehanje funkcije.</p>
               <p>Za sejo ste prejeli še obvestilo komisije za preprečevanje korupcije in v pomoč
               delovno gradivo službe naše komisije, kjer so povzeta določila zakona o preprečevanju
               korupcije in predstavljena naloga naše komisije v zvezi s tem.</p>
               <p>No, po seji komisije sem prejel pismo dr. Grada, člana republiške volilne komisije,
               ki ga je v zvezi z zahtevo komisije za preprečevanje korupcije poslal predsedniku
               državnega zbora. Zato sem vam ga za obravnavo te točke tudi posredoval po sklicu.</p>
               <p>Na današnji seji se mora komisija odločiti, ali začnemo s postopkom za razrešitev
               člana republiške volilne komisije in, če se tako odločimo, pozvati univerzo v
               Ljubljani, da predlaga novega kandidata na funkcijo. Na podlagi novega predloga bi
               nato predlagali državnemu zboru razrešitev sedanjega in imenovanje novega člana.</p>
               <p>Odpiram razpravo. Besedo dajem najprej gospodu Kosu.</p>
            </sp>
            <sp xml:id="SDT4-MK-Redna-011-2005-09-15.sp86">

               <speaker>DRAGO KOS:</speaker>

               <p>Hvala lepa, gospod predsednik. Da ne bi izgubljali preveč časa, bom poskušal biti
               zelo kratek, pa ne bom šel v vsebinske razloge za eno ali drugo možno odločitev.</p>
               <p>Ko smo v komisiji pregledovali, katere so možne variante za vašo odločitev, smo
               prišli v bistvu samo do dveh: vi lahko začnete postopek za razrešitev ali pa ga ne
               začnete. V primeru ugotovitve, da bi komisija štela, da dr. Grad ni zavezanec po
               našem zakonu, se postopek verjetno ne bi začel. Če pa bi ugotovili, da je dr. Grad
               zavezanec po našem zakonu, se pravi zavezanec za prijavo premoženjskega stanja, potem
               pa bi se s tem postopkom verjetno začelo. Kakršnakoli bi bila odločitev komisije, bi
               bila izpostavljena naknadni presoji ustavnega sodišča. Če bi komisija sledila našemu
               predlogu, bi verjetno, skoraj stoodstotno presojo ustavnega sodišča zahteval dr.
               Grad. Če bi bila odločitev drugačna, bi presojo zahtevali mi. Zato smo se v komisiji
               odločili, da bomo - da enostavno prihranimo čas in tudi, ker gre za zelo zahtevno
               strokovno vprašanje - že začeli pripravljati pobudo za presojo ustavnosti 2. člena
               zakona o preprečevanju korupcije, prek katerega smo prišli do tega, da so člani
               republiške volilne komisije zavezanci po našem zakonu. In če lahko, bi predlagal, da
               vaša komisija odloži odločanje o našem predlogu tako dolgo, dokler ne bo ustavno
               sodišče o tem odločilo. Jaz se zavedam, da zna biti ta čas zelo dolg, ampak
               kakršnakoli rešitev pred tem bi bila preuranjena in bi lahko povzročila hude
               posledice, ali za sistem zbiranja podatkov o premoženjskem stanju ali za dr. Grada
               kot takega.</p>
            </sp>
            <sp xml:id="SDT4-MK-Redna-011-2005-09-15.sp87">

               <speaker>PREDSEDNIK FRANC SUŠNIK:</speaker>

               <p>Hvala lepa, gospod Kos. Poglejte, naš predlog sklepa je približno tak, ker iz sklepa
               izhaja, da želimo pridobiti še mnenje zakonodajno-pravne službe na to zahtevo. In če
               ta definicija zadostuje - potem bom tudi predlog sklepa prebral -, mislim, da smo
               nekje skupaj potem. Še dodatna obrazložitev, gospod Kos.</p>
            </sp>
            <sp xml:id="SDT4-MK-Redna-011-2005-09-15.sp88">

               <speaker>DRAGO KOS:</speaker>

               <p>Hvala lepa. Nimam nič proti temu, da se pridobi tudi mnenje zakonodajno-pravne službe
               parlamenta, vendar moram pa opozoriti na to, kakršnokoli bo že mnenje, ki mu bo
               verjetno sledil sklep te komisije, vsekakor bo tudi ta sklep potem izpostavljen
               presoji ustavnega sodišča. Tako da lahko se naredi oboje, lahko se zdaj direktno,
               recimo, sprejme sklep približno tako, kot sem ga jaz predlagal, ali pa se pridobi
               mnenje zakonodajno-pravne službe, pa se lahko potem odločimo.</p>
            </sp>
            <sp xml:id="SDT4-MK-Redna-011-2005-09-15.sp89">

               <speaker>PREDSEDNIK FRANC SUŠNIK:</speaker>

               <p>Gospod Tanko.</p>
            </sp>
            <sp xml:id="SDT4-MK-Redna-011-2005-09-15.sp90">

               <speaker>JOŽE TANKO:</speaker>

               <p>Ne vem, tule imam še eno idejo. Včasih smo se posluževali tudi obveznih razlag
               določenih dikcij, in to je verjetno tudi ena od možnosti, za katero lahko zaprosimo
               in jo verjetno tudi sprejmemo.</p>
            </sp>
            <sp xml:id="SDT4-MK-Redna-011-2005-09-15.sp91">

               <speaker>PREDSEDNIK FRANC SUŠNIK:</speaker>

               <p>Gospod Kos.</p>
            </sp>
            <sp xml:id="SDT4-MK-Redna-011-2005-09-15.sp92">

               <speaker>DRAGO KOS:</speaker>

               <p>Čisto tehnično, tudi obvezna razlaga je podvržena presoji ustavnega sodišča in bi se
               lahko cel postopek spet samo ponovil.</p>
            </sp>
            <sp xml:id="SDT4-MK-Redna-011-2005-09-15.sp93">

               <speaker>PREDSEDNIK FRANC SUŠNIK:</speaker>

               <p>No, če prav razumem, vi predlagate državnemu zboru, da pripravi obvezno razlago.
               <stage>/Medsebojni pogovor./</stage>  Dobro,
               če malo povzamem tole... Gospod Sok še.</p>
            </sp>
            <sp xml:id="SDT4-MK-Redna-011-2005-09-15.sp94">

               <speaker>ALOJZ SOK:</speaker>

               <p>Mislim, in se v Novi Sloveniji strinjamo s tem, kar je bilo tudi s strani gospoda
               Kosa predlagano, se pravi, da Kviaz danes ne razreši gospoda Grada in s tem damo
               možnost, da se to vprašanje eventualno, tako kot je tudi sam napisal, razreši v
               ustavni presoji. Ker se lahko izkaže, da gre za določene pomanjkljivosti v tem
               zakonu, in bi to dejanje danes sigurno bilo preuranjeno. Ustavno sodišče pa, če hoče,
               lahko tudi zadevo obravnava prednostno, tako da ni nujno, da bi na to morali ne vem
               kako dolgo čakati. Tako da v naši poslanski skupini ne bomo sprejeli tega, da se
               razreši gospoda dr. Grada. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp95">

               <speaker>PREDSEDNIK FRANC SUŠNIK:</speaker>

               <p>Dobro. Mislim, da... Gospod Potrč.</p>
            </sp>
            <sp xml:id="SDT4-MK-Redna-011-2005-09-15.sp96">

               <speaker>MIRAN POTRČ:</speaker>

               <p>Če to predlaga komisija, jaz ne bom nasprotoval. Bi pa rad povedal, da se bom
               vzdržal. Zakaj? Zaradi tega, ker mi pač zakon imamo. Zdaj, lahko je slab, vendar
               dokler je zakon tu, bomo mi s to odločitvijo rekli, da ga ne izvajamo. In bomo s tem
               dali tudi lep zgled vsem drugim, ki so se že izjavili, da ga ne bodo izvajali. Tega
               se moramo zavedati. Ne trdim, da moramo kaj drugega narediti, ampak tega se moramo
               zavedati, da pravzaprav s tem dajemo sugestijo vsem, počakajmo na odločbo ustavnega
               sodišča. Ta moment je zakon, ki smo ga sprejeli, mrtva črka na papirju. Hvala
               lepa.</p>
            </sp>
            <sp xml:id="SDT4-MK-Redna-011-2005-09-15.sp97">

               <speaker>PREDSEDNIK FRANC SUŠNIK:</speaker>

               <p>Gospod Kos.</p>
            </sp>
            <sp xml:id="SDT4-MK-Redna-011-2005-09-15.sp98">

               <speaker>DRAGO KOS:</speaker>

               <p>Hvala lepa. Ne bi rekel, da je zakon mrtva črka na papirju, ker problem imamo samo
               okrog enega zavezanca. Vsi ostali zavezanci so občinski svetniki, za katere je
               kristalno jasno, da so zavezanci po našem zakonu in morajo podati prijavo
               premoženjskega stanja. Po našem mnenju je tudi gospod Grad zavezanec. Je pa
               argumentov za in proti - moram reči, da smo se posvetovali s strokovnjaki, preden smo
               sprejeli stališče, pa tudi potem, ko smo prejeli pismo dr. Grada, in smo še vedno
               prepričani, da imamo prav. Ampak so tudi argumenti, ki odtehtajo na drugi strani.
               Tako da kakršnakoli odločitev, recimo, te komisije ali pa tudi potem državnega zbora
               bi bila izpostavljena presoji ustavnega sodišča. In, saj pravim, zgolj iz teh
               tehničnih razlogov predlagam, da prihranimo čas pa pustimo ustavnemu sodišču, da o
               tem presodi, in bomo potem videli, ali je dr. Grad zavezanec - vprašanje je samo to,
               ali je dr. Grad zavezanec po našem zakonu ali ne. In ko bo to vprašanje rešeno, potem
               bo ta komisija lahko kvalificirano odločila.</p>
            </sp>
            <sp xml:id="SDT4-MK-Redna-011-2005-09-15.sp99">

               <speaker>PREDSEDNIK FRANC SUŠNIK:</speaker>

               <p>Gospod Zamernik.</p>
            </sp>
            <sp xml:id="SDT4-MK-Redna-011-2005-09-15.sp100">

               <speaker>BOGOMIR ZAMERNIK:</speaker>

               <p>Hvala lepa, gospod predsednik. No, saj v bistvu je bilo s strani predgovornika že
               rečeno to, kar sem sam želel povedati na to, kar je izjavil gospod Potrč. Seveda ne
               bi rad, če se bom zdaj odločil, da bom verjel argumentom gospoda Grada, ki je vendar
               vrhunski pravni strokovnjak in kot takega - jaz verjamem, da je gospod Potrč to
               njegovo pismo prebral, ker je tudi sam pravnik. In tu notri ne gre potem za
               posploševanje na vse, ki so zavezanci, ampak samo kot člana republiške volilne
               komisije, ki pa v zakonu o preprečevanju korupcije, kot sledi iz tega pisma in kot je
               tudi v zakonu napisano, ni eksplicitno naveden kot zavezanec, ki mora to poslati.
               Zato bi zavrnil take insinuacije, da bomo pa zdaj nekateri, če se bomo odločili pač
               tako, kot mislimo, da je prav, ravnali proti zakonu o preprečevanju korupcije.</p>
            </sp>
            <sp xml:id="SDT4-MK-Redna-011-2005-09-15.sp101">

               <speaker>PREDSEDNIK FRANC SUŠNIK:</speaker>

               <p>Gospod Potrč.</p>
            </sp>
            <sp xml:id="SDT4-MK-Redna-011-2005-09-15.sp102">

               <speaker>MIRAN POTRČ:</speaker>

               <p>Hvala lepa. Če je to lahko skupna ugotovitev komisije, kar je rekel gospod Zamernik,
               potem jaz to podprem. Samo vi veste dobro, da se je začelo, ko so bile zahteve dane,
               na marsikaterih točkah govoriti, pa podžupani pa občinski svetniki, pa zakon je bil
               narejen samo zoper male občine in tako naprej. Veliko je bilo teh stvari, ali naj se
               kaj naredi ali ne. In če je to skupna ugotovitev, da gre samo za problem nejasnosti
               ali pa različnih razlag zakona in da za vse druge velja obveznost njegovega
               izpolnjevanja, ne pa da bi to naj imelo nek negativen učinek, potem jaz to podprem.
               Ampak jaz sem se tega res bal, da je to možna posledica. Hvala.</p>
            </sp>
            <sp xml:id="SDT4-MK-Redna-011-2005-09-15.sp103">

               <speaker>PREDSEDNIK FRANC SUŠNIK:</speaker>

               <p>Hvala. Gospod Tanko.</p>
            </sp>
            <sp xml:id="SDT4-MK-Redna-011-2005-09-15.sp104">

               <speaker>JOŽE TANKO:</speaker>

               <p>Poglejte, dejansko je zakon o preprečevanju korupcije vsaj v dveh delih zelo
               nedodelan. Eno je to pooblastilo komisiji, da sama določi naslednji krog
               funkcionarjev, drugi del nedoslednosti je pa tam, kjer proti lokalnim funkcionarjem,
               ki so izpadli na teh listah in so  v veliki večini, pa sploh ukrepov ni; ne moreš narediti
               popolnoma nič. In verjetno bo treba zadevo, zakon, zelo dobro prečesati in dodelati
               tudi na drugih segmentih, ker kot tak je skoraj neuporaben, no. Hvala.</p>
            </sp>
            <sp xml:id="SDT4-MK-Redna-011-2005-09-15.sp105">

               <speaker>PREDSEDNIK FRANC SUŠNIK:</speaker>

               <p>Hvala. Gospod Kos.</p>
            </sp>
            <sp xml:id="SDT4-MK-Redna-011-2005-09-15.sp106">

               <speaker>DRAGO KOS:</speaker>

               <p>Se opravičujem, bom zelo kratek. Samo eno stvar bi povedal. Razlogi za razrešitev
               lokalnih funkcionarjev so napisani v zakonu o lokalni samoupravi, ki se je letos
               spreminjal. Če bi bila komisija za preprečevanje korupcije vključena v spremembe tega
               zakona, potem bi se lahko dodal še en razlog za razrešitev. Ker pa tega ni, naš zakon
               seveda ni mogel biti tisti zakon, ki bi se postavil nad vse veljavne predpise pa bi
               rekel, da samo zaradi tega, ker nekdo ni podal prijave premoženjskega stanja, mu bo
               prenehala funkcija. Ta bi bila pa zelo huda. Potem bi to bilo v direktni koliziji
               tudi s tistimi, ki so, tako kot so, recimo, občinski svetniki izvoljeni na
               neposrednih volitvah, in bi se odprla vrsta ustavnopravnih vprašanj. Ampak to je
               razprava za kdaj drugič. Mislim, da tu v bistvu kaj več ni dodati.</p>
            </sp>
            <sp xml:id="SDT4-MK-Redna-011-2005-09-15.sp107">

               <speaker>PREDSEDNIK FRANC SUŠNIK:</speaker>

               <p>Hvala. Poglejte, glede na to, da je pobudnik komisija za preprečevanje korupcije, si
               dovolim oblikovati in dati v razpravo predlog sklepa, kot ga je predsednik komisije
               podal, in sicer: da mandatno-volilna komisija počaka oziroma o tej pobudi odloči po
               razsodbi ustavnega sodišča. Mislim, da sem povzel to dikcijo tako, kot je treba. In
               dajem najprej predlog tega sklepa v razpravo.</p>
            </sp>
            <sp xml:id="SDT4-MK-Redna-011-2005-09-15.sp108">

               <speaker>DRAGO KOS:</speaker>

               <p>Edino, če bi še dodali, da bo šlo za presojo ustavnosti 2. člena zakona... <stage>/brez
               mikrofona!/</stage></p>
            </sp>
            <sp xml:id="SDT4-MK-Redna-011-2005-09-15.sp109">

               <speaker>PREDSEDNIK FRANC SUŠNIK:</speaker>

               <p>S tem dodatkom. <stage>/Oglašanje iz ozadja - medsebojni pogovor./</stage> S to dopolnitvijo lahko
               ostane predlog sklepa tak, kot sem predlagal.</p>
               <p>Kdo je za takšen predlog sklepa? <stage>(13 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem tudi to, 5. točko dnevnega reda. Vsem vabljenim se zahvaljujem za
               prisotnost.</p>
               <p>Prehajamo na <title>6. TOČKO DNEVNEGA REDA.</title>
               </p>
               <p>Pozdravljam generalnega sekretarja mag. Lovra Lončarja.</p>
               <p>K tej točki ste prejeli predloge, ki jih je posredoval generalni sekretar državnega
               zbora, in prošnjo poslanke za zamenjavo službenega stanovanja.</p>
               <p>Prvič, predlog za imenovanje na položaj vodje sektorja, sekretarja v notranji
               organizacijski enoti splošni sektor. Predlog ste prejeli, in sicer, da se na položaj
               vodje sektorja, sekretarja v notranji organizacijski enoti splošni sektor imenuje
               gospoda Bogomira Špiletiča. Gospod Lončar, imate možnost, če želite, dodatno
               obrazložiti predlog.</p>
            </sp>
            <sp xml:id="SDT4-MK-Redna-011-2005-09-15.sp110">

               <speaker>MAG. LOVRO LONČAR:</speaker>

               <p>Hvala lepa, gospod predsednik. Tako kot smo oziroma kot sem že v gradivu za
               mandatno-volilno komisijo navedel, smo v skladu z zakonom o javnih uslužbencih in
               ostalimi predpisi izvedli postopek, javni natečaj za zasedbo prostega delovnega
               mesta, in sicer vodje sektorja, splošnega sektorja v državnem zboru. No, in na tej
               podlagi smo izpeljali vse ustrezne postopke, tako objavo javnega natečaja, potem
               preverjanje dokumentacije, natečajna komisija je opravila ustrezne razgovore, podane
               so bile ocene. In na podlagi vseh teh postopkov in na podlagi razgovorov s kandidati
               sem se odločil, da za vodjo sektorja predlagam gospoda Bogomirja Špiletiča. Vsi
               ostali dokumenti oziroma pojasnila so priložena gradivu. Sem pa seveda za kakršnakoli
               vprašanja še na voljo. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp111">

               <speaker>PREDSEDNIK FRANC SUŠNIK:</speaker>

               <p>Hvala. Odpiram razpravo. Gospod Kumer.</p>
            </sp>
            <sp xml:id="SDT4-MK-Redna-011-2005-09-15.sp112">

               <speaker>DUŠAN KUMER:</speaker>

               <p>Hvala za besedo. Gospodu Tanku bi rekel, zdaj bo kompatibilna moja diskusija s to
               priponko, ko  prej niste
               vedeli, zakaj jo imam danes gor.</p>
               <p>Na začetku moram reči, da nisem čisto zadovoljen z gradivom, ki smo ga dobili za
               današnjo sejo. Nimamo namreč nikakršne druge vsebinske informacije o drugih
               kandidatih, ki so se prijavili, razen da vemo, da jih je bilo 13, da jih je 9
               izpolnjevalo vse razpisne pogoje, da je komisija na koncu ugotovila po vseh teh
               razgovorih, da sta dva enakovredna in da se je generalni sekretar na koncu odločil za
               enega od teh dveh. Tu pa se začne to moje nestrinjanje, ne samo s tem, da gre za
               pomanjkljivo informacijo, ampak tudi nestrinjanje s tem predlogom. Tudi ta kadrovska
               rešitev dokazuje in potrjuje, da politična kompatibilnost oziroma strankarska
               kompatibilnost ni samo pogoj za zaposlovanje v državni upravi oziroma v ministrstvih,
               ampak tudi v tem državnem zboru. Vladna večina tako v državnem zboru kot v tej
               komisiji znova in znova dokazuje, da se preprosto ne more izogniti skušnjavi in se ne
               zna upreti temu kriteriju strankarske, ne bom namenoma govoril o politični
               kompatibilnosti, ampak strankarski kompatibilnosti pri zaposlovanju. Zadnji primer
               smo imeli pred počitnicami z direktorjem invalidskih organizacij, kjer ta vladna
               večina nima vpliva na postopke, ker tečejo v organih, kjer ta vladna večina ni
               večinsko zastopana. Brez ene same besede, zakaj ne, je ta večina na tej komisiji in
               večina v državnem zboru zavrnila ta predlog, ki je seveda šel skozi vsa sita, po vseh
               razpisnih kriterijih in po vseh ostalih kriterijih, ki so bili določeni. To se pravi,
               kljub tem težavam z vzdržnostjo te vladne večine te koalicije, da ji obstoječa
               zakonodaja nudi dovolj za skušnjave, v katere padejo, seveda se še tu ne ustavijo.
               Zadnjih štirinajst dni imamo priložnost slišati v javnosti, ko govorimo o novem
               zakonu o RTV in o vlogi te komisije, na kateri danes sedim, in državnega zbora pri
               izbiri in imenovanju oziroma določanju kandidatov programskega sveta. Nobeden me na
               dosedanje izkušnje, ki so tu, te osemmesečne, kar sem član te komisije, ne more
               prepričati, da bi prakso ta večina v tej komisiji in v tem državnem zboru spremenila.
               Tako kot smo imeli pri prejšnji točki - mislim, da je, predsednik, če sem si
               zapomnil, 1.400 imen -, tako se lahko zgodi, če bo obveljal nov zakon o
               radioteleviziji, da bo ta komisija imela 1.400 imen ali pa še več. Ampak takrat tako
               z levo roko in tako nonšalantno, kot smo prej šli skozi, seveda tega ne bo mogla
               storiti. Moje vprašanje je, kako bomo takrat ravnali - tako, kot smo zdaj ravnali v
               tem primeru. Imeli smo 13, 9, 2 enakovredna in na koncu se je ta vladna večina
               odločila - generalni sekretar, seveda, to samo izpelje, jaz se oproščam, da
               personaliziram stvari, samo izpelje to strankarsko kadrovsko kadrovanje. Jaz sem že
               pred časom to poimenoval in danes bom še enkrat poimenoval, tudi to je del korupcije,
               samo da se imenuje kadrovska korupcija. Tudi to je eden od negativnih simptomov
               elementov, ki v tem državnem zboru v tej komisiji ne bi smel in mogel biti tako močno
               prisoten, kot je prisoten.</p>
               <p>Zato tega predloga ne morem podpreti in ga tudi ne bom podprl.</p>
            </sp>
            <sp xml:id="SDT4-MK-Redna-011-2005-09-15.sp113">

               <speaker>PREDSEDNIK FRANC SUŠNIK:</speaker>

               <p>Gospod Kumer, dolžan sem vas opozoriti, da ste kršili poslovnik, ker ste v razpravo o
               tem delovnem mestu vpletali tudi zakon o RTV in pa imenovanje sveta. To ni bilo čisto
               korektno od vas.</p>
               <p>Želi še kdo besedo? Gospod Rugelj.
               </p>
            </sp>
            <sp xml:id="SDT4-MK-Redna-011-2005-09-15.sp114">

               <speaker>BOJAN RUGELJ:</speaker>

               <p>Jaz bi mogoče imel kakšno besedo okoli tega. Ne razumem čisto teh stvari. V bistvu
               gre vse v to smer kot da bi mogla zdaj večina podpirati manjšino, pa še to s temi
               raznimi strankarskimi pripadnostmi kolikor je meni znano, gospod Špiletič tudi
               slučajno ni član stranke vladajoče koalicije ali bilo kakšne stranke
               ...<stage>/nerazumljivo./</stage>.. mislim, da ni. Tako, da jaz tega ne bi tukaj mešal. On je
               strokovno usposobljen za to zadevo in jaz bom podprl ga sigurno.</p>
            </sp>
            <sp xml:id="SDT4-MK-Redna-011-2005-09-15.sp115">

               <speaker>PREDSEDNIK FRANC SUŠNIK:</speaker>

               <p>Gospod Kumer, potem pa gospod Lončar.</p>
            </sp>
            <sp xml:id="SDT4-MK-Redna-011-2005-09-15.sp116">

               <speaker>DUŠAN KUMER:</speaker>

               <p>Imam samo kratko repliko. Na zadnjih volitvah sva bila protikandidata v volilnem
               okraju Ljubljana.</p>
            </sp>
            <sp xml:id="SDT4-MK-Redna-011-2005-09-15.sp117">

               <speaker>PREDSEDNIK FRANC SUŠNIK:</speaker>

               <p>Hvala. Gospod Lončar.</p>
            </sp>
            <sp xml:id="SDT4-MK-Redna-011-2005-09-15.sp118">

               <speaker>MAG. LOVRO LONČAR:</speaker>

               <p>Hvala lepa gospod predsednik. Jaz sem dolžen neka dodatna pojasnila predstaviti
               komisiji in tudi odgovoriti na nekatere pomisleke oziroma pripombe gospoda Kumra. Jaz
               se bom osredotočil samo na ta postopek v državnem zboru. Jaz moram na tisti del
               odločno zavrniti vse očitke, da je generalni sekretar samo izvršil nekaj kar mu je
               bilo, če sem prav razumel, sugerirano in da gre za neke strankarske zadeve. Popolnoma
               jasno želim povedati, da je bil postopek peljan v skladu z zakonom o javnih
               uslužbencih in v skladu z našim pravilnikom v postopku za zasedbo prostega delovnega
               mesta. Popolnoma jasno povem, da se nisem z nikomer pogovarjal oziroma dogovarjal o
               teh zadevah, z nobeno poslansko skupino, ker to tudi ni, moram tudi povedati, ni
               pristojnost poslanskih skupin, da se predhodno dogovarja in se vpleta v same
               postopke, ki so določeni z zakonom o javnih uslužbencih. Jaz sem se osebno odločil po
               posvetovanju z kolegijem, da gremo v javni natečaj za zasedbo tega delovnega mesta,
               ki je bilo do sedaj prazno in je bilo v skladu z novo sistemizacijo še v prejšnjem
               mandatu tudi na novo opredeljeno. Na podlagi tega javnega natečaja, ki je bil
               objavljen v uradnem listu v vseh časopisih na oglasni deski državnega zbora sem
               imenoval natečajno komisijo v kateri sem seveda sodeloval tudi sam tudi zaradi tega,
               da imam boljši pregled nad samimi postopki in nad kandidati in zakon to omogoča. V
               natečajni komisiji so bili gospod Matjaž Plevel kot moj namestnik in pa gospa Sonja
               Nahtigal kot vodja oddelka za organizacijo in kadre. Postopek je potekal popolnoma
               transparentno, mi imamo kriterije kjer ocenjujemo izkušnje, znanja in pa sposobnosti.
               Mi smo celo povzeli nekatere, bom rekel, praktične izkušnje, ki jih ima uradniški
               svet, vsak izmed nas ima svoj obrazec, ki ga ločeno po razgovorih izpolni in ga odda
               v kadrovsko službo, kjer se potem vse te ocene posameznih kandidatov izberejo. 13 je
               bilo prijavljenih. Mi smo pregledali dokumentacijo, ocenili, da je 9 tistih, ki
               izpolnjujejo pogoje, ki so imeli tudi popolne vloge in na podlagi teh razgovorov, ki
               smo jih opravili, nekateri tudi niso prišli, nekateri so se opravičili in tako dalje,
               sta bila s strani natečajne komisije ločeno dva kandidata ocenjena kot primerna za
               zasedbo tega delovnega mesta. Mimogrede, po tem se je tudi ugotovilo, ampak to ni
               vplivalo, še enkrat poudarjam, da je eden izmed teh dveh kandidatov ali kandidatk
               dobil tudi delovno mesto drugje, ampak poudarjam, to ni vplivalo. Moram pa še nekaj
               poudariti, da je predlagani kandidat gospod Špiletič prejel daleč najboljše ocene
                   od vseh članov natečajne
               komisije. Potem sem se na podlagi ocene, na podlagi vloge in na podlagi postopka
               odločil tako kot je predlagano komisiji. In do tukaj je postopek tekel tako kot mora
               in ni bil popolnoma nihče razen služb oziroma natečajne komisije vključen v sam
               postopek. Tukaj je sedaj vloga mandatno-volilne komisije ne da se odloča med 13., 9.
               oziroma 2. kandidatoma, ampak, da na podlagi mojega predloga imenuje na položaj osebo
               katero sem jaz predlagal. To je v skladu z odlokom o notranji organizaciji služb in
               delo služb državnega zbora, ki je bil sprejet tudi v prejšnjem mandatu in ker govori,
               da mandatno-volilna komisija imenuje na položaj. Toliko v informacijo. Skratka, tukaj
               je vloga, zdaj, da ne bo nesporazuma, to sem želel poudariti, da se zdaj izbira
               oziroma da bi imela mandatno-volilna komisija še pristojnosti izbire, ne. In tudi jaz
               enostavno sem prepričan, da tudi do te faze postopek poteka znotraj služb. Na
               komisiji pa je ali bo ta moj predlog sprejela ali pa ga bo zavrnila s tem, da, saj
               pravim, te postopke se nismo mi spomnili, jih je sprejel ta državni zbor in tukaj če
               pride do tega so postopki potem, tudi potem se ve kakšni nadaljnji od tega pravice
               neizbranega kandidata in tako dalje.</p>
               <p>Kar se tiče gradiva. Zdaj, jaz upam, da sem pojasnil te zadeve, ki so bile morda
               dvomljive in tudi če, ker v prihodnosti lahko še pričakujete, da bodo še natečaji, se
               lahko tudi na podlagi te diskusije zavežem, da bom pripravil še bolj natančno
               gradivo, če se to želi, tako da tukaj ne vidim nobenih težav.</p>
               <p>Še enkrat pa poudarjam, izbrani kandidat je bil tudi ocenjen, ne samo, da sem v tem
               imel možnost izbire, ampak je bil tudi kot najboljše ocenjen. Zdaj, o vseh ostalih
               zadevah, ki so bile izpostavljene kar se tiče politične pripadnosti pa ne vidim
               razloga, da zdaj zaradi tega ne bi nekoga, ki je bil najbolje ocenjen tudi predlagal,
               saj lahko bi se tudi drugače zgodilo, mislim, da bi bil kdo drug. In tukaj res ne
               vidim nobenih težav. Gre se za strokovno delovno mesto, za uradniško delovno mesto na
               položaju. Toliko sem želel pojasniti.</p>
            </sp>
            <sp xml:id="SDT4-MK-Redna-011-2005-09-15.sp119">

               <speaker>PREDSEDNIK FRANC SUŠNIK:</speaker>

               <p>Gospod Rugelj ima besedo.</p>
            </sp>
            <sp xml:id="SDT4-MK-Redna-011-2005-09-15.sp120">

               <speaker>BOJAN RUGELJ:</speaker>

               <p>Bom čisto kratek. Mislim, da je gospod sekretar dobro razložil postopek izbire in
               prepričan sem, da niso gledali na to ali sta bila vidva protikandidata ali nista
               bila. Na vsakih volitvah je protikandidatov ogromno in mislim, da je tukaj to čisto
               neumesten predlog, ki bi recimo utemeljeval kakšno strankarsko kandidiranje.</p>
            </sp>
            <sp xml:id="SDT4-MK-Redna-011-2005-09-15.sp121">

               <speaker>PREDSEDNIK FRANC SUŠNIK:</speaker>

               <p>Gospod Potrč.</p>
            </sp>
            <sp xml:id="SDT4-MK-Redna-011-2005-09-15.sp122">

               <speaker>MIRAN POTRČ:</speaker>

               <p>Hvala lepa. Samo mnenje gospod predsednik. Jaz mislim, da kolega Kumer res ni kršil
               poslovnika. Zelo na kratko je iz primerov opredelil zakaj je takšnega mnenja. In jaz
               nočem govoriti o kandidatu in njegovi strokovnosti, ampak poglejte primer za primerom
               dopušča realno možnost ocene, da gre tudi za napredovanje na katerega ima poleg
               strokovnosti v končni fazi politika in podobno pomemben vpliv. In reči, da takšne
               možnosti ni, bi bilo nekorektno in ta opozorila so utemeljena, ker imamo zelo pogosto
               takšne prakse. In jaz še enkrat povem, gospod Rugelj, nihče ne ugovarja, da smete z
               46. oziroma 49. glasovi odločati, seveda smete, vprašanje pa je kakšna je morala tega
               odločanja. In tu je tisto kar mi imamo nekaj svojih mnenj in jih povemo, vi boste pa
               odločili.</p>
            </sp>
            <sp xml:id="SDT4-MK-Redna-011-2005-09-15.sp123">

               <speaker>PREDSEDNIK FRANC SUŠNIK:</speaker>

               <p>Gospod Kumer ima besedo.</p>
            </sp>
            <sp xml:id="SDT4-MK-Redna-011-2005-09-15.sp124">

               <speaker>DUŠAN KUMER:</speaker>

               <p>Samo zaradi verodostojnosti zdaj moje diskusije. Jaz z enim stavkom nisem v
               legalnosti in legitimnost vseh postopkov posega. Se strinjam z vsem tem kar je
               izrekel v obrazložitvi generalni sekretar.  Moja poanta na koncu je bila, ker sem gradivo prebral, da sta
               bila, da je komisija predlagala dva enakovredna in se je po slučaju, tu pa jaz dajem
               v narekovaj, ponovno dogodilo, ker je tudi gospod generalni sekretar iz te stranke,
               da je seveda ta kandidat, ki ga predlaga ravno tako iz te stranke, član te stranke,
               ne vem pa, kdo je bil tisti drug kandidat, ker tudi referenc tudi ne poznam od tega
               drugega kandidata, ki bi bil enako vreden. Dovolite mi, da seveda kanček dvoma tukaj
               zasadim na dosedanjo prakso, ker se vedno tako dogaja, vedno pa le niso slučaj, da na
               podlagi slučajev se to dogaja. Hvala.</p>
            </sp>
            <sp xml:id="SDT4-MK-Redna-011-2005-09-15.sp125">

               <speaker>PREDSEDNIK FRANC SUŠNIK:</speaker>

               <p>Hvala. Gospod Bajc, ima besedo.</p>
            </sp>
            <sp xml:id="SDT4-MK-Redna-011-2005-09-15.sp126">

               <speaker>JOSIP BAJC:</speaker>

               <p>Hvala lepa predsednik. Izgleda, da bomo mi morali če bomo hoteli tudi naprej delati
               ali pa bom rekel konstruktivno ali pa upoštevati tudi nekatere pripombe, ki se na tej
               komisiji pojavljajo spremeniti nekatero zakonodajo pa izgleda pri vsakemu kandidatu
               ali pri kandidatki napisati član katere stranke je, da bomo potem bom rekel nalili si
               čistega vina.</p>
               <p>Drugo kar bi rad povedal kolega Kumar, pri 3. točki dnevnega reda smo potrdili šest
               sodnic, nismo vprašali sodnega sveta koliko je bilo kandidatk za posamezna delovna
               mesta ali jih je bilo več ali jih je bilo manj ali so pripadnice katerekoli od
               političnih strank ali pa drugih oblik združevanja itd. Mislim, da je gospod generalni
               sekretar obrazložil sam postopek in na nas je tako kot rečemo pri ustavnih sodnikih
               pri sodnikih in še drugih, da rečemo, se strinjamo z njegovim predlogom, ker za
               predlog pa ima podlage v pravilniku pa rečemo je ta pravi ali pa ni ta pravi in
               verjetno bo on skladno bom rekel s postopkom verjetno ponovil postopek ne vem ali bo
               šel v javni razpis ali pa bo šel z notranjo prerazporeditvijo ali ne vem s čim. Tako
               da predlagam, da se opredelimo ali smo za predlog gospoda sekretarja ali nismo,
               posledice so pa take kot verjetno poznamo vsi, da so.</p>
            </sp>
            <sp xml:id="SDT4-MK-Redna-011-2005-09-15.sp127">

               <speaker>PREDSEDNIK FRANC SUŠNIK:</speaker>

               <p>Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp128">

               <speaker>RUDOLF MOGE:</speaker>

               <p>Predsednik, hvala lepa za besedo. V tem primeru je moje mnenje pač sledeče. Če
               verjetno tudi gospod Špiletič, ki ga osebno poznam in ga cenim ni član stranke je pa
               prvovrstni politični funkcionar, saj je sekretar in je v vrhu, opravlja to politično
               funkcijo, se pravi, je zavezan neki politični opciji, da spravi svoj program skozi
               vladno proceduro in tudi te stvari v življenje. To je vse lepo in prav, ampak
               poglejte, mene je že eden član vladajoče koalicije, na morju sva se poleti srečala,
               govori o nekaterih drugih in tudi o gospodu Špiletiču, da bo on prišel na to mesto v
               državni zbor, da je že tako dogovorjeno, ampak pustimo to ob strani, ta verjetno, če
               ga bom rekel, sedaj ne bo povedal, ne bo tega dokazal. Gre se za drugo stvar, ki
               sledi malo, ki diši malo po klientalizem. Kolikor jaz vem je tudi gospa Špiletičeva,
               žena gospoda Špiletiča zaposlena v državnem zboru, jaz sem vas večkrat sekretar
               videl, da sta sedela na kosilu pa na delovnih sestankih in povsod drugje in glede
               tega veste obstaja ta sum, da je mogoče kdo komu bližji ali ne, torej sum obstaja,
               trdim pa ne. Še enkrat pravim, spoštujem gospoda Špiletiča, je ...<stage>/Nerazumljivo./</stage>..
               mož poštenjak kolikor sem ga jaz ocenil, nimam nič, ampak z vsemi navezavami, ki se
               pletejo tu naokoli pa imam priokus kot da gre za rahlo senco klientalizma.</p>
            </sp>
            <sp xml:id="SDT4-MK-Redna-011-2005-09-15.sp129">

               <speaker>PREDSEDNIK FRANC SUŠNIK:</speaker>

               <p>Hvala lepa. Gospod Lončar.</p>
            </sp>
            <sp xml:id="SDT4-MK-Redna-011-2005-09-15.sp130">

               <speaker>MAG. LOVRO LONČAR:</speaker>

               <p>Hvala lepa. Jaz bi še enkrat poudaril. Odločitev je bila zgolj po strokovnih
               kriterijih ne glede na to kdo, kaj, kako. To moram jasno povedati. Tudi samo
               izhodišče vseh teh postopkov so strokovni kriteriji.  Če kdo dvomi v to, mi smo imeli že nekaj, bom rekel,
               novih zaposlitev v tej hiši in mislim, da lahko tudi, če obstaja dvom o vseh teh
               postopkih, lahko to službe potrdijo, da so bili vsi ti postopki vedno korektno
               izpeljani. To, kar je omenil gospod Kumer, da sta bila dva enakovredna kandidata. Mi
               smo zapisali in to tudi drži. Bila sta dva primerna kandidata. Namreč, postopek
               poteka tako, da komisija oceni ustreznost kandidatov za zasedbo tega položaja. Seveda
               so lahko med temi kandidati tudi razlike. In, če dovolite, bom kar povedal, da je bil
               en kandidat ocenjen s 33 krat odlično, drugi pa z 22 krat odlično po naših
               kriterijih, ki smo jih, še enkrat poudarjam, ločeno pripravili v tem postopku. Hvala
               lepa.</p>
            </sp>
            <sp xml:id="SDT4-MK-Redna-011-2005-09-15.sp131">

               <speaker>PREDSEDNIK FRANC SUŠNIK:</speaker>

               <p>Gospod Tanko.</p>
            </sp>
            <sp xml:id="SDT4-MK-Redna-011-2005-09-15.sp132">

               <speaker>JOŽE TANKO:</speaker>

               <p>Jaz takole, ko spremljam to razpravo, ocenjujem, da je tisti del na mandatni
               komisiji, ki se ukvarja s kadri, pravzaprav, zelo hvaležen za razne insinuacije, za
               razna postavljanja novih pravil, za sume in tako naprej. Če nihče ni podvomil v
               postopek, se pravi, da je šlo za javni natečaj, če ni nihče podvomil v pravice in
               pristojnosti komisije in če izražate sum na pravico predlagatelja, potem gre v bistvu
               za, bi rekel interpretacijo in insinuacijo.</p>
               <p>Dejstvo je, da je tudi že, kolega Lončar, sekretar povedal, da je šlo interpretacijo
               enakovredno in pa primerno. In zelo pošteno je, da smo, da citiramo navedbe, ki so v
               gradivih, tako kot so napisane, ne tako kot mislimo, da bi morali biti napisani, da
               bi lahko izpeljali svojo rešitev in potem interpretirati to kot politizacijo ali pa
               ne vem kakšne druge zadeve. Če so ocene pač takšne, so takšne. In vam tudi v primeru,
               ko nekdo izbere bistveno boljše ocene, očitno ne odgovarja takrat, kadar vam, se
               odločite, da vam ne odgovarja. In na takšen način javni postopki ne morejo
               funkcionirati. Ne morejo. In pri teh zadevah, ki jih komentirate, ki jih, bom rekel,
               zaradi medijskega pompa in pa odziva v javnosti, zelo dobro verjetno uporabljate.
               Mislim, da bi bilo potrebno obrazložitve tudi dobro prebrati, ne samo
               reinterpretirati, tako kot je situacija in razmeram ali pa stanju, za katerega
               mislite, da naj bi bilo takšno primerno. Treba je interpretirati vsebino, tako kot je
               napisano.</p>
            </sp>
            <sp xml:id="SDT4-MK-Redna-011-2005-09-15.sp133">

               <speaker>PREDSEDNIK FRANC SUŠNIK:</speaker>

               <p>Gospod Rugelj ima besedo.</p>
            </sp>
            <sp xml:id="SDT4-MK-Redna-011-2005-09-15.sp134">

               <speaker>BOJAN RUGELJ:</speaker>

               <p>Hvala. Me veseli, da ste se sprijaznili z dejstvom, da gospod Špiletič ni član nobene
               stranke. Bi pa nekaj drugega povedal, malo replike. Kar se tiče moralnih odločitev.
               Vsi ste se strinjali s tem, da je strokovnjak in tudi, da bi bil primeren, ampak da
               vas recimo, da vas moralno, te zadeve motijo. Jaz vas bi samo nekaj vprašal. Vi ste
               bili tisti, ki najbolj veste, in ste še danes, kaj je pomenila partijska knjižica,
               včasih, če si hotel dobiti eno malo boljše delovno mesto. Zato mi ne govoriti o
               nobenih moralnih pridigah tukaj. Hvala lepa.</p>
            </sp>
            <sp xml:id="SDT4-MK-Redna-011-2005-09-15.sp135">

               <speaker>PREDSEDNIK FRANC SUŠNIK:</speaker>

               <p>Gospod Kumer. 
               </p>
            </sp>
            <sp xml:id="SDT4-MK-Redna-011-2005-09-15.sp136">

               <speaker>DUŠAN KUMER:</speaker>

               <p>Hvala lepa. ...<stage>/Medsebojni pogovor./</stage>...</p>
            </sp>
            <sp xml:id="SDT4-MK-Redna-011-2005-09-15.sp137">

               <speaker>PREDSEDNIK FRANC SUŠNIK:</speaker>

               <p>Gospod Kumer ima besedo.</p>
            </sp>
            <sp xml:id="SDT4-MK-Redna-011-2005-09-15.sp138">

               <speaker>DUŠAN KUMER:</speaker>

               <p>Jaz moram reči, danes sem to svojo oceno in strinjal sem, da sem dal tudi vrednostno
               politično oceno. ...<stage>/Nerazumljivo./</stage>... dal sem vrednostno politično oceno iz enega
               razloga, ker medijski pomp o tem, kako se odločitve v tej komisiji in ta večina
               sprejema na kadrovskem področju, je ne delam jaz in moji kolegi, ampak jo delajo
               zagovorniki zakona RTV in zato sem dal ta primer. In moj odgovor danes je zato temu
               medijskemu pompu, ki ga nekdo drugi ustvarja. Pa še okoli, samo tega predlaganega
               kandidata. On ni eden, kar med, z imenom in priimkom, vsemi strokovnimi referencami,
               je gospod Špiletič, ki je bil zdaj poslanec, ki je bil prej poslanec, državni
               sekretar, ki se je z etičnim kodeksom zavezal o politični kompatibilnosti v tej vladi
               in prihaja zdaj seveda, v državni zbor. Saj on ni kar tako nekdo, ki se je prijavil
               na razpis, je politično, zdaj bom uporabil to besedo profelirana osebnost. In moja
               poanta je ravno v tem. Zato sem spraševal, kdo je tisti drugi kandidat. Ali mora biti
               ravno politično profeliran, tudi zato, med vsemi strokovnimi, če seveda drugi ima
               primerno podobne. In ta skušnjava, o kateri sem govoril je ravno ta. Vedno potem
               prevlada tisti moj... In tukaj je moja kritika, če je izrečena. Jaz se na nek način
               oproščam generalnemu sekretarju, da sem rekel, da je izvajalec tega, ampak v to sem
               prepričan, ker malo sem se pa s kadrovsko politiko le ukvarjal in malo še vem, kako
               tečejo stvari danes.</p>
            </sp>
            <sp xml:id="SDT4-MK-Redna-011-2005-09-15.sp139">

               <speaker>PREDSEDNIK FRANC SUŠNIK:</speaker>

               <p>Tišina prosim. Gospod Bajc ima besedo.</p>
            </sp>
            <sp xml:id="SDT4-MK-Redna-011-2005-09-15.sp140">

               <speaker>JOSIP BAJC:</speaker>

               <p>Hvala lepa, gospod predsednik. Jaz bi malo poskušal komentirati izjave, prej gospoda
               Mogeta. Upam, da ste bil tam na dopustu po sredini julija meseca, ko se je postopek
               zaključil in ko je bilo verjetno že znano ime. Glede na to, da je 3.6. bil razpis v
               uradnem listu in da je 17.6. bila imenovana ta komisija. In mislim, kakor sem tukaj
               uspel ugotoviti, 17. julija je bila že, bom rekel, ta ocena narejena, da sta dva, ki
               sta dobila oceno, mislim, da je gospod sekretar rekel, eden imel 33 in eden 22. In
               verjetno se je takrat začelo pojavljati ime gospoda Špiletiča. In gospod Moge, upam,
               da drugič, ko me boste videl v restavraciji, da jem, ne boste potem to uporabil, da
               sem jaz koga, kadar bo kdaj kakšen moj prijatelj, recimo kje, da bo zaradi tega,
               recimo črtan ali pa ne vem, kakor ste prej rekel, kdo je in koga, s kom ste videli
               gospoda Špiletiča na kosilu oziroma da se je večkrat družil v tem državnem zboru.
           </p>
            </sp>
            <sp xml:id="SDT4-MK-Redna-011-2005-09-15.sp141">

               <speaker>PREDSEDNIK FRANC SUŠNIK:</speaker>

               <p>Gospod Sajovic.</p>
            </sp>
            <sp xml:id="SDT4-MK-Redna-011-2005-09-15.sp142">

               <speaker>MAG. BORUT SAJOVIC:</speaker>

               <p>Hvala lepa za besedo. Še ene dve misli v drugo smer. Politika pač tako funkcionira in
               tudi vi, ki, takrat ste bili v opoziciji, ste povsem upravičeno na take primere
               opozarjali, tako pač vpliv na javnost deluje, jaz vidim v tej zgodbi, črni scenarij
               smo tudi slišali, saj ene dve tri, morebiti pa tudi drugačne zadeve. Gre seveda za
               enega sodelavca od gospoda Lončarja in je prav in pa normalno, tako kot v vsaki
               firmi, da si izbere ljudi, s katerim dela. Pozitivno v tej zgodbi se mi mogoče zdi
               tudi to, če bomo sprejeli zakon o nezdružljivosti, tak v najbolj ostri obliki, potem
               bo poslancev brez službe še veliko in se mi zdi po svoje prav, da se ne glede na
               strankarsko pripadnost, zato tudi poskrbi kot bi rekel, pozitivno referenco mu štejem
               tudi to, gospod je bil poslanec, in to se pravi hišo, v kateri delamo pozna. Bi vas
               pa opozoril tudi na to, 
               recimo naš poslanski kolega Rudi Moge je večkrat opozoril na to, ko smo glasovali o
               teh nadzornih odborih in pa kadrovanjih, tam so se že pojavljala imena bivših
               poslancev in samo apeliram v dobro vseh za v bodoče, da takrat tudi kakšnega takega
               podpremo, da ostane nekje blizu tej zgodbi, pa ne glede na to s katere politične
               opcije prihaja.</p>
            </sp>
            <sp xml:id="SDT4-MK-Redna-011-2005-09-15.sp143">

               <speaker>PREDSEDNIK FRANC SUŠNIK:</speaker>

               <p>Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp144">

               <speaker>RUDOLF MOGE:</speaker>

               <p>Potem bo že verjetno to držalo. Jaz sem, kolega Bajc, trdil samo to, da mi je rekel,
               da bo on že tukaj postavljen in mi je to kot fiksno dal. Ne vem sedaj kako se s
               koalicijo zmenite, kot se mi v opoziciji na to mesto, ampak nima smisla sedaj tukaj
               pogrevati, mislim pa to reči, se oproščam, gospod generalni sekretar, v redu,
               opravljate svoj posel in nisem mislil to, da vam v krožnik gledam. Mislil sem s tem
               to povedati, vi ste na špici državnega zbora, predsednik državnega zbora je na špici,
               veste kdo je glavni v kabinetu predsednika državnega zbora in sedaj pride še mož tega
               v državni zbor. Meni te stvari nekako, te me motijo, me razumete. Te me motijo. Jaz
               ne bom glasoval proti vašemu predlogu, ampak tudi podprl ga ne bom.</p>
            </sp>
            <sp xml:id="SDT4-MK-Redna-011-2005-09-15.sp145">

               <speaker>PREDSEDNIK FRANC SUŠNIK:</speaker>

               <p>Gospod Tanko.</p>
            </sp>
            <sp xml:id="SDT4-MK-Redna-011-2005-09-15.sp146">

               <speaker>JOŽE TANKO:</speaker>

               <p>Poglejte, sedaj postopek, razpisni postopek in postopek izbire je tehnični postopek.
               Potekel je strokovno in ne razumem vas, da bo odločitev oziroma podpora za strokovno
               odločitev, politično odločitev, v tem smislu, da bi karkoli spreminjali. Dejansko
               odločamo sicer politično, vendar podpiramo strokovno rešitev, ki je predlagana in
               predlagana je iz razprave najboljša rešitev. Sicer pa, ko smo že malo pri nekaterih
               točkah deviantno zapeljali, pa mi naj nekdo pove s kom vse je gospod Kocijančič bil
               na kosilu in poleg koga je sedel. Čisto kratko, če že to tako interpretiramo take
               zadeve, ko gre za čisto navadnega uradnika v državnem zboru, potem dajmo pa tiste, ki
               ima dejansko vzvode in odločajo. Zakaj pa tega nihče ne pove poleg koga in s kom in
               kdaj je takole opravljal nekje čisto navadne zadeve.</p>
            </sp>
            <sp xml:id="SDT4-MK-Redna-011-2005-09-15.sp147">

               <speaker>PREDSEDNIK FRANC SUŠNIK:</speaker>

               <p>Tudi, ampak malo ima protekcije. Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp148">

               <speaker>RUDOLF MOGE:</speaker>

               <p>Mislim, kolega Tanko, da gre za čisto manipulacijo, to kar ste govorili.</p>
            </sp>
            <sp xml:id="SDT4-MK-Redna-011-2005-09-15.sp149">

               <speaker>PREDSEDNIK FRANC SUŠNIK:</speaker>

               <p>Jaz vas, glede na to, da se vas je razvrstilo že 12 razprav ali replik, kar je težko
               ločiti, prosim, če bi počasi strli.</p>
               <p>Gospod Lovro Lončar.</p>
            </sp>
            <sp xml:id="SDT4-MK-Redna-011-2005-09-15.sp150">

               <speaker>LOVRO LONČAR:</speaker>

               <p>Hvala lepa, gospod predsednik. Rad bi še enkrat ob vsej tej razpravi poudaril, jaz
               se ne bom dotikal samih ocen, tudi ne teh političnih razprav, tudi ni moja naloga ne
               moja pristojnost. Jaz ne glede na to razpravo, se bom še naprej trudil in strmel za
               tem, da bom vodil tako uslužbensko politiko za kar sem tudi tukaj kot do sedaj. Se
               pravi, gre za transparentnost postopkov, gre za to, da bodo postopki jasni, in da
               bodo tudi na komisijo prišli predlogi za katere bom menil, da so strokovno
               utemeljeni. Sedaj, bile so vmes razne insinuacije. Še enkrat poudarjam, z nikomer ni
               bilo nič dogovorjeno. Kar se tiče tega, da je bilo izraženo, da bo gospod Špiletič
                   prišel v državni zbor
               možno, namreč sklep o izbiri, ki sem ga izdal je bil izdan 5.8., sedaj je to prva
               seja komisije in zato je toliko časa ta zadeva čakala, ni pa roka do katerega moramo
               mi ta predlog podati. Meni je tudi, čisto osebno, meni je žal za morebitne tone te
               razprave, tudi zaradi tega, ker bomo imeli še kar nekaj teh predlogov v nadaljevanju,
               ko bomo imeli razpisana tudi druga delovna mesta, položajna. Vi veste, da imamo še
               kar nekaj delovnih mest in jaz upam, da to ne bo razlog, da se ne bi še drugi
               kandidati, ki so strokovni, ki so ustrezni prijavili na prosta delovna mesta v
               državnem zboru. Veste, jaz za tem predlogom stojim, zaradi tega, ker v končni fazi
               sem jaz odgovoren za funkcioniranje te hiše v uslužbenskem delu. Gre za položaj
               splošnega sektorja, se pravi za položaj kadrovanja in financ. Menim, da je to eden,
               seveda poleg vseh drugih zelo pomembnih segmentov in seveda ga je potrebno korektno
               in tudi strokovno peljati. Moja izbira je temeljila na tem, ne na nobenih drugih, bom
               rekel, podlagah. Ne vidim pa tudi nobenega razloga, da se nekdo, recimo, ne bi na
               neko delovno mesto prijavil in jaz tudi nimam razloga, da bi rekel tega pa ne izberem
               iz teh in teh razlogov, ki so bili danes navedeni. To, vsaj jaz osebno ne gledam,
               seveda, pa ima komisija, tako poslanke, kot poslanci imate vso pravico, da ob
               sprejemanju tega sklepa izrazite svoje pomisleke, ki, bom rekel, jih bomo tudi v
               tistem delu za katere menim, da bi bili upravičeni upošteval, drugače se bom pa držal
               teh načel in teh postopkov kot do sedaj.</p>
               <p>Še enkrat poudarjam, tukaj ne gre za alternativne odločitve. Tukaj gre za končno
               odločitev v skladu z odlokom.</p>
            </sp>
            <sp xml:id="SDT4-MK-Redna-011-2005-09-15.sp151">

               <speaker>PREDSEDNIK FRANC SUŠNIK:</speaker>

               <p>Hvala. Zaključujem razpravo in dajem na glasovanje predlog naslednjega sklepa:
               Mandatno volilna komisija na podlagi 18. člena odloka o notranji organizaciji,
               delovnih mestih in nazivih v službah državnega zbora, Uradni list Republike Slovenije
               št. 50/2004 imenuje na položaj vodje sektorja s sekretarjem notranji organizacijski
               enoti splošni sektor Bogomira Špiletiča. Kdo želi obrazložiti glas? Gospod Sajovic.
           </p>
            </sp>
            <sp xml:id="SDT4-MK-Redna-011-2005-09-15.sp152">

               <speaker>MAG. BORUT SAJOVIC:</speaker>

               <p>Hvala lepa, gospod predsednik. Jaz bom tega kandidata podprl iz čisto enega
               preprostega, mogoče tudi malo provokativnega razloga, ker upam, da boste pri iskanju
               službe v bodoče podprli tudi katerega drugega bivšega poslanca, ki išče službo, je
               zanjo primeren, dober, visoko usposobljen kandidat, pa tudi če prihaja iz politične
               opcije, ki na oblasti.</p>
            </sp>
            <sp xml:id="SDT4-MK-Redna-011-2005-09-15.sp153">

               <speaker>PREDSEDNIK FRANC SUŠNIK:</speaker>

               <p>Še kdo? Gospod Moge.</p>
            </sp>
            <sp xml:id="SDT4-MK-Redna-011-2005-09-15.sp154">

               <speaker>RUDOLF MOGE:</speaker>

               <p>Jaz temu predlogu ali sklepu ne bom nasprotoval. Vas pa opozarjam, se ne bi oglasil,
               če ne bi ta vladajoča koalicija že tolikokrat se obnašala klientelistično, kot en
               primer samo še navedem. Ko je minister Bručan v zdravstvu predlagal ženo ministra
               Mateja v strokovni svet za visoko šolstvo in je minister Zver to sprejel. Nekaj
               podobnega se dogaja tudi v drugih primerih.</p>
            </sp>
            <sp xml:id="SDT4-MK-Redna-011-2005-09-15.sp155">

               <speaker>PREDSEDNIK FRANC SUŠNIK:</speaker>

               <p>Hvala lepa. Še kdo? Zaključujem obrazlaganje glasu. Prehajamo na glasovanje.</p>
               <p>Kdo je za predlagani sklep? <stage>(? članov.)</stage> Je kdo proti? <stage>(?)</stage></p>
               <p>Ugotavljam, da je predlog sklepa sprejet.</p>
               <p>S tem zaključujem prvi del 6. točke.</p>
               <p>Prehajam na drugi del. Poslanka gospa mag. Majda Potrata, ki ji mandatno volilna
               komisija v skladu s stanovanjskim pravilnikom dodelila službeno stanovanje v najem
               prosi za zamenjavo stanovanja. Formalno pravnih zadržkov, da se zamenjava izvede ni.
                   Želi kdo o predlogu
               razpravljati?</p>
               <p>Preden dam na glasovanje predlog sklepa, bi rad povedal še to, da je to stanovanje,
               malo tudi v ilustracijo, v kakšnih stanovanjskih standardih živijo naši poslanci,
               kronično zamakalo, in da je to rešitev enega, bom rekel, zelo perečega problema.</p>
               <p>Dobro, na glasovaje dajem predlog naslednjega sklepa. Prošnji poslanke za zamenjavo
               službenega stanovanja se ugodi, tako da se magistri Majdi Potrata v zamenjavo za
               enosobno stanovanje v Ljubljani, Slomškova 27, številka 19, tretje nadstropje, v
               izmeri 57,21 kvadratnega metra, dodeli enosobno stanovanje v Ljubljani, Slomškova 29,
               številka 8, v izmeri 58,66 kvadratnega metra.</p>
               <p>Kdo je za predlagani sklep? Pardon, prekinjam glasovanje. Gospod Sajovic se je
               prijavil za obrazložitev glasu.</p>
            </sp>
            <sp xml:id="SDT4-MK-Redna-011-2005-09-15.sp156">

               <speaker>MAG. BORUT SAJOVIC:</speaker>

               <p>Poglejte, jaz seveda to zadevo podpiram, in je prav. Dajem pa pobudo, da se to
               stanovanje pregleda, če se ga res ne da popraviti, naj se ga potem pač, ali proda,
               ali kakorkoli.</p>
            </sp>
            <sp xml:id="SDT4-MK-Redna-011-2005-09-15.sp157">

               <speaker>PREDSEDNIK FRANC SUŠNIK:</speaker>

               <p>Gospod podpredsednik, tokrat ste ukor zaslužili, in... Ste šli mimo poslovnika. Ne
               gre za obrazložitev glasu. Pobudo pa vseeno sprejemam.</p>
               <p>Glasujemo. Kdo je za? <stage>(14 članov.)</stage> Je kdo proti? <stage>(Nihče.)</stage></p>
               <p>Ugotavljam, da je predlog sklepa sprejet.</p>
               <p>Zaključujem 6. in s tem tudi 11. sejo mandatno-volilne komisije. Vsem skupaj se
               zahvaljujem za tvorno sodelovanje, in vam želim še naprej lep dan.</p>
               <stage type="time">(Seja se je končala 15. septembra 2005 ob 11.17 uri.)</stage>
            </sp>
         </div>
      </body>
   </text>
</TEI>