<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZLSIRR-Redna-014-2007-10-03">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za lokalno samoupravo in regionalni razvoj</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">EBCB0308B663ED47C1257359003407CC</idno>
               <idno type="custom" subtype="day">B350FF14235B4745C125736A0049AEB8</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=pmagdt&amp;uid=B350FF14235B4745C125736A0049AEB8</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZLSIRR-Redna-014-2007-10-03.OZLSIRR" n="014">
               <name>Redna</name>
               <date when="2007-10-03"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZLSIRR-Redna-014-2007-10-03.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZLSIRR-Redna-014-2007-10-03.OZLSIRR">
                        <orgName key="OZLSIRR">Odbor za lokalno samoupravo in regionalni razvoj</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA LOKALNO SAMOUPRAVO IN REGIONALNI RAZVOJ</stage>
            <stage type="session">14. seja</stage>
            <stage type="date">(3. oktobra 2007)</stage>
            <stage type="chairman">Sejo je vodil Franc Jazbec, predsednik odbora.</stage>
            <stage type="time">Seja se je pričela ob 9.03.</stage>


            <sp xml:id="SDT4-OZLSIRR-Redna-014-2007-10-03.sp1">

               <speaker>PREDSEDNIK FRANC JAZBEC:</speaker>

               <p>Pričenjam sejo odbora. Vse prisotne in vabljene na sejo in predstavnike medijev lepo
               pozdravljam. O svoji odsotnosti oziroma zadržanosti, da bi se današnje seje udeležili
               so me obvestili naslednji člani: Franca Pukšiča nadomešča poslanka Alenka Jeraj,
               poslanca Branka Mariniča nadomešča poslanec Bojan Homan, poslanca gospoda Rezmana
               nadomešča mag. Franc Žnidaršič. Ugotavljam, da smo sklepčni in lahko nadaljujemo
               sejo. S sklicem seje ste prejeli naslednji predlog dnevnega reda: 1. točka -Predlog
               zakona o pokrajinah, druga obravnava, 2. točka - Predlog zakona o volitvah v
               pokrajine, druga obravnava in 3. točka - Predlog zakona o financiranju pokrajin,
               druga obravnav in 4. točka - razno. V roku določenim s Poslovnikom Državnega zbora
               sem prejel dva predloga za umik predlaganih zakonov pod točkami 1., 2. in 3. z
               dnevnega reda današnje seje, in sicer predlog člana odbora gospoda Bojana Kontiča z
               dne 26.9.2007 in vodje Poslanskega kluba LDS gospoda Jožeta Školča z dne 2.10.2007.
               Besedo dajem najprej poslancu gospodu Bojanu Kontiču. Izvolite, gospod Kontič.</p>
            </sp>
            <sp xml:id="SDT4-OZLSIRR-Redna-014-2007-10-03.sp2">

               <speaker>BOJAN KONTIČ:</speaker>

               <p>Hvala lepa gospod predsednik. Spoštovani gospod minister s sodelavci, kolegice in
               kolegi, predstavniki medijev lepo pozdravljeni tudi v mojem imenu! Naj utemeljim naš
               predlog, torej predlog Poslanske skupine Socialnih demokratov po umiku teh treh točk
               z dnevnega reda današnjega matičnega delovnega telesa. Mi smo v mesecu juliju, ko je
               bil podan predlog za splošno obravnavo in hkrati tudi predlog o umiku teh točk
               Državnega zbora sprejeli odločitev, da predlaganega umika ne podpremo iz razloga, ker
               smo bili prepričani, da je prva splošna obravnava namenjena tudi temu, da vse
               poslanke in poslanci imamo možnost povedati kaj si o zakonih mislimo, seveda pa
               posledično tudi pričakovali, da bodo meseca oktobra, ko naj bi ta zakonodaja bila na
               seji Državnega zbora bilo mogoče doseči dogovore in tudi spremembe vseh treh zakonov
               v točkah, ki so bile za nas najbolj sporne, naj povem, da je bil najbolj sporen prav
               Zakon o financiranju pokrajin, za katerega smo že v splošni obravnavi povedali, da
               takšnega s takšno vsebino kot je posredovan v proceduro ne podpiramo oziroma je za
               nas nesprejemljiv. No, zgodilo se je, da je po splošni razpravi, ki je trajala 10 ur
               bil podan predlog, da se ti trije zakoni brez ostalih zakonov, torej ne v paketu
               obravnavajo na septembrski seji in smo na Kolegiju predsednika Državnega zbora
               predlagali, da se te točke ne uvrstijo na septembrsko sejo in kolegij je našemu
               mnenju oziroma naši zahtevi pritrdil, tako smo prišli v situacijo, ko imamo točke na
               seji meseca oktobra. Žal tudi v tem času niso bili izpolnjeni pogoji, ki smo jih mi
               navajali zato, da vsebinsko sodelujemo in tvorno sodelujemo pri pripravi in spremembi
               teh zakonov, še vedno namreč nimamo zakona o določitvi volilnih enot, zakona o
               ustanovitvi pokrajin, niso nam znani rezultati dogovorov znotraj Vlade glede prenosa
               pristojnosti, torej tako imenovanega tehničnega zakona, ki je za nas zelo vsebinski
               zakon, torej zakon, ki bo določil vse naloge, ki se prenašajo z višjega na nižji nivo
               oziroma z državnega na pokrajinski nivo, kajti opozorjen sem bil tudi s strani
               strokovnjakov, da ne smemo govoriti o dvonivojski lokalni samoupravi, ker ni
               nadrejena ena drugi, ampak popolnoma samostojna, zato se popravljam. Torej,
                  nimamo rezultatov o
               kadrovski shemi dogovora znotraj Vlade kaj se bo prenašalo oziroma kateri kadri se
               selijo iz države na pokrajine in nimamo tudi podatkov kako bodo zagotovljena sredstva
               za financiranje nalog pokrajin, ki bodo prenešena, ampak o tem kasneje pri obravnavi
               zakona o financiranju pokrajin. Torej, naši pogoji za nadaljnje sodelovanje niso
               izpolnjeni in se verjetno vsi, ki boste odločali ali pa bomo odločali o tem še
               spomnite naših napovedi, da dokler niso zadeve usklajene in dorečene tako, da so
               usklajeni vsi zakoni za nas ni nič usklajenega in to lahko tudi posledično pomeni, da
               bomo v končni fazi uporabili varovalko, ki nam jo Ustava daje in na koncu tudi
               poskušali preprečiti uvajanje slabe projekte. Če pa bomo dosegli dogovor o vsebini in
               o pokrajinah za katere mi menimo, da so še kako potrebne v Sloveniji, vendar
               pokrajine drugačne kot si jih sedaj zamišlja predlagatelj v predlogu zakona, potem je
               mogoče v tem mandatu doseči tudi končni cilj, torej ustanovitev pokrajine. Kot sem v
               uvodu dajal, nismo nasprotovali predlogu splošne obravnave v mesecu juliju, nismo
               želeli zavlačevati postopka v pričakovanju, da bodo do meseca oktobra izpolnjeni vsi
               pogoji ali pa vsaj večina pogojev, ki smo jih postavili pri ali v splošni obravnavi
               na Državnem zboru. In ugotavljamo, da torej pogojev za to, da bi lahko v tem trenutku
               nadaljevali z delom v matičnem delovnem telesu in sprejeli le del in obravnavali ter
               sprejeli le del zakonodaje, ki je potrebna za ustanovitev pokrajin, menimo, da je naš
               predlog, da se točke umaknejo seje matičnega delovnega telesa utemeljen. Torej, mi si
               želimo pokrajine, pokrajine, ki bodo opravljale svojo osnovno poslanstvo, nikakor si
               pa ne želimo, da bi povzročili zgolj dodatne stroške z ustanavljanjem pokrajin,
               pokrajine pa bi bile že v naprej obsojene na neuspeh. Če uporabim izraz enega od
               strokovnjakov na dnevih slovenske uprave, kjer so drug za drugim govorili o tem, da
               je zakonodaja slaba, da ni pripravljena tako kot bi to želela stroka, je nekdo izmed
               strokovnjakov dejal tudi da če bi ustanavljali pokrajine tako kot so načrtovane sedaj
               oziroma kot so zapisane v teh zakonih bi jih lahko primerjali, pa je zelo groba
               ocena, z mrtvo rojenim otrokom, se pravi brez vsake možnosti, da bi se karkoli
               zgodilo v prihodnje. Predlagam, da poslanci oziroma članice in člani delovnega telesa
               resno razmislite o našem predlogu in ga pri glasovanju tudi podprete. Hvala lepa.
           </p>
            </sp>
            <sp xml:id="SDT4-OZLSIRR-Redna-014-2007-10-03.sp3">

               <speaker>PREDSEDNIK FRANC JAZBEC:</speaker>

               <p>Hvala lepa. Še eno obvestilo. Poslanca gospoda Mirana Jeriča nadomešča poslanec
               gospod Aleš Gulič. Želi besedo predstavnik poslanskega kluba LDS? Gospod Petek,
               izvolite imate besedo.</p>
            </sp>
            <sp xml:id="SDT4-OZLSIRR-Redna-014-2007-10-03.sp4">

               <speaker>MILAN PETEK:</speaker>

               <p>Hvala predsednik. Torej, vsem nam tukaj v tej dvorani je znano, da je tudi LDS
               ponovno vložil predlog za umik točke treh pokrajinskih zakonov z dnevnega reda, kot
               je kolega Kontič že prej povedal, smo to prvo potezo naredili na julijski seji, ker
               smo že takrat smatrali pravzaprav, da je nesmiselna obravnava teh tako pomembnih treh
               zakonov, v kolikor  nimamo pred
               seboj kompleta zakonov, ki zaokrožuje celoto vedenja in znanja in odločitev, ki bodo
               ene druge vezale na sprejemanje. Takrat je bila, moram reči, opravljena razprava in
               koristna je bila, če gledamo s tega zornega kota, vendar je očitno, da velikega
               efekta ni prinesla, ker je pred nami zakonodaja, ki ni nič drugačna kot je bila
               takrat in pred nami je ponovno isto število ali morda še celo več neznank kot smo jih
               imeli takrat, saj so med tem časom kapljali po kapljicah torej nekaterih dokumenti,
               ki seveda niso še regularni, ki še niso uradni, ampak dajejo možnost, da že počasi
               ugotavljaš kaj se bo iz tega izcimilo. Vse to nas ponovno navaja, da smo danes Odboru
               za lokalno samoupravo in regionalni razvoj predlagali, da to točko ali pa te tri
               točke danes umaknemo, da se o tem ne pogovarjamo, da si vzamemo toliko časa, da
               minister, ki sicer govori, da je obiskal vse poslanske skupine, to opravi dejansko,
               ne pa da ne opravi, vsaj v primeru LDS-a to ni bilo opravljeno, bilo je poskušano
               včeraj, ne po njegovi krivdi verjetno zaradi prometa je zamudil za pol ure in zaradi
               tega mi te obravnave nismo opravili, ampak smo se pogovarjali o vsem drugem v
               naslednjih pol ure samo o tem ne kar je bilo predvideno, bilo je pa predvideno
               obravnavati predloge oziroma osnutek zakonov, tehničnih zakonov, torej prenosa
               pristojnosti. Mimogrede smo se včeraj tudi seznanili z raznimi variantami
               zemljevidov, ki ne dajejo pravzaprav nobene prave podlage še, da bi se o tem
               odločali. Torej, vsi ti zakoni so neposredno povezani tako medsebojno torej odvisni
               eden od drugega, da mislim, da je pametno, smotrno in politično trezno, da v tem
               odboru to odločitev sprejmemo in olajšamo vsem nam, ki bomo kasneje skrbeli za
               realizacijo z implementacijo teh zakonov in državljanom, da dobijo dobro zakonodajo
               in da dobijo zakon, ki ne bo preveč buril duhov tudi v realizaciji. Pri tem je
               potrebno povedati tisto kar vse nas navaja k temu, da mislimo ali zaradi česa
               mislimo, da gospod Žagar mora hoditi sem in vztrajno hodi v poslanske skupine in to
               mukotrpno delo in ta mukotrpni posel mu priznamo, torej vlaga ogromno napora, ogromno
               napora v pripravo, v razlago, v prepričevanje, vendar smo prepričani, da to dela
               zaradi tega, ker je dobil nalogo svojega šefa, ki je veselo hodil po Sloveniji, delil
               in trosil obljube o pokrajinah kar tako brez, da je imel kakršnekoli podlage, delil
               in trosil denarje brez da je sploh vedel kakšna bo ta dejansko pogača in to je seveda
               en jalov posel v katerega je gospod Žagar vložil ogromno napora in si ne zasluži
               pravzaprav on kritike za to, ampak si zasluži Vlada oziroma premier Janša. Če bi
               Vlada resno mislila, da ima pred seboj dobre zakone bi vsaj naredila eno resno javno
               raziskavo, raziskavo javnega mnenja iz katerega bi skušali ugotoviti kako državljani
               te Slovenije gledajo na to zakonodajo, kako si predstavljajo pokrajine, koliko
               mislijo, da pokrajin mora biti, kako si predstavljajo stroške v zvezi s pokrajinami,
               ali je to Vlada naredila ne vemo, prepričani smo pa, če je naredila ali če bi
               naredila bi dobila popolnoma drugačne odgovore kot jih danes hoče doseči od nas,
               torej pristanek na to sprejetje te zakonodaje. Še enkrat. Mi tudi nismo vlagali
               amandmajev na te tri zakone, ker smo smatrali, da je to jalov posel, da je
               nesmiselnost Vlade vlagati amandmaje zaradi tega, ker ta paket en drugega pogojuje.
               Ko smo začeli brati Zakon o prenosu pristojnosti smo se takoj srečali z določenimi
               določili te zakonodaje in nismo vedeli kje pravzaprav amandmirati in kako amandmirati
               in zaradi tega smo se odločili, da amandmajev ne bomo vlagali, prepričani in upajoč,
               da bo ta odbor matični sprejel danes trezno odločitev, da bo odložil to razpravo do
               takrat, ko bomo imeli vse tri zakone vključno z zakonom o volilnih enotah in ta
               mislim, da ni za podcenjevati in če ga nekdo sedaj podcenjuje, takrat se bodo tudi borile strasti in zaradi
               tega torej ta zakon tudi pričakujemo.</p>
               <p>Še enkrat, da zaključim - apeliram na vse nas, ki smo že do sedaj prevzemali in
               moramo prevzeti zelo pomembno politično odgovornost, da naredimo to takrat, ko bodo
               za to ustvarjeni pogoji in še enkrat pozivam k umiku te točke današnjega dnevnega
               reda.</p>
            </sp>
            <sp xml:id="SDT4-OZLSIRR-Redna-014-2007-10-03.sp5">

               <speaker>PREDSEDNIK FRANC JAZBEC:</speaker>

               <p>Hvala lepa. Ob dejstvu, da je Vlada včeraj obravnavala tudi določeno problematiko s
               strani pokrajinskega zakonodaje, dajem pred glasovanjem besedo še gospodu ministru.
           </p>
            </sp>
            <sp xml:id="SDT4-OZLSIRR-Redna-014-2007-10-03.sp6">

               <speaker>DR. IVAN ŽAGAR:</speaker>

               <p>Hvala za besedo gospod predsednik. Vsem tukaj želim lep pozdrav, vsem članom odbora
               in pa seveda vsem prisotnim.</p>
               <p>Poskušal bom pojasniti kako daleč in kje smo z zakonodajo, tudi v zvezi z včeraj na
               vladi sprejetimi sklepi. S tem, da bi seveda rad poudaril to, da smo tudi zdaj v tem
               krogu obiskali vse poslanske skupine in predstavili ta mnenja oziroma stopnjo
               dodelanosti zakonodaje, pojasnili že nekatera vprašanja, seveda smo pa pripravljeni
               in jaz sem absolutno pripravljen še naprej prihajati, tudi sam bom to predlagal, da
               se zelo hitro ponovno srečamo. Tudi na podlagi teh odločitev, ki so bile včeraj
               sprejete in namen tega je, da skupaj pridemo do pokrajin, da skupaj pridemo do
               najboljših možnih rešitev ob upoštevanju realnega stanja in izhodišč, ki so na voljo.
               Tega se seveda moramo tudi zavedati. Jaz velikokrat tudi v različnih pripombah
               pogrešam konkretne predloge rešitev. Je pa res, da v povezavi s predlaganimi
               amandmaji so pa te pripombe v tem smislu tudi udejanjene. In te stvari smo tudi mi
               temeljito proučili in menimo, da tudi kar zadeva predlagane amandmaje, da je smiselno
               razmisliti o nekaterih rešitvah in jih tudi akceptirati, ne glede na to kdo je
               predlagatelj tega. Odločno zavračam, da gre za kakršnokoli enostransko ustanavljanje
               pokrajin in tudi kar se tiče obljub jaz mislim, da imamo dovolj dolgo spomin in da še
               ni tako zaprašen, da ne bi vedeli, da so pravzaprav tudi, verjetno če gledamo iz
               političnega stališča, kar se političnih strank ali pa vsaj velika večina na tak ali
               drugačen način določenim območjem zagotavljala, da bodo imele možnost ustanoviti
               oziroma, da bodo imele možnost priti do svoje pokrajine in v tem smislu smo tudi mi
               sledili, kar zadeva ta del zakonodaje. Ampak vseeno.</p>
               <p>Zdaj kar zadeva osnovni paket ga je možno spreminjati v državnozborski proceduri in
               tudi z naše strani smo nekatere stvari predlagali, ki sledijo in predlogi so dani
               tudi iz drugih strank, kot sem že omenil, smo te stvari temeljito preučili in menimo,
               da je smiselno v smislu izboljšanja zakonodaje tudi sprejemati določene rešitve ter
               jih je treba tudi temeljito prediskutirati, vendar je ob tem potrebno upoštevati, še
               enkrat ponavljam, realne možnosti in realna izhodišča, ki v tem trenutku, ko govorimo
               o štartu pokrajin pravzaprav pogojujejo ta začetni del.</p>
               <p>Kar zadeva ostali del zakonodaje moram povedati tudi to, da verjetno na eni seji ni
               mogoče, že zaradi procedur, sprejeti celotnega paketa vseh šestih zakonov. Se pa
               strinjam, da je možno in sem prepričan, da je v veliki meri danes to tudi že na mizi,
               seveda celotno zakonodajo obravnavati tudi v smislu dajanja še dodatnih pripomb. In
               sicer, kar zadeva prvega paketa zakonodaje je zdaj v državnozborski proceduri, ga je
               v tej proceduri možno spreminjati. Prepričan sem, da ga bomo tudi vsi skupaj tudi
               spreminjali v smislu izboljšanja stanja. Kar zadeva tehničnega zakona, ki je
               nadgradnja tega osnovnega paketa zakonodaje, torej praktično operacionalizacija te
               zakonodaje; ta zakon je medresorsko v veliki meri že dokončan, je tudi objavljen,
                   po mojem vedenju je bil
               tudi že posredovan vsem poslanskim skupinam. Mi smo ga tudi poskušali na teh
               sestankih predstaviti, del diskusije smo predstavili po poslanskih skupinah. Jaz sem
               absolutno odprt za to, da te stvari tudi nadaljujemo. Ampak seveda ta pomeni v bistvu
               operacionalizacijo te zakonodaje in ga verjetno ni mogoče prej sprejeti, dokler
               nimamo sprejetega osnovnega paketa zakonodaje, ki govori o osnovnih elementih prenosa
               pristojnosti.</p>
               <p>Sočasno s tem je izjemno pomembno prenos naših sredstev in kadrov na pokrajine.
               Tukaj je Vlada sledila tej tako imenovani finančni nevtralni tega projekta. Zadnje
               uskladitve so bile dejansko narejene včeraj na Vladi, to je dejstvo s tem se jaz
               lahko tudi strinjam. Tudi v sklopu proračunske razprave, ki je bila opravljena že
               prej. Nenazadnje bo potrebno ta del, ko bo prišlo do pokrajin, v smislu proračuna
               ponovno tudi sprejeti, ampak to je predloga proračuna in je danes, po mojem vedenju,
               to gradivo že na voljo. Strinjam pa se, da je za današnje odločanje res premalo časa
               in v tem smislu tudi mislim, da je verjetno smiselno, da se razprava sicer opravi na
               tej seji, v drugem branju kar zadeva to zakonodajo, da pa si tudi v tem vmesnem času
               vzamemo še nekaj časa za dodatna pojasnila in mi smo na voljo. Torej, da se odločanje
               eventualno danes prestavi. S tem se jaz lahko absolutno strinjam, ravno zaradi tega,
               ker poskušamo slediti temu, da bomo lahko vse stvari prestavili in da bomo lahko tudi
               upoštevali vse pripombe.</p>
               <p>In zdaj še kar zadeva drugi ali pa zadnjih dveh zakonov, ki sta tudi potrebna za
               ustanovitev pokrajin, ker se strinjam - seveda ni pokrajin brez teh zakonov. Mi smo
               na podlagi mnenj, ki smo jih pridobili s strani občin oziroma občinskih svetov, kot
               predstavnikov posameznih lokalnih okolij in v tem smislu ocenjujemo, da je bila v
               največji možni meri tudi v tem delu opravljena ta debata, pripravili predlog štirih
               za razpravo, štirih možnih alternativ znotraj rešitev, katerim so konvertirale tudi
               vse razprave tako v strokovnem delu, kot tudi v političnem delu. Ta izhodišča v
               smislu števila pokrajin, meja, imen smo seveda posredovali poslanskim skupinam in
               tudi v tem delu smo odprti za nadaljnjo razpravo vendar v tem smislu tudi pričakujemo
               neke bolj konkretne predloge, uskladitve, da bomo lahko tudi ta zakon pripravili. Kar
               zadeva priprave tega zakona mislim, da v tehničnem smislu predstavlja manjšo težavo,
               kot ta del uskladitve. Prepričan sem, da do te uskladitve pridemo in s tem zakonom je
               neminovno povezan Zakon o volilnih enotah, ki ga verjetno ni mogoče prej sprejemati
               dokler nimamo znanih območij pokrajin. Ker volilne enote znotraj tega bodo lahko
               narejene takrat, ko bomo poznali območja. Strinjam pa se s tem, da je tudi ta zakon
               pomemben, kar zadeva našo službo in tudi mene osebno predvsem iz tega vidika, da se
               skozi volilne enote zagotovi čimbolj enakomerno zastopanost celotnih območij
               posameznih pokrajin v pokrajinskem svetu. Torej, v smislu odločanja in v tem smislu v
               izogib tem potencialnim nevarnostim s strani pokrajinskih centralizacij.</p>
               <p>Tako, da ta redosled priprave zakonodaje po naši oceni seveda sledi, teče, mi smo
               ves čas odprti za nadaljnje aktivnosti in ves čas sem tudi jaz osebno na voljo.</p>
               <p>Kar zadeva pa nadaljnjih pripomb in tudi sicer pripomb, ki prihajajo pa bi poudaril
               predvsem to, da podobno, kot so amandmaji pri prvih treh zakonih, pričakujemo seveda
               zelo konkretne pripombe. Tudi kar zadeva strokovne javnosti; jaz osebno se sicer
               nisem mogel udeležiti tega posveta v Portorožu, ker sem imel druge obveznosti, tudi
               mednarodne. Moram prvič reči, da po mojem vedenju so bila tam, tudi s strani stroke,
               zelo različna stališča, tudi zelo različna stališča so ves čas prisotna. Kar zadeva
               stroko, mi smo se pri pripravi zakonodaje naslonili na vse strokovno delo, ki je bilo
               opravljeno v teh več kot 10-ih letih tako, da stroka v nobenem primeru iz tega dela
               ni bila izključena. Moram pa reči, da ves čas ko je ta zakonodaja v pripravi, kakšnih
               pomembnih pripomb ni prišlo na moj naslov s strani stroke  in tudi s strani stroke pričakujemo predvsem
               konkretne pripombe, ne samo načelne, ampak konkretne k posameznim rešitvam, ker te
               lahko zdaj v operacionalizaciji seveda pomagajo pri izvedbi celotne zakonodaje. In
               seveda še enkrat ponavljam, mislim, da tudi s sprejetjem vseh aktivnosti in potekom
               vseh aktivnosti, tudi z včerajšnjo dokončno uskladitvijo okvira prenosa finančnih
               sredstev in kadrov na pokrajine je s strani Vlade zelo jasno izražen signal, da
               želimo imeti pokrajine, želimo jih imeti iz tega razvojnega momenta oziroma prispevka
               k nadaljnjemu razvoju Slovenije, ki ga tudi iz tega naslova dodatno pričakujemo.
               Ocenjujemo, da ni mogoče narediti tega koraka naprej, če do pokrajin ne bomo prišli.
               V tem smislu pa tudi apeliram, da res v največji možni meri tudi v Državnem zboru
               sprejemanje zakonodaje poteka čimbolj tekoče, ker sicer lahko ta eventualna odlaganja
               pomenijo odlaganja v nek naslednji mandat, kar pa mislimo, da z vidika ustanavljanja
               pokrajin ne bi bilo dobro, ker pomeni, da se na nek način tudi pokrajinam
               odpovedujemo. Jaz še vedno verjamem v tisto zavezo političnih strank, ki so jo na nek
               način tudi sprejele, ko so omogočile spremembo ustave.</p>
               <p>In mogoče bi v zaključnem delu še enkrat ponovil tudi to, da kar zadeva naše službe
               in mene osebno, prepričan sem pa da tudi v tistih delih kjer je potrebno služb
               ostalih ministrstev, da smo absolutno odprti za nadaljnjo razpravo, nadaljnja
               usklajevanja in tudi sam predlagam, da se v roku teh nekaj dni, ker se tudi sam
               strinjam, da bi bilo smiselno razpravo ne odložiti ampak prestaviti, da se še enkrat
               ali tudi večkrat ponovno srečamo z vsemi poslanskimi skupinami in tudi na podlagi
               dokumentov, ki so bili nazadnje včeraj na Vladi sprejeti razčistimo nadaljnje dileme
               iz tega naslova.</p>
               <p>Toliko z moje strani. Hvala.</p>
            </sp>
            <sp xml:id="SDT4-OZLSIRR-Redna-014-2007-10-03.sp7">

               <speaker>PREDSEDNIK FRANC JAZBEC:</speaker>

               <p>Hvala lepa gospod minister.</p>
               <p>Imamo tri predloga. Prvega kolega Kontiča in drugega Poslanskega kluba LDS, da se
               prve tri točke umaknejo z dnevnega reda in predlog ministra oziroma vlade, da točke
               ostanejo na dnevnem redu pa se prestavi obravnava teh točk za nekaj dni oziroma tako
               dolgo, da bo minister dodatno seznanil poslanske skupine z gradivom, ki ga
               zahtevate.</p>
               <p>Želi o tem še kdo razpravljati?</p>
               <p>Gospa Cvetka Zalokar Oražem, izvolite.</p>
            </sp>
            <sp xml:id="SDT4-OZLSIRR-Redna-014-2007-10-03.sp8">

               <speaker>CVETKA ZALOKAR ORAŽEM:</speaker>

               <p>Hvala lepa za besedo.</p>
               <p>V imenu poslancev Zares moram reči, da bomo podprli predlog, kakršenkoli predlog, da
               pač danes ne bi obravnavali predlaganih treh zakonov. Jaz sicer nisem eksplicitno
               slišala tega iz ust ministra, da bi predlagal, da se danes odloži, ampak mislim, da
               so vsi argumenti temu v prid. Vseskozi smo opozarjali na to, da se seveda
               pokrajinskih zakonov ne more sprejemati po kapljicah in po delčkih in nenazadnje
               zadeva je preresna, glede na to in na kakšen način se je lotevamo in se seveda dotika
               izjemno dolgotrajnih rokov in se bo v prihodnosti dotikala pravzaprav tudi slehernega
               državljana in državljanke in to na mnogih področjih, če seveda pogledamo vsebino, ki
               naj bi jo pokrivale pokrajine. Nam se zdi, da tako ne moremo sprejemati te
               zakonodaje, da je tako, kot bi se z nami Vlada igrala mačka z miško, ob enem pa
               seveda sprejemali mačka v žaklju. Maček v žaklju pa je v tem, da pravzaprav v tem
               trenutku še vedno, po naši oceni, ključnih dokumentov, verificiranih, korektnih,
               sprejetih ni. So stvari v usklajevanju, so v dogovorih, so v osnutkih, neke stvari so
               tudi včeraj popoldne sprejete, tik pred sejo odbora, kar kaže na izjemno časovno presijo pod katero se to
               dogaja in sama se seveda sprašujem kakšna bo kvaliteta takšnih dokumentov, ki so
               sprejeti, pripravljeni v takšnih časovnih presijah in pod, očitno, strašnimi
               pritiski, da pokrajine za vsako ceno, poudarjam, za vsako ceno pač morajo biti.</p>
               <p>Pokrajine se nam, lahko rečemo, kar dogajajo oziroma se morajo dogajati in to ni
               način, ki bi vzbujal v naši poslanski skupini zaupanje, da bi si upali prevzemati
               tudi odgovornost za takšne zadeve. Ni znano število pokrajin, kljub temu, da smo tudi
               mi realisti in da lahko rečemo, da ste se ali pa da se je ena velika večina že
               sprijaznila s 14-imi pokrajinami. Takšne so tudi vladne štiri nove variante, ki
               seveda števila pokrajin niso zmanjšale. Mi smo v zadnjih pol leta vložili ogromno
               naporov v to, da bi vendarle število pokrajin racionalizirali. Menim, da je še vedno,
               razen politike in določenih zlasti lokalnih interesov oziroma lokalnih veljakov, da
               večina ljudi vendarle meni, da bi Slovenija morala ustanoviti bistveno manjše število
               pokrajin. In nenazadnje Vlada nam ni odgovorila in nikoli ni pripravila izračunov v
               čem je oziroma kako je lahko odgovor dan, da je 14 pokrajin v finančnem smislu enako,
               kot 8. Skratka tu tega odgovora ni.</p>
               <p>Mi smo pripravljali amandmaje, pripravili smo jih z izjemno muko in težavo. Nekateri
               so danes povedali, da jih sploh niso uspeli, seveda kajti težko je pripravljati
               amandmaje, če sploh ne veš zakaj in na kakšni podlagi naj bi se to dogajalo. Seveda,
               za to so amandmaji takšni, da bi jih tudi mi morda v prihodnosti želeli še
               verificirati, popraviti, če bomo to dobili.</p>
               <p>Stališče poslancev Zares je, da ne bomo podprli zakonodaje drugače, kot v paketu,
               izključno v paketu ali pa ob znanih dejstvih: kolikšno število pokrajin bo v
               Sloveniji, s finančnimi analizami in to takšnimi, ki ne določajo samo globale, ampak
               s finančnimi analizami, ki določajo tudi glede na pristojnosti, ki so zdaj že v
               zraku, določajo tudi ali v resnici tista fenomenalna formula zadošča za to, da bodo
               te pristojnosti, ki so pa izjemnega pomena za državljane. To so vse regionalne ceste,
               srednje šolstvo, regionalne bolnišnice. Zavedajmo se kaj vse prehaja na pokrajine, če
               je za to v resnici zagotovljeno dovolj sredstev za vse te zadeve. Ni kadrovskih
               načrtov. Jaz moram reči, da je mene včerajšnja številka 400 ljudi, ki bodo na nek
               način preneseni na pokrajine, mi nikakor ne vzbuja zaupanja da je to neka resnična,
               prava številka. Rada bi videla kadrovski načrt, ki je pripravljen. In iz izkušenj, ki
               jih imam iz nižje lokalne ravni, to je občin, si pravzaprav ne zamišljam, da bo
               pokrajina ob vseh pristojnostih, ki jih lahko zdaj nekako slutimo imela zaposlenih
               manj kot 100 ljudi. Si ne zamišljam. Povprečna občina,  tam okrog 25.000 ljudi na 50 zaposlenih, to pomeni, da
               na pokrajini ne govorimo in ne, bom rekla, dajemo informacij kot da bodo vse
               slovenske pokrajine brez zavodov, saj ta dostavek je bil, imele samo na birokratski
               ravni 400 ljudi, to ni res in dam zdaj in stavim za karkoli, da ta številka bo
               bistveno, bistveno, bistveno večja. Potem naslednji dokument, ki ga ni je tehnični
               zakon. Res je, da ga lahko si ogledujemo, da spremljamo neko razpravo v okviru Vlade,
               vendar tega zakona formalno-pravno in uradno ni. Ni volilnih enot in tudi ni,
               vendarle ne zame to kar zdaj berem ni dokončnega dogovora o dvoživkah. To, kar je
               bilo slišati v zadnjih dneh o tem problemu, je zame še vedno tako kot da se
               pogovarjata dva gluha in vsak govori svojo resnico, če govorim o stališčih na eni
               strani ministra Žagarja in na drugi strani ministra Viranta. Skratka, brez teh
               ključnih dokumentov poslanci Zares ne bomo sodelovali oziroma prav gotovo ne bomo
               podpirali te zgodbe ustanavljanja pokrajin. Res je, da tudi mi lahko rečemo, da je
               sodelovanje z ministrom Žagarjem korektno, da se veliko pogovarjamo, izmenjujemo
               mnenja, da se mnogokrat tudi v marsičem strinjamo, da pa žal rezultatov teh
               predlogov, pobud, idej, opozoril česarkoli kar dajemo enostavno ne najdemo v tej
               končni obliki dokumentov, ki prihajajo tako ali drugače na mizo. In dovolite mi samo
               še eno pripombo v zadnjem obupu, da jo izrečem, kajti moram reči, da sem nekako nad
               tem kar sem do zdaj počela in kar je počela naša poslanska skupina v zvezi z manjšim
               številom pokrajin pravzaprav nekje že obupala oziroma vrgla puško v koruzo, da je to
               tudi za nas zdaj že, zdaj bom pa rekla, kruto dejstvo, ne bom pa govorila, da je
               politično. Če bi vsaka od večjih strank se odrekal eni od pokrajin, ki jo forsira
               zaradi svojih lokalističnih interesov, potem bi zelo hitro prišli do bistveno
               manjšega števila pokrajin. Vsak ima kakšno pokrajino, ki jo na silo forsira, je vpet
               v to zgodbo in na ta način se kar posujmo s pepelom v tem prostoru vse stranke, da
               smo v to vpeti in smo tudi sami ujetniki te zgodbe in zato bodo končni račun
               plačevali državljani Republike Slovenije, ko bodo dobili izstavljen račun za te
               pokrajine, ki ne bodo racionalne in bodo tudi finančno izjemno, izjemno velik
               zalogaj.</p>
            </sp>
            <sp xml:id="SDT4-OZLSIRR-Redna-014-2007-10-03.sp9">

               <speaker>PREDSEDNIK FRANC JAZBEC:</speaker>

               <p>Hvala lepa. Besedo ima gospod Trofenik.</p>
            </sp>
            <sp xml:id="SDT4-OZLSIRR-Redna-014-2007-10-03.sp10">

               <speaker>VILI TROFENIK:</speaker>

               <p>Hvala za besedo. Lep pozdrav! Jaz bom podprl predlog kolega Kontiča. Mogoče bi bil
               sprejemljiv tudi predlog ministra, ki je bil tako med vrsticami povedan, vendar ob
               določenih pogojih. Zakaj bom podprl? Ne želim sodelovati v projektu, ki je bil enako
               zanič ali pa še slabši kot je bila uvedba lokalne samouprave leta 1994. Takrat je
               sicer bilo potrebno lokalno samoupravo nujno potrebno uvesti in bi to lahko na nek
               način opravičevali s slabo sprejeto zakonodajno, nedomišljeno in podobno v katerih
               smo jih sicer popravljali 1998 leta pretežno, pa še vedno jih popravljamo, čeprav je
               vse skupaj zaspalo in trdim, da problematika lokalne samouprave še zdaleč ni urejena
               in rešena. Pri uvedbi regionalizacije je  situacija pa le nekoliko drugačna. Spadam med tiste, ki trdim, da ni
               za vsako ceno bilo treba sprejemati regionalizacije, ker je razvoj zagotovljen z
               drugimi inštrumenti, ki so v teku, o tem bi lahko na široko razpravljali, pa nisem
               nasprotnik regionalizacije, vendar trdim, da je ni treba sprejemati vrat na nos in da
               ni to argument za eventualne kikse, ki bi jih pri tem napravili. Mislim pa, da je
               predlagatelj, jaz sem prav tako v zadregi, ne bi rad osebno štartal na ministra
               odgovornega, ki je v zelo neprijetni vlogi, ampak ne gre drugače. Jaz sem pričakoval
               z velikimi upi in zadovoljstvom, ko je on prihajal in prevzemal to funkcijo, zato je
               moje razočaranje zdaj toliko večje po treh letih. Uvedba regionalizacije, ne vem kako
               razmišljate avtorji ali predlagatelji, če uvajamo neko inštitucijo ali ustanovo jo
               moramo najprej ustanoviti v tem smislu, da bomo vedeli kakšna je, kako velika je,
               kašne naloge bo imela, ki so s tem povezane, ker je za vsako stvar treba neko
               kritično maso in ko bi imeli naloge, potem rabimo upravljavsko strukturo za to
               inštitucijo in ko imamo upravljavsko strukturo rabimo na eni strani financiranje
               vzporedno pa tudi volilni sistem kako bomo to upravljavsko strukturo postavili. Mi
               smo začeli na sredi. Nimamo niti pokrajin, ne vemo kako velike so, tisti predlog od
               40 pa nekaj do pol milijona seveda nastavlja to past v katero so se predlagatelji
               ujeli in za katero znajo povedati samo en razlog, da je to realna ali celo priznajo
               politična, nek lokalni <q>"watch"</q> nas je tistih, ki se zavzemamo za šest do osem, da bom
               konkreten, proglasil za numerologe. Kaj so pa potem tisti, ki pravijo, da je edina
               zveličavna rešitev 14 in zato nimajo nobenega strokovnega argumenta niti enega ne,
               razen politično voljo v smislu kar je kolegica Oražmova prej povedala. Zato enostavno
               ni možno sprejeti kvalitetnega in odgovorno zakona ne o financiranju, ne o volitvah
               in marsičem še drugem, če ne vemo kdo so, kakšne so in kako velike so te pokrajine.
               Pisanje teh amandmajev je ....<stage>/nerazumljivo./</stage>..delo. Lahko si na nek način
               provokator, da želiš s predlogom amandmaja sprožiti določen problem ali odpravo,
               odgovornega pa je zelo težko napisati, ker teh rešitev ni možno biti na kopiti od 40
               ali 50.000 do pol milijona. In če je odgovornost in želja jaz mislim, da bi moral
               biti čim večji nacionalni konsenz pri takšni uvedbi regionalizacije, potem nujno
               rabimo, oprostite jaz se ne bom pridružili tistim o volilnih enotah, ker do tistega
               boste tako prišli z enim velikim problemom že v volilnem sistemu, ampak na neki
               predpostavki kompletno projekcijo oziroma odločitev koliko jih je, katere so in kako
               velike bodo posledično in direktno naloge, veste mene takšne medijske novičke kot je
               včeraj padla o 400 delavci in o milijardi 200 evrov, saj to neresno, to je neresno,
               ker se iz teh predlogov odgovornih kvalitetnih rešitev ne da napraviti, drugič pa
               tisto o milijardi 200 nič ne pove, čisto nič, to je ponovitev iz obrazložitve tistega
               zakona o financiranju, tam ste tudi to napisali, ki pa tudi s tem nič ne poveste. Pa
               še nekaj, če želimo, ne skrivajte izračunov, ki jih morate dati, to ni seznam  v smislu nekega mega amandmaja
               razvade tega Državnega zbora vsakoletnega koalicijskega o nekih cestah ali
               cestogradnji, to je zelo odgovorno početje. Podrobna debata o teh argumentih in
               neodgovornosti bo možna konkretno posameznih vsebinah, posameznih zakonov kjer se
               odpirajo te dileme, zato zdaj v obrazložitvi moje odločitve, da bom glasoval za
               predlog kolega Kontiča, seveda bi bilo predolgo in široko in tudi verjetno kršitev
               Poslovnika. Še enkrat ponavljam podprl bom predlog kolega Kontiča, ker je logičen in
               to ne z vidika ali z namenom nekega zavlačevanja, tisti, ki tolmačijo to kot
               zavlačevanje morajo priznati, da niso izpolnjeni pogoji s strani predlagatelja za
               odgovorno odločanje in postopek, bi pa pristal tudi na ministrov predlog, če bi to
               pomenilo, da bo v tem času, ki je potreben za to poslal dokončno obliko svojih dveh
               predlogov o pristojnosti in o pokrajinah število, da bo...<stage>/nerazumljivo./</stage>. in tiste
               ljube izračune dajte jih končno ven, da bomo takrat lahko tudi o zakonu o
               financiranju kot pomembnem zakonu odgovorno razpravljali in odgovorno odločali. Hvala
               lepa.</p>
            </sp>
            <sp xml:id="SDT4-OZLSIRR-Redna-014-2007-10-03.sp11">

               <speaker>PREDSEDNIK FRANC JAZBEC:</speaker>

               <p>Hvala lepa. Besedo ima gospod Barovič.</p>
            </sp>
            <sp xml:id="SDT4-OZLSIRR-Redna-014-2007-10-03.sp12">

               <speaker>BOGDAN BAROVIČ:</speaker>

               <p>Hvala lepa. Spoštovane kolegice, kolegi! Podprl bom predlog gospoda Kontiča.
               Obrazložitev je naslednja. Prvi stavek, ki bi ga rad rekel je isti, ki sem ga povedal
               na tem simpoziju, ki sem se ga z veseljem vsaj delno udeležil, ustavimo žogo. Gospod
               minister je svoje delo opravil, pionirsko delo, težko delo. Dal je nek osnutek, ta
               osnutek je potrebno zdaj premleti. Zakaj? Obrazložil bom naprej zakaj. Najprej še
               vedno trdimo v Slovenski nacionalni stranki, da bi število pokrajin moralo postati
               ustavna kategorija, s tem bi preprečili različne politične igre, ki bodo nastale ob
               možnih političnih spremembah, to vsi dobro vemo in to vsi moramo sprejeti za svoje.
               Nekdo bo želel 14, drug 16, eden 12, en 8, to se že dogaja v pokrajinah. Če bi bilo
               število pokrajin ustavna kategorija, potem teh težav ne bi bilo. Drugi razlog zakaj
               ustavimo žogo, zakaj ne divjati je, ne vem, če se je kdo že pogovarjal z uporabniki,
               govorimo o 13. členu, ki govori o nalogah pokrajin. Uporabniki, v narekovajih seveda,
               so zbegani, konkretno, nihče ne ve kako naj bi na regijskem nivoju prenosov izvirnih
               pristojnosti kot so predvidene delovalo zdravstvo, pojma nimajo, zbegani so, iščejo,
               ne najdejo se, ne vedo kako in kaj, ampak to je samo eno od področij, ki jih najdete
               v 13. členu, ki govori o 14-ih ali 16-ih izvirnih pristojnosti. Naprej. Pozabljate,
               da je bil en predlog oblikovanja 14-ih pokrajin že dan v obravnavo občinskim svetom
               in po mojih podatkih je velika večina občinskih svetov sprejela sklepe, konkretno,
               Zasavje je sprejelo sklep in podprlo predlagan o regijo v prvi verziji, zdaj dobimo
               na mizo drugo. Kaj? Sklep občinskega sveta vendarle ni samo kar nekaj. To je
               odločitev občinskega sveta, ki jo je potrebno spremeniti. Naslednje vprašanje, ki se
               nam postavlja in bi radi slišali odgovor, pa vem, da ga ne moremo danes, je zelo
               konkretno. Kaj bo z Državnim svetom, kakšno vlogo bo imel Državni svet po ustanovitvi
               regij? Ali obstaja, ali bo obstal, ali ga ne bo več? Vprašanj je še veliko.  Zato, spoštovane kolegice in
               kolegi, ustavimo žogo, posvetujmo se skupaj s stroko, uskladita naj se dve
               ministrstvi, ki sta v isti vladi; uskladita naj se dve ministrstvi, ki sta v isti
               vladi, ne da stojita en proti drugemu in ko bodo te vsebine jasne, potem bo seveda
               oblikovanje pokrajin tudi dosti lažje. Ne hitimo, ko enkrat imamo pokrajine; spomnimo
               se leta 1994, potem vemo kako težka je pot nadaljnjih sprememb in političnih želja,
               ki jih ni malo. Podpiram predlog gospoda Kontiča.</p>
            </sp>
            <sp xml:id="SDT4-OZLSIRR-Redna-014-2007-10-03.sp13">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen mag. Žnidaršič.</p>
               <p>Izvolite.</p>
            </sp>
            <sp xml:id="SDT4-OZLSIRR-Redna-014-2007-10-03.sp14">

               <speaker>MAG. FRANC ŽNIDARŠIČ:</speaker>

               <p>Lepa hvala.</p>
               <p>Torej, naša poslanska skupina je imela velike težave pri odločitvi o tem ali bi
               podprli umik teh treh točk dnevnega reda, vendar je na koncu prevladalo stališče, da
               bi nam lahko kdo očital, da zaviramo ustanovitev pokrajin. Mi mislimo, da ta voz mora
               iti naprej, seveda pa je potrebno storiti vse, da bi oblikovali takšne rešitve, ki
               bodo dejansko dobre. V tem smislu seveda ta hip pogrešamo tehnični zakon, pa tudi
               dokončno odločitev o številu pokrajin za katere še vedno ne vemo koliko jih bo,
               čeprav naj bi bilo nekako širše sprejeto, da jih bo 14. Vendar mi smo že povsem na
               začetku povedali, da se bojimo, da bo teža teh pokrajin nesorazmerno različna zaradi
               števila prebivalcev v razmerju od ena proti deset, kar seveda ni dobro, ampak za
               enkrat še ne vemo kaj se bo v resnici zgodilo. Res pa je, da smo ta hip pripravljeni
               podpreti tretji predlog, to je predlog ministra gospoda Žagarja, ki je brez dvoma
               opravil veliko delo na področju, kjer do zdaj ni bilo nobenega zakona. Vsi zakoni so
               pripravljeni na novo in iz tega vidika povsem verjamemo, da niso mogli biti idealni
               in da se bo tudi kasneje, ko bomo vsi skupaj prepričani, da delamo nekaj dobrega in
               bodo sprejeti, se bo kasneje še vedno pokazalo, da so potrebne spremembe in da ni
               bilo mogoče vsega vedeti vnaprej, kaj rabimo za to, da bi pokrajine lahko imele
               zakonodajo, ki bo povsem dobra in brezprizivno sprejemljiva za vse.</p>
               <p>Tako, da mi bomo podprli tretji predlog v upanju, da bomo izvedeli dodatne
               informacije v razgovoru z gospodom ministrom, ki je napovedal razgovore s poslanskimi
               skupinami. Mislimo, da je to pot, ki mora pripeljati k boljšemu razumevanju
               problematike ta hip, glede na to kar nam manjka in seveda prispevati k temu, da bi
               pri obravnavi amandmajev lažje sprejeli tiste rešitve, ki bodo izboljšale predlagane
               podlage teh zakonov.</p>
               <p>Hvala lepa.</p>
            </sp>
            <sp xml:id="SDT4-OZLSIRR-Redna-014-2007-10-03.sp15">

               <speaker>PREDSEDNIK FRANC JAZBEC:</speaker>

               <p>Hvala lepa.</p>
               <p>K besedi je prijavljen gospod Gulič.</p>
               <p>Izvolite.</p>
            </sp>
            <sp xml:id="SDT4-OZLSIRR-Redna-014-2007-10-03.sp16">

               <speaker>ALEŠ GULIČ:</speaker>

               <p>Spoštovani kolegice, kolegi, predsedujoči.</p>
               <p>Jaz se seveda dobro spomnim začetnega navdušenja, ki je prevevalo poslance v
               prejšnjih in tudi zdajšnjem mandatu, ko se je omenila beseda <q>"regionalizacija,
               regija"</q>. Vendar se je kmalu pokazalo, da gre pravzaprav za zelo preprost princip, da
               se je po terenu kar veliko obljubljalo, tako <q>"vaša bo in še nekaj jih bo"</q>. Seveda, če
               bi vse te <q>"vaše"</q> prešteli, bi jih bilo bistveno več kot 14, ampak ljudi to takrat ni
               zanimalo. Danes je seveda drugače. Danes so seveda ljudje ugotovili, da se je tisto
               vaše pojavljalo tudi kje drugje po Sloveniji, ne samo pri njih in veliko bolj z
               dvomom gledajo na to število regij in na regionalizacijo nasploh. Nekateri tukaj
               imamo dobro izkušnjo iz včerajšnje seje Komisije za narodne skupnosti, ko smo
               obravnavali amandmaje k tem zakonu in pravzaprav videli, da se zelo kmalu zapletemo,
               da so rešitve nemogoče že pri amandmajih, ki so se tikali samo enega malega segmenta
               celotne materije in tudi državni sekretar se je tako velikokrat izvlekel s principom
               "lex est makina<stage>(?)</stage>" torej, pokazal je na nek zakon, ki ga seveda mi nismo videli,
               gotovo je pa tam rešeno, to je tam povedano in tako naprej. Potem pač človek lahko
               ostane brez besed, saj tudi ne ve kaj bi konec koncev vprašal. To se je najbrž
               dogajalo tudi z vsemi, ki so za današnjo razpravo pisali amandmaje in bi se najbrž
               odgovori spet pojavili na tak način.</p>
               <p>Pri regijah se je pač uporabila takšna Gaitsova metoda ustvariti neko navidezno
               potrebo in jo potem s ponavljanjem transformirati v realno potrebo in seveda prepričati ljudi kako so regije
               zelo, zelo potrebne in ravno 14 jih mora biti. Da jih mora biti ravno 14 se vidi
               seveda tudi iz teh zadnjih osnutkov, ki smo jih tako dobili na vpogled, kjer so
               pravzaprav vse variante vezane na 14. Da jih mora biti 14 dokazuje tudi to, da nismo
               dobili nobene simulacije za 6 za 8, tudi za 14 ne, zaradi tega, čeprav je bilo
               večkrat rečeno, da to obstaja, da to je, da bo prišlo, da bomo že videli, ampak
               seveda se to ne bo zgodilo. Zakaj ne? Zaradi tega, ker je pač zdaj strah, da so se te
               obljube pregloboko zasidrale med ljudi in da bodo povzročile težave na naslednjih
               državnozborskih volitvah.</p>
               <p>Zdaj smo pa seveda pred tem. Do državnozborskih je tako bruto še eno leto, neto pa
               seveda veliko manj, glede na to, da so se nekatere stranke odpovedale recimo
               opozicijski drži v času predsedovanja. Se pravi, da praktično časa ni več. In je to
               seveda siljenje v hitre odločitve, brez argumentov na nek način nespodobno. Poglejte,
               vi vsi svojim sodržavljanom vedno priporočate, da naj si pri kakršnikoli pogodbi
               preberejo še drobni tisk. Kaj naj pa tukaj preberejo? Ni debelega tiska in ni
               drobnega, prazno je, ki bo napisan kasneje. Saj bo v redu, verjemite nam, mi smo pač
               tako v redu, da bo to zagotovo v redu. Moram reči, da podpiram predlog, da se te
               točke umakne z dnevnega reda, da se nadaljuje pa zaradi mene tudi če se te zadeve ne
               zgodijo v tem mandatu. Mislim, da bi bilo zelo narobe, tudi zaradi tega, ker bodo vse
               posledice padle v naslednji mandat, da vam je jasno.</p>
               <p>Dr. Ivan Žagar, ki je opravil ogromno delo je seveda zdaj s 14 <q>"cveki"</q> pribit na
               križ regionalizacije, če bi jih bilo pa 6, bi bil pa s 6-imi, bodimo si na jasnem, da
               pravzaprav tudi to bistveno ne spremeni zadeve, ampak gre za to, da dokler nimamo
               pred sabo vseh parametrov, vseh elementov, vseh 6 zakonov o katerih lahko
               razpravljamo, dokler ne obstaja nek drobni tisk izven tega na katerega se potem po
               principu "lex est makina<stage>(?)</stage>" lahko predlagatelji izgovarjajo, toliko časa ne moremo o
               tem govoriti. Pogoji za obravnavo niso izpolnjeni - zelo preprosto.</p>
               <p>Hvala lepa.</p>
            </sp>
            <sp xml:id="SDT4-OZLSIRR-Redna-014-2007-10-03.sp17">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen še gospod Hvauc.</p>
            </sp>
            <sp xml:id="SDT4-OZLSIRR-Redna-014-2007-10-03.sp18">

               <speaker>SREČKO HVAUC:</speaker>

               <p>Hvala lepa gospod predsednik.</p>
               <p>Razprave v tem mandatu so pokazale, da je ustanovitev pokrajin za Slovenijo nujna,
               nujna zaradi mnogih razlogov, zaradi velikih razlik v razvoju, razlik glede BDP-ja,
               glede zaposlitvenih možnosti, da ne govorim še kaj drugega. Tudi vsi podatki, vse
               analize kažejo v to smer in zato smo tudi dosegli velik konsenz znotraj Državnega
               zbora, ko smo spreminjali ustavo, ki je podlaga za to zakonodajo, ki je pred nami.
               Jaz sem bil takrat prepričan, da je podpora temu projektu tudi dejanska, nisem
               računal na to, da bi kdo pač imel figo v žepu in upam, da je takšna podpora tudi še
               danes prisotna. Če smo pri ustavi govorili o nekem bolj načelnem pristopu, načelni
               podpori smo pa danes ali pa v tem obdobju prišli do trenutka, ko je potrebno dejansko
               skozi podporo zakonodaje podpreti ta projekt. Strinjam se s tem, da bi v idealnih pogojih bilo potrebno imeti
               na mizi paket vseh zakonov in bi pred sabo imeli dejansko kompletno sliko. Vendar
               tudi iz praktičnih razlogov, tudi razlogov, ki jih je navedel gospod minister je to
               mogoče v praksi malo težje uresničljivo. V vsakem primeru pa moramo imeti pred sabo
               to sliko, da projekt uvedbe pokrajin v nobenem primeru ne bo stekel, če ne bomo
               uspeli vseh zakonov. To pomeni, da tudi če sprejmemo te tri zakone in se potem zaradi
               takšnih ali drugačnih razlogov zadeva ustavi, pade pač kompleten projekt. Torej nič
               ni narobe, če gremo po korakih in pridemo do končnega rezultata.</p>
               <p>Moti me to, kar sem poslušal, da so glavni razlogi, da ne moremo teh prvih treh
               zakonov obravnavati, ker ne poznamo meja teh pokrajin. Jaz mislim, da tako pomemben
               projekt za Slovenijo ne more biti odvisen od tega ali bo ena občina v tej pokrajini
               ali drugi pokrajini, je sicer to pomembno, potrebno je upoštevati mnenje teh občin,
               ampak celoten projekt ne more stati zaradi tega, ker se dve občini med seboj ne
               moreta dogovoriti v kateri pokrajini bi katera bila. To je prvo kar je. Tudi kar se
               tiče, ali samih imen, sedežev in tako naprej je sicer to pomembno, ampak gledano z
               vidika celotnega projekta, jaz po mojem prepričanju to ni tako pomembno, da bi zaradi
               tega moral cel projekt stati zato, da se bomo pač odločili za en majhen kamenček v
               tem mozaiku, ali bo tak ali tak.</p>
               <p>Naslednje kar je - nimamo volilnih enot. Prosim vas lepo, ali je za delovanje
               pokrajin ali so pomembne volilne enote? Volilne enote so pomembne za tiste politične
               špekulante, ki računajo na kakšen način bodo v teh pokrajinah izvrševali ali
               zadovoljevali svoje politične interese. To pa pomeni, da postavljajo neke politične
               interese, strankarske in še ne vem kakšne pred dejanski namen, da Slovenijo razvijamo
               po delih, po vseh pokrajinah, ne pa da zadovoljujemo svoje lastne politične potrebe.
               In zaradi tega jaz menim, da pogojevati nadaljnje delo s tem, da morajo biti
               popolnoma znane vse te volilne enote, jaz mislim, da politično ni higienično in tudi
               takšni ljudje, če dejansko dobronamerno mislijo. Je pa res, tu se pa strinjam, da je
               mogoče še marsikaj odprtega - okrog premoženja, okrog pristojnosti, okrog kadrov in
               tako naprej. Tu bi si pa mogoče res vzeli še par dni časa, zato bi jaz podprl predlog
               ministra, da ne da te točke umaknemo z dnevnega reda, ampak dejansko da začasno
               prekinemo in v tem obdobju, če je potrebno še dodatno osvetlimo nekatere stvari, ki
               so danes še malo premalo znane. Nenazadnje tudi to, kar je vlada včeraj sprejela, bi
               bilo mogoče pametno, da se bolj podrobno s tem seznanimo in podpiram predlog, da to obravnavo za nekaj dni
               prestavimo.</p>
            </sp>
            <sp xml:id="SDT4-OZLSIRR-Redna-014-2007-10-03.sp19">

               <speaker>PREDSEDNIK FRANC JAZBEC:</speaker>

               <p>Hvala lepa. K repliki je prijavljena gospa Cveta Zalokar Oražem.</p>
            </sp>
            <sp xml:id="SDT4-OZLSIRR-Redna-014-2007-10-03.sp20">

               <speaker>CVETKA ZALOKAR ORAŽEM:</speaker>

               <p>Hvala lepa.</p>
               <p>Želela bi replicirati na to navrženo stališče zakaj in iz kje izvira interes, da bi
               bilo vendarle dobro poznati tudi vprašanje volilnih enot.</p>
               <p>Jaz na to, kar je rekel gospod Hvauc sploh sama nikoli nisem pomislila tako, da vsak
               pač misli na tisto, kar se v njegovi glavi plete in ne gre za špekulantske interese
               strank. Seveda pa bi želela opozoriti, da je pri volilnih enotah izjemno pomembno,
               vsaj z vidika nas, in mi smo takšne amandmaje tudi pripravili, če bi jih pogledali bi
               to lahko tudi videli. Gre za vprašanje uveljavljanja interesov manjših občin znotraj
               pokrajin, kajti občine pravzaprav neke neposredne ne bodo imele, županski svet je
               samo posvetovalni organ, ki daje mnenje in iz tega vidika se pač nam zdi izjemno
               pomembno vprašanje kako se bodo umeščale volilne enote v bodoče pokrajine, da bodo
               lahko tudi interesi manjših občin prišli do izraza.</p>
            </sp>
            <sp xml:id="SDT4-OZLSIRR-Redna-014-2007-10-03.sp21">

               <speaker>PREDSEDNIK FRANC JAZBEC:</speaker>

               <p>Hvala lepa.</p>
               <p>K razpravi je prijavljen gospod Petek.</p>
            </sp>
            <sp xml:id="SDT4-OZLSIRR-Redna-014-2007-10-03.sp22">

               <speaker>MILAN PETEK:</speaker>

               <p>Hvala predsednik.</p>
               <p>Prijavil sem se zaradi tega, ker je pač od tistega prvotnega predloga, ko sva s
               kolegom Kontičem predstavljala predlog za umik točke z dnevnega reda, prišlo do
               predloga, ki ga je podal gospod minister torej, da se za nekaj dni premakne razprava
               torej, da se seja ne prekine, ali točke razveljavijo, ampak prestavi.</p>
               <p>Torej, teh nekaj dni je seveda en pojem, ki bi ga jaz bolj konkretnega slišal. Ne
               vem kaj je mislil gospod Žagar pod teh nekaj dni. On pozna kaj imajo v svojih vladnih
               kabinetih pripravljeno, on ve kakšni so izračuni, on ve ali so napravljene
               alternative, on ve ali so bile kakršnekoli raziskave javnega mnenja delane in zato je
               teh nekaj dni zame zelo pomembno. Ker če je to samo poskus, da se za nekaj dni
               predstavi in čez nekaj dni ne bo nobene drugačne vsebine, potem na tak predlog ne
               pristajam. Zaradi tega želim in mislim, da moramo najprej glasovati o predlogu za
               prekinitev oziroma umik točk dnevnega reda, kasneje pa če do tega pač ne pride tudi o
               tem, da predstavimo razpravo.</p>
               <p>Mimogrede pa izkoriščam priložnost, ker sem pri besedi, da povem še nekaj o vseh teh
               razpravah, ki so sedaj že razprava o tej zakonodaji, čeprav v začetku to ni bilo
               zamišljeno. Večina govornikov je povedala bistvo vseh teh naših zagat, kako
               zagovarjati tam, kjer moraš zagovarjati torej, ali v poslanski skupini ali v svojih
               političnih strankah ali okolju v katerem živiš te predloge pokrajin, ki so pred nami,
               če ne poznaš nekaterih ključnih odgovorov na dileme, ki se vse očitno pred nas
               postavljajo. In če se pogovarjaš z župani, sem prepričan, da tudi župani ne vedo več,
               kaj s temi pokrajinami dobivamo. Nekateri so se začeli že krepko otepati teh pokrajin
               in to verjetno, gospod Žagar najbolj ve v svoji stranki, kjer to po mojem tudi čuti,
               da pravzaprav nekateri župani ne vedo in ker ne vedo jasno kaj se jim ruši v njihovi
               avtoriteti, kaj izgubljajo ali kaj dajejo v pokrajinsko institucijo. Zaradi tega so
               ti odgovori potrebni.</p>
               <p>Kar se tiče številke. Sploh nočem polemizirati, zame je danes vsaka razprava o
               številki nesmotrna dokler nimamo tudi alternativnih predlogov, ki so na število 8 ali
               6 ali pa karkoli bo vlada ugotovila, da je smotrno predlagati. Ostati ujetnik teh
               obljub, ki jih je  ministrski
               predsednik dajal je pa nesmiselno politično neodgovorno in mi bomo postali vsi skupaj
               neverodostojni. Kakšne bodo te pokrajine, kaj bomo povzročili tistim, ki bodo morali
               te pokrajine konstituirati? Kateri bedak bo šel sploh kandidirati za pokrajinskega
               glavarja oziroma predsednika pokrajine, ko že zdaj ve, da se mu ne obeta nič dobrega,
               da se mu obeta en mukotrpen posel? To ni oblikovanje prejšnjih občin leta 1995, ampak
               je popolnoma nova inštitucija, popolnoma novi institut, ki ga bo moral nekdo uvajati
               in jaz mislim, da delamo napako, če bomo vztrajali pri, kot pravi gospod Žagar, nekaj
               dni, torej mora biti ta odgovor bolj jasen in takrat morebiti pristanem na to
               predstavitev razprave. Mimogrede še jaz komentiram samo tudi ta očitek okoli volilnih
               enot, torej jaz sem uporabil izraz <q>"že burijo in še bodo burile duhove"</q>, seveda bodo
               burile duhove zaradi tega, ker je objektivno in realno, da je v...<stage>/nerazumljivo./</stage>.. v
               vsaki pokrajini eno ali dve veliki mesti in nekaj manjših občin, ki se čutijo
               ogrožene sedaj že in hočejo vedeti kako približno bodo lahko uveljavljale to svojo
               pozicijo, to svoje število prebivalcev v tej pokrajini zaradi tega bi te principe
               volilnih enot bilo že nastaviti ne zaradi drugega, ne zaradi tega, ker imamo kakšne
               ambicije mislim, da počasi plahni tudi volja pri političnih strankah, da bi se šli
               resno pri 14-ih pokrajinah, torej vodenje teh pokrajin, mislim, da se stranke tudi
               počasi zavedajo, da je številko potrebno znižati, kakšna je pa naj pokaže razprava,
               ki jo bomo opravili v teh nadaljnjih delih.</p>
            </sp>
            <sp xml:id="SDT4-OZLSIRR-Redna-014-2007-10-03.sp23">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljen gospod Homan.</p>
            </sp>
            <sp xml:id="SDT4-OZLSIRR-Redna-014-2007-10-03.sp24">

               <speaker>BOJAN HOMAN:</speaker>

               <p>Hvala za besedo. Vsem prav lep pozdrav! Jaz bi se vrnil malo nazaj, v desetletje
               nazaj, pa bi vprašal kaj pa statistične regije. 12 statističnih regij je bilo, na tem
               se je tudi verjetno gradilo, ene simulacije delalo, nekaj tukaj naprej in zdaj tukaj
               govoriti koliko bo pokrajin, koliko ne, jaz mislim, da to dejansko nima smisla. Jaz
               bi tudi rekel, da tukaj precej kolegi sami do sebe nismo pošteni. Jaz bom povedal,
               včeraj je bilo na Gorenjskem, ko so že župani soglasno sprejeli, da bo Gorenjska ena
               regija so se začeli odvijati ene konference v hotelu Krek pod vodstvom županove LDS
               in Socialnih demokratov, da bi bila Gorenjska verjetno boljša, če bi bila razdeljen
               na dva dela, da bi dobili zgornja Gorenjska kaj manj razvita, da bi dobila več
               denarja kot pa če bi bila ena regija. Jaz samo vprašam, to je še zmeraj tista
               balkanska miselnost, bodimo nerazviti pa bomo dobili več, ja hudiča pa zakaj, dajmo
               biti enkrat pa glejmo tisti, ki je razvit naj gleda naprej pa naj bo razvit, pa ne
               biti <q>"fovšariten"</q> , če ima tisti, ki je razvit, tistemu <q>"nefovšaritnemu"</q> biti
               <q>"fovšaritnemu"</q> ki je nerazvit, če bi dobil malo več. Ne vem, to je še skoz tisto
               bolje biti nerazvit pa, ne vem, jaz to mislim, da to nikamor ne pelje in da se zdaj
               gor gredo, ker nimajo nobene osnove, Gorenjska je kot ena razvita pokrajina toliko in
               če delimo na dva ne bodo zato dobili nič manj denarja ali pa več, ker je cela
               Gorenjska kot ena enota že opredeljena kot razvita. In tukaj jaz ne vem zakaj se
               gremo, pa umik točke pa ne vem kaj toliko energije je bilo notri, dajmo se še
               pogovoriti, pa da gremo zadevo naprej. Zakaj bi zdaj tukaj nekaj blokirali? Dejansko
               je že kolega Gulič prvi rekel, ni potrebno, da bi se to v tem mandatu naredilo,
               seveda jaz vem, držite fige v žepu ni potrebno, počakajmo, počakajmo, pa odlašajmo
               samo ne vem komu na čast pa zakaj. Jaz mislim, dajmo skupaj stopiti pa nekaj
               naredimo. Ali jih bo zdaj tukaj 6 ali 14 pokrajin, ja, dajmo ukiniti pokrajine, samo
               vprašajmo kolege katero pokrajino, takrat boste pa vsi v <q>"luft"</q> skočil <q>"samo mojo
               ne"</q>. Ukinimo goriško pokrajino, ukinimo Štajersko pokrajino, v redu, samo jaz si pa
               ne predstavljam kako boste pa takrat v <q>"luft"</q> skočili <q>"zakaj pa ne Gorenjsko,
               Štajerska pa naj ostane"</q>. Če imamo tukaj sedaj en konsenz, da je toliko, pa da se da
               nekaj izpeljati, jaz ne vem zakaj bi to štopali, poskušajmo, če ne bomo poskušali, če
               ne bomo vpeljali jaz ne vem. Toliko za enkrat.</p>
            </sp>
            <sp xml:id="SDT4-OZLSIRR-Redna-014-2007-10-03.sp25">

               <speaker>PREDSEDNIK FRANC JAZBEC:</speaker>

               <p>Hvala lepa. K besedi je prijavljena še gospa Pečan.
               </p>
            </sp>
            <sp xml:id="SDT4-OZLSIRR-Redna-014-2007-10-03.sp26">

               <speaker>BREDA PEČAN:</speaker>

               <p>Saj jaz ne bi...naj kolega predhodnik ne zameri, ker sem se smejala, ampak ni bilo
               njemu namenjeno, temveč smo se smejali fantastičnim idejam, ki lahko nastanejo pri
               razpravljanju tem katere pokrajine ukinjati in katere ne. Jaz mislim, da bi število
               pokrajin v diskusiji, ki jo imamo sedaj o teh treh zakonih in o zakonu, ki mu pravimo
               s kratko besedo tehnični, pravzaprav ni pomembno zaradi tega katera pokrajina je in
               katera ne, ampak je pomembno zaradi tega, ker v paleti od 6-ih do 14-ih pokrajin je
               možnih kar precej variant, med drugim, recimo če bi se zahteva večine občin,
               poudarjam večine občin na območju severne, južne Primorske in Notranjske pokrajine
               uresničila bi imeli samo 12 pokrajin, zaradi tega, ker je zelo velik občin ne
               županov, občinskih svetov govorilo o tem in se odločalo o tem, da bi bilo treba te
               tri pokrajine združiti in imeti sedež te pokrajine nekje izven občutljivih središč,
               to se pravi Nova Gorica in Koper. Jaz mislim, da ta paleta različnega števila
               pokrajin nosi za sabo zelo različno količino proračunskih sredstev, tega se je treba
               zavedati in ne v tem smislu samo, da je zaradi tega, ker je šest pokrajin je
               prihranek pri birokraciji in tako naprej, ampak tudi zaradi tega, ker se potem o
               pristojnostih lahko nekoliko drugače pogovarjamo. Vendar pa zagotovo ne moremo, bom
               rekla, mirno odločati o zakonu o financiranju pokrajin, če še vedno ne vemo kakšni
               bodo odhodki posamične pokrajine v posamezni verziji od 6 do 14. Jaz mislim, da bi
               morali nujno iz posameznih resornih ministrstev dati podatke kako se ta trenutek
               odlivajo sredstva iz državnega proračuna za posamezne naloge, ki so v tehničnem
               zakonu predvidene, da se prenesejo, katere dodatne naloge bi se lahko še prenesle na
               posamezne pokrajine, če bi jih bilo manj, se pravi, če bi bile večje, poudarek je na
               tem, se pravi tudi močnejše in bi lažje opravljale nekatere naloge, ki jih sedaj
               država zaradi varnosti ne prenaša. Poleg tega bi bilo treba razmisliti tudi o tem, da
               v tehničnem zakonu bi mirne duše lahko za dovolj močne pokrajine enostavno odvzeli
               nekatere izvirne pristojnosti občin in jih prinesli na pokrajino zaradi tega, ker je
               to širše območje, ki lažje obvladuje posamezne naloge, ki so sedaj razbite na nebroj
               občin. In še nekaj bi povedala. Zakonodaja, ki je, zaradi tega tudi podpiram
               različico današnjega odločanja najprej to, ki sta jo dala kolega Kontič in kolega
               Petek, da bi umaknili te točke z dnevnega reda odbora. Zakaj? Zaradi tega, ker je v
               zakonu o volitvah v pokrajinah, to smo že včeraj slišali na Komisiji za narodnosti,
               nista izvedeni oziroma uresničeni dve sodbi Ustavnega sodišča, in sicer ena, ki
               govori o sestavi volilnih odborov in komisij in ena, ki govori o glasovanju po
                  pošti. V zakonu sta obe
               zadevi navedeni, kakšna je sestava teh odborov in komisiji, naveden je tudi kako se
               glasuje po pošti in v kakšnih primerih, vendar tisto kar je Ustavno sodišče
               zahtevalo, da se vnese v zakonodajo tega ni notri. Razlaga, da je eno leto časa za
               to, je smešna, ker eno leto časa se nanaša na tiste zakone, ki že veljajo, ki so že v
               teku, tisti zakoni, ki so komaj v drugem branju v Državnem zboru bi že pred prvim
               branjem morali biti kar se tega tiče popravljeni zaradi tega, ker je Ustavno sodišče
               svoje odločitve sprejelo daleč prej preden je ta zakonodaja prišla v obravnavo v
               Državni zbor. Moram reči, da tudi ne pričakujte, da bomo poslanci vlagali amandmaje
               zato, da odpravljamo napake, pomanjkljivosti, ki jih je ponudila v sprejem Državnemu
               zboru Vlada. To bi morala pravzaprav Vlada umakniti in dati drugačno besedilo zakona
               že v prvem branju.</p>
            </sp>
            <sp xml:id="SDT4-OZLSIRR-Redna-014-2007-10-03.sp27">

               <speaker>PREDSEDNIK FRANC JAZBEC:</speaker>

               <p>Hvala lepa. Spoštovani, naj spomnim, da smo pri sprejemanju dnevnega reda, in sicer
               v fazi umika predloga za umik točk z dnevnega reda. Opravili smo precej široko
               razpravo. Zato glede na to, da oba predloga za umik tako poslanca kolega Kontiča kot
               Poslanskega kluba LDS predlagata umik 1., 2. in 3. točke dnevnega reda 14. redne seje
               odbora s podobno obrazložitvijo, predlagam, da hkrati glasujemo o obeh predlogih. Kdo
               nasprotuje temu predlogu? Prehajamo na glasovanje o obeh predlogih za umik točk z
               dnevnega reda 14. seje Odbora za lokalno samoupravo in regionalni razvoj, in sicer 1.
               točke predloga zakona o pokrajinah, druga obravnava, 2. točke predloga zakona o
               volitvah pokrajin, druga obravnava in 3. točke predlog zakona o financiranju
               pokrajin, druga obravnava. Želi kdo besedo za obrazložitev glasu? Gospa Zalokar.</p>
            </sp>
            <sp xml:id="SDT4-OZLSIRR-Redna-014-2007-10-03.sp28">

               <speaker>CVETKA ZALOKAR ORAŽEM:</speaker>

               <p>Hvala lepa. Jaz bi želela preden gremo na glasovanje vendarle odgovor kaj pomeni to
               kar je kolega Petek že izpostavil. Kdaj bo odbor po predlogu, ki ga predlaga minister
               oziroma koalicija, začel in obravnaval to pokrajinsko zakonodajo? Želim natančen
               odgovor kdaj bodo izpolnjeni pogoji. Kateri dokumenti so tisti, ki jih moramo še
               prejeti člani odbora, da ne bomo naslednjič dve ure tukaj debatirali kako je kdo in
               kaj je kdo imel v glavi, da pomeni nadaljevanje, ali je to pogovor z ministrom
               oziroma kateri dokumenti natančno navedeni. Jaz osebno menim, da so to vsi dokumenti,
               vsi zakoni, ki jih rabimo in vsi izračuni. Tehnični zakon, pokrajinski zakon, potem
               vse tisto kar smo prej naštevali, volilne enote in, vsaj kar se mene tiče tudi končno
               zdaj kar še nikoli nismo dobili, izračune na 8, 6 in 14 pokrajin, teh izračunov, vi
               ste nam dali variante včeraj samo modifikacijo Ljubljane, Ilirske Bistrice, vendar v
               okviru..  nikoli slovenska
               javnost očitno ne bo idealno, da bi dobila izračune, da bi res vedela kaj pomeni 14,
               pa kaj pomeni 8 ali 6 pokrajin v finančnih vidikih. Saj še za 14 ni, ampak, če bo za
               14 narejeno, jaz lepo prosim, da se vsaj en kratek izračun naredi, da bomo vendarle
               vedeli ali je bila točna ocena, da je čisto popolnoma vseeno koliko je teh pokrajin.
               Ampak, samo še malo za hec, to kar je kolega Homan rekel z Gorenjske, veliko je o
               <q>"fovšariji"</q> govoril, kar je kar nekako logično za kraj iz kje prihaja. Moram reči, da
               vsi smo pismeni, jaz upam, da tudi v vaši poslanski skupini, ko človek pogleda, in
               zdaj formula je, formula za izračune o zakonu o financiranju pokrajin je jasno,
               gospod Homan, da še kako je pomembno katere občine so skupaj in kako so oblikovane
               pokrajine, še kako. In če tega ne verjamete, jaz sem prepričana, da zgornja Gorenjska
               ima svoje finančne interese in so popolnoma logični in matematično dokazljivi, da se
               jim splača ustanoviti pokrajino tako kot se splača in ste vi že akceptirali posavsko
               pokrajino, ki za moje pojme ni prav nič drugačna kot bi bila severna Gorenjska, samo
               da je ena na začetku Save, druga pa na koncu toka Save. Hvala lepa.</p>
            </sp>
            <sp xml:id="SDT4-OZLSIRR-Redna-014-2007-10-03.sp29">

               <speaker>PREDSEDNIK FRANC JAZBEC:</speaker>

               <p>Hvala lepa gospa podpredsednica. Smo v fazi obrazložitve glasu in ste odprla
               vprašanja in razpravo ponovno. Jaz mislim, da bo minister takoj po tem glasovanju
               lahko tudi in predlagam, da odgovorite na ta vprašanja. Zdaj je pa k obrazložitvi
               glasu še prijavljen gospod Trofenik. Hvala lepa. Glasujemo.</p>
               <p>Kdo je za umik 1., 2. in 3. točke? <stage>(7 članov.)</stage> Kdo je proti? <stage>(8 članov.)</stage></p>
               <p>Ugotavljam, da predlog za umik ni bil sprejet.</p>
               <p>Zdaj pa glede na predlog gospoda ministra, predlagam, da gospod minister najprej
               odgovori na vprašanja podpredsednice gospe Oražmove in gospoda Petka. Prehajamo pa
               potem na predlog za prestavitev obravnave teh točk z dnevnega reda, ki je bil
               sprejet. Izvolite gospod minister.</p>
            </sp>
            <sp xml:id="SDT4-OZLSIRR-Redna-014-2007-10-03.sp30">

               <speaker>DR. IVAN ŽAGAR:</speaker>

               <p>Hvala za besedo. Bom poskušal biti dovolj kratek, da se ne bom spuščal preveč v
               razpravo. Kar zadeva dokumentov, v tem trenutku je tehničnih zakon v vsebinskem
               smislu napisan, potrebne so sicer verjetno še redakcije, nekatere manjše spremembe
               bodo prišle in je v tem smislu, da se lahko z njim srečamo skupaj pripravljen. Kar
               zadeva teh finančnih potrditev, prenosa finančnih sredstev in kadrov na pokrajine je
               bila včeraj ta zadeva na Vladi sprejeta. Kar zadeva ostalih dveh zakonov, število
               pokrajin, predlogi so bili narejeni na podlagi mnenj občinskih svetov. Mi lahko
               znotraj tega poskušamo tudi na te predloge pripraviti tudi neka
               izhodišča...<stage>/nerazumljivo./</stage>...kar se tiče volilnih enot in lahko še naredimo
               nadaljnje vse izračune, ki so potrebni oziroma ki jih je mogoče narediti na podlagi
               zakonov, ki so sprejeti do te mere kot so sprejeti in analiz. Seveda bi pa jaz
               prosil, da kar mene zadeve, naše službe, mi smo na voljo 24 ur na dan, tako da se
               lahko srečamo kadarkoli. Bi pa prosil tudi da se tam res srečamo in da izmenjamo ta
               stališča na posameznih poslanskih skupinah  ali pa če se dobimo tudi kako drugače. Ampak smo na voljo, pravzaprav
               recimo od tega trenutka dalje. Predvidevam, da bo verjetno potrebno ali da bo možno,
               da bi se skozi diskusijo, ki bo potekala se pojavljala dodatna vprašanja in da bo
               potrebno še kaj dodatno pojasniti tako, da bo teh srečanj po potrebi lahko tudi več.</p>
               <p>Kar pa zadeva terminov, jaz ne bi želel prejudicirati, vendar menim, da naj bi bili
               termini takšni, da bi v drugem branju procedura normalno potekala, kar zadeva Državni
               zbor.</p>
            </sp>
            <sp xml:id="SDT4-OZLSIRR-Redna-014-2007-10-03.sp31">

               <speaker>PREDSEDNIK FRANC JAZBEC:</speaker>

               <p>Hvala lepa.</p>
               <p>K besedi se je prijavil gospod Trofenik.</p>
            </sp>
            <sp xml:id="SDT4-OZLSIRR-Redna-014-2007-10-03.sp32">

               <speaker>VILI TROFENIK:</speaker>

               <p>Hvala za besedo.</p>
               <p>Zelo direktno bi rad od ministra slišal: Ali so napravljeni izračuni na predložen
               predlog zakona o financiranju? Če so, zakaj niso dostopni poslancem? In če je
               razumeti to njegovo predhodno izvajanje, da bodo končno le-te izračune dali? Jaz ne
               bi zdaj tu v tem vprašanju diskutiral kako je nedodelano oziroma kakšne neznanke
               odpira Zakon o financiranju, glede na strokovne rešitve, recimo o trošarini in
               podobnih zadevah in mislim, da ne more biti odgovornega sprejemanja zakona, če se to
               skriva. Včeraj sem videl, tako na daleč nek izračun za katerega ne vem kdo je avtor,
               ali je to iz ministrove hiše ali ne in samo dve možnosti sta: ali ni napravljeno ali
               pa so vsebine takšne, da se predlagatelji bojijo te vsebine predstaviti tistim, ki
               naj bi o tem odločali. Naj kot ilustracijo povem, ni moj namen nobena zloba, nobeno
               zavračanje. Mediji so sinoči z velikim pompom objavili to kar piše v predlogu
               obrazložitve <q>"milijardo dvesto evrov"</q> to se lepo sliši na regije. V obrazložitvi
               zakona so štiri številke, prva piše, da je 900 milijonov - tekoči stroški
               financiranja regij, ki naj bi jih zagotovili v skladu z določi zakona. Ampak veste
               kaj ta zakon zagotavlja? 31,8% pokritja te vsote z lastnimi viri, vse drugo pa iz
               naslova finančne izravnave. Če je to decentralizacija, to je globoko vsebinsko
               vprašanje in meni je jasno zakaj - zdaj bom pa malo zloben - skrivate izračune. Če je
               to točno, kot iz Zakona o trošarinah sledi, kje se trošarine zaračunavajo, potem
               povejte, da večina 14 ali kolikor jih bo tega dohodka ne bo imela. Večina, ker so
               noter takšne rešitve, potem ne bo takšnega navdušenja o milijardi 200 prenosa in bomo
               videli, da gre za prerazporejanje, razdeljevanje ne pa za eno kvalitetno
               financiranje. Dajte te odgovore, tudi če se motimo nam naše argumente izpodbite, to
               pa boste lahko naredili samo z izračuni, da jih daste na svetlo. In mislim, da je to
               najmanj toliko pomembno, kot tako imenovani tehnični zakon in pa seveda dokončna
               odločitev, predlog o ustanovitvi pokrajin. Kolikor koli bo, da bomo vedeli o čem se
               pogovarjamo.</p>
            </sp>
            <sp xml:id="SDT4-OZLSIRR-Redna-014-2007-10-03.sp33">

               <speaker>PREDSEDNIK FRANC JAZBEC:</speaker>

               <p>Hvala lepa. Spoštovane kolegice in kolegi. Jaz bi predlagal, da zaključimo to v tem
               smislu, da bo minister še odgovoril in da sprejmemo še drugi sklep, da se to
               prestavi, če bi koalicija in Vlada ne mislila tega predstavit, potem ne bi predlagala
               takšnega predloga, kot je. Še najmanj pa po tem, ko ni bil izglasovan umik teh točk.
               Zato je ponavljanje razprave zdajle skoraj brezpredmetno.</p>
               <p>Dajem še besedo gospodu
               ministru.</p>
            </sp>
            <sp xml:id="SDT4-OZLSIRR-Redna-014-2007-10-03.sp34">

               <speaker>DR. IVAN ŽAGAR:</speaker>

               <p>Hvala za besedo.</p>
               <p>Jaz absolutno odločno zavračam, da bi karkoli skrivali. Na to pa res ne morem
               pristati. Mi smo sproti, ves čas posredovali vse tisto, kar je bilo zahtevano in
               recimo ti izračuni o katerih ste zdaj govorili, govorijo o porazdelitvi davčnih
               virov. Že lani so bili vsem posredovani, lahko pa jih še enkrat tudi posredujemo. V
               tem delu je bila seveda opravljena tudi že precejšnja razprava. Jaz mislim, da je
               smiselno, da se ta razprava opravi tudi še naprej, v tem smislu kar želimo tudi s
               pokrajinami doseči. To bi pa res opozoril, ker verjetno si ne želimo rešitev tudi v
               sistemu financiranja, zato jaz ves čas govorim o realnih rešitvah, ne želimo doseči
               sistema financiranja rešitev, ki bi vodile k temu, da bi lahko nekatera okolja, ki
               najbolj nujno potrebujejo ta razvojni impulz doživela ravno obratno usodo, da jih še
               skozi pokrajine zaradi sistema zajemanja virov, kot imamo in potem s sistemom
               financiranja dodatno oslabimo. To je eno in tudi sam sem predlagal, da se premakne ta
               del in da tudi pojasnimo vse te številke, ki so bile včeraj dokončno, kar zadeva
               prenosa finančnih sredstev in kadrov na pokrajine, znotraj Vlade usklajene. Ta
               uskladitev je nekaj časa potekala, bila je tudi sestavni del proračunske razprave že
               na sobotni seji in ves čas do takrat. Vendar je bilo včeraj potrebno narediti neke
               zadnje uskladitve in absolutno smo bili in smo še vedno odprti. Ni nikakršnega
               skrivanja, na to pa res ne morem pristati. Mi seveda v tem smislu lahko soočimo tudi
               argumente. In vedno smo tudi akceptirali rešitve, če nas kdo prepriča, ki vodijo k
               temu, da bo kvaliteta zakonodaje na tem področju boljša. Želim pa seveda realne
               rešitve in kot sem že povedal - mi smo na voljo in smo ves čas bili na voljo,
               kdorkoli nas je poklical, kdorkoli je od nas kaj želel je tudi dobil informacije,
               vedno smo se bili na voljo tudi sestati.</p>
               <p>Hvala.</p>
            </sp>
            <sp xml:id="SDT4-OZLSIRR-Redna-014-2007-10-03.sp35">

               <speaker>PREDSEDNIK FRANC JAZBEC:</speaker>

               <p>Gospod Trofenik, replika.</p>
            </sp>
            <sp xml:id="SDT4-OZLSIRR-Redna-014-2007-10-03.sp36">

               <speaker>VILI TROFENIK:</speaker>

               <p>Seveda ne morem pristati gospod minister na vašo trditev, da ste posredovali
               izračune. Posredovanje izračunov, kar se tiče Zakona o financiranju bi morala biti
               obvezna priloga predloga zakona, da bi lahko utemeljili projekcijo, tako se je tudi
               vedno delalo. Res, da ste na tak način skrivaj spravili skozi spremembe Zakona o
               financiranju občin, zdaj poskušate na enak način naprej pri Zakonu o financiranju
               regij. Tega niste dali ali pa ste dali samo izbrancem, to pa ne pomeni, da je javno
               dostopno.</p>
               <p>Hvala.</p>
            </sp>
            <sp xml:id="SDT4-OZLSIRR-Redna-014-2007-10-03.sp37">

               <speaker>PREDSEDNIK FRANC JAZBEC:</speaker>

               <p>Še gospod Petek ima repliko.</p>
            </sp>
            <sp xml:id="SDT4-OZLSIRR-Redna-014-2007-10-03.sp38">

               <speaker>MILAN PETEK:</speaker>

               <p>Ker sem bil jaz tisti, ki sem prvi začel spraševati kako si minister predstavlja teh
               nekaj dni; torej, po vsem tem izmikanju ali poskusu, da se da ta jasnejši odgovor -
               jaz ga še vedno nimam. Torej minister, zato vas malo drugače sprašujem: Ali si
               predstavljate nadaljevanje te razprave takrat, ko boste ali v 14-ih dnevih po tem, ko
               boste uradno vložili v parlamentarno proceduro tehnični zakon in potem, ko boste
               uradno vložili v proceduro Zakon o ustanovitvi pokrajin? Torej vsaj ta odgovor nam
               dajte ali sta ta dva dokumenta predvidena za uradno vložitev ali se boste pravzaprav
               z nami pogovarjali, ker imate čas 24 ur. To nas ne zanima, dajte nam uradne
               dokumente, mi bomo takrat ocenjevali kakšna je vsebina teh dokumentov, ali ima takšne
               sestavne dele, kot ste jih danes slišali z izračuni, s kadrovskimi projekcijami, z
               implementacijo nekaterih temeljnih vprašanj in takrat bomo ugotovili ali so za to
               pogoji. Samo odgovorite nam jasneje, kot pa <q>"čez nekaj dni"</q>. Ta odgovor mislim, da ni
               dostojen ministra.</p>
            </sp>
            <sp xml:id="SDT4-OZLSIRR-Redna-014-2007-10-03.sp39">

               <speaker>PREDSEDNIK FRANC JAZBEC:</speaker>

               <p>Minister, želite besedo? Izvolite.</p>
            </sp>
            <sp xml:id="SDT4-OZLSIRR-Redna-014-2007-10-03.sp40">

               <speaker>DR. IVAN ŽAGAR:</speaker>

               <p>Kar zadeva osnovni paket zakonov je v proceduri in mi menimo, da ni potrebno, da se
               ta del procedure odloži. Kar zadeva ostalih zakonov mislim, da smo že danes povedali in zakoni so v smislu
               vsebine pripravljeni. Kar pa zadeva nadaljnjo obravnavo pa sem prepričan, da bodo
               skupaj obravnavani, seveda v skladu s procedurami na naslednji seji.</p>
               <p>Se pravi, prvi osnovni paket pač v tretjem branju, ti zakoni pa takrat verjetno v
               prvem branju. Je pa res, da je tukaj potrebno tudi sodelovanje s strani poslanskih
               skupin. To pa moram tudi posebej poudariti in če bo to sodelovanje tekoče teklo,
               lahko stvari bistveno hitreje potekajo. Ampak vsebine so zdaj pravzaprav v tem smislu
               določene. In še to bi opozoril, saj formalno sprejetje proračuna za pokrajine bo šele
               lahko prišlo takrat, ko bodo pokrajine ustanovljene, torej bo drugo leto potrebno na
               novo sprejemati proračun za leto, recimo, 2009.</p>
            </sp>
            <sp xml:id="SDT4-OZLSIRR-Redna-014-2007-10-03.sp41">

               <speaker>PREDSEDNIK FRANC JAZBEC:</speaker>

               <p>Hvala lepa. Spoštovani, ob dejstvu da predlog za umik ni bil izglasovan dajem v
               razpravo predlog ministra, da se do nadaljnjega prestavi 1. točka, to je Predlog
               zakona o pokrajinah - druga obravnava in 2. točka, Predlog zakona o volitvah v
               pokrajine - druga obravnava in 3. točka, Predlog zakona o financiranju pokrajin -
               druga obravnava.</p>
               <p>Želi kdo o tem predlogu razpravljati? Ne želi. Zaključujem razpravo in dajem na
               glasovanje predlagani predlog.</p>
               <p>Kdo ga podpira? <stage>(11 članov.)</stage> Kdo mu nasprotuje? <stage>(1 član.)</stage></p>
               <p>Ugotavljam, da je predlog sprejet.</p>
               <p>S tem prekinjam današnjo sejo, nadaljevali jo bomo.</p>
               <p>Hvala lepa.</p>
               <stage type="time">(Seja je bila končana 3. oktobra 2007 ob 10.32.)</stage>
            </sp>
         </div>
      </body>
   </text>
</TEI>