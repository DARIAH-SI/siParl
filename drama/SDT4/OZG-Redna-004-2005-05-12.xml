<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZG-Redna-004-2005-05-12">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">C7A2D5418DDDE4CEC1256FF100336FF8</idno>
               <idno type="custom" subtype="day">6010C950B36FBDD3C12570000031EBD1</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=6010C950B36FBDD3C12570000031EBD1</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZG-Redna-004-2005-05-12.OZG" n="004">
               <name>Redna</name>
               <date when="2005-05-12"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZG-Redna-004-2005-05-12.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZG-Redna-004-2005-05-12.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">4. seja</stage>
            <stage type="date">(12. maj 2005)</stage>
            <stage type="chairman">Sejo je vodil Franc (Feri) Horvat, predsednik odbora za gospodarstvo.</stage>
            <stage type="time">Seja se je pričela ob 14.03 uri.</stage>


            <sp xml:id="SDT4-OZG-Redna-004-2005-05-12.sp1">

               <speaker>PREDSEDNIK FRANC (FERI) HORVAT:</speaker>

               <p>Spoštovane gospe, spoštovani gospodje, spoštovani kolegi vsem prav lep pozdrav na 4.
               seji odbora državnega zbora za gospodarstvo! Obveščen sem, da se seje ne morejo
               udeležiti kolegi Vili Rezman in pa Alojz Posedel. Nadomestnih članic oziroma članov
               ni. Sklepčni smo, tako da lahko začnemo z delom, z razpravo in tudi odločanjem kjer
               bo to potrebno. Najprej določitev dnevnega reda. Glede na to, da do poslovniškega
               roka do včeraj do 12. ure nisem dobil predloga za umik ali za dopolnitev dnevnega
               reda, bo dnevni red tak kot ste ga dobili s sklicem, to se pravi 1. točka - pobuda
               družbe Bonafin d.o.o. iz Ljubljane in drugih za začetek postopka za oceno ustavnosti
               6. člena zakona o spremembah in dopolnitvah zakona o potrošniških kreditih s
               predlogom za začasno zadrževanje izvrševanja izpodbijane določbe zakona. 2. točka -
               končno poročilo o delu Agencije Republike Slovenije za revidiranje lastninskega
               preoblikovanja podjetij po stanju na dan 31.7.2004 in pod b druga neobravnavana
               poročila v preteklem mandatu. 3. točka - poročilo o izvajanju zakona o zaključku
               lastninjenja in privatizacije pravnih oseb v lasti slovenske razvojne družbe za
               preteklo leto in druga neobravnavna poročila iz preteklega leta oziroma preteklega
               mandata. In 4. točka - poročilo o delu družbenega pravobranilca Republike Slovenije
               za leto 2004 ter drugi dve neobravnavani poročili. In 5. točka - razno.</p>
               <p>Prehajamo na <title>1. TOČKO - POBUDA DRUŽBE BONAFIN IZ LJUBLJANE IN DRUGIH ZA ZAČETEK
                  POSTOPKA ZA OCENO USTAVNOSTI 6. ČLENA ZAKONA O SPREMEMBAH IN DOPOLNITVAH ZAKONA O
                  POTROŠNIŠKIH KREDITIH.</title> K tej točki so vabljeni predstavniki vlade,
               ministrstvo za gospodarstvo, z nami je minister mag. Vizjak, ki ga prav lepo
               pozdravljam skupaj z njegovimi sodelavkami in sodelavci. In prisotna je vabljena
               predstavnica zakonodajno-pravne službe, Adrijana Hribar Milič. Gradivo k tej točki
               ste dobili, in sicer pobudo, mnenje zakonodajno-pravne službe in mnenje vlade.
               Vprašam najprej, če želi besedo predstavnica zakonodajno-pravne službe? Ne želi. Ali
               želi besedo minister oziroma predstavnik vlade? Ne želi. Potem odpiram razpravo in
               kar dajem v razpravo predlog sklepa kot običajno pri takšnih točkah, in sicer se
               predlog sklepa glasi: Odbor Državnega zbora Republike Slovenije za gospodarstvo se
               strinja z mnenjem zakonodajno-pravne službe in mnenjem Vlade Republike Slovenije v
               zvezi s pobudo, da jo ne navajam v celoti in zakonodajni-pravni službi predlaga, da v
               skladu z 266. členom poslovnika državnega zbora pripravi odgovor Ustavnemu sodišču
               Republike Slovenije. Želi kdo razpravljati o predlogu sklepa? Če ne, dajem predlog
               sklepa na glasovanje.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Sklep je sprejet. Zaključujem to točko.</p>
               <p>Prehajamo na <title>2. TOČKO DNEVNEGA REDA</title>
               </p>
            
               <p>
                  <stage type="mag">(nadaljevanje)</stage> Gospe in gospodje, dovolite mi,
            da pri tej točki in pa tudi potem pri 3. in 4. dam kratko pojasnilo, istočasno pa
            pozdravljam predstavnice in predstavnike vabljenih institucij, ki bodo potem tudi podali
            uvode k posameznim poročilom in seveda sodelovali tudi skupaj z nami v razpravi. Najprej
            moram reči v zvezi s poročili, ki so starejšega datuma nekatera trimesečna, nekatera
            tudi letna, da ni šlo za to, da bi se držalo kje v predalu namenoma ali dalo pod
            predprogo kot je bilo v enem mediju pred dnevi omenjeno. Bistveno so poročila za lansko
            leto in končna poročila pri vseh treh točkah, vendar smo zaradi korektnosti dali tudi
            poslankam in poslancem vsa poročila, ki pa niso bila v lanskem letu obravnavana iz
            različnih razlogov, vendar mislim, da bistveno pozornost moramo posvetiti in zato si
            tudi tako že v samem sklicu navedena ta poročila, poročilom pod A, se pravi ta letna
            poročila in končna poročila, večina njih je tudi v bistvu kumulativna tako, da zajema
            tudi bistveno vsebino poročil iz preteklega obdobja. Bilo je tudi običajno tako, da so
            se ta poročila, ki so tromesečna, ki so jih po zakonu morali pošiljati posamezne
            institucije, da se je obravnavalo ne vsako posebej, ampak običajno v paketu takrat, ko
            se je obravnavalo letno poročilo. V lanskem letu je bila specifična situacija v tem, da
            je pododbor za lastninsko preoblikovanje in privatizacijo, ki je bil ustanovljen pri
            odboru za gospodarstvo v bistvu nehal delovati, nekatera poročila so prišla tudi
            sorazmerno pozno, tako da jih ni možno bilo več obravnavati, ker so se začele
            parlamentarne počitnice in je zbor razen nekaterih izrednih sej in pa delovna telesa
            vključno z odborom za gospodarstvo so nehali delovati. Da pa je bila še ena zagata pri
            tem pododboru za lastninsko preoblikovanje, ker so se pojavila v samem odboru za
            gospodarstvo, ki je običajno potrjeval sklepe pododbora različna mnenja o pristojnostih,
            o nalogah tega pododbora in je bil dan predlog za spremembo poslovnika, da bi dejansko
            dobil nekako pododbor status odbora, vendar do te obravnave tega predloga enostavno ni
            prišlo iz preprostega razloga, ker spremembe poslovnika v tem času v lanskem letu ni
            bilo. S tem ni bila povzročena neka posebna škoda ali neke negativne posledice, kajti
            vse tri institucije, ki poročajo danes tukaj oziroma so posredovale tudi sklepna oziroma
            letna poročila, ona so itak delovala ne glede na to ali je odbor njihova poročila
            obravnaval ali ne, ker so ti postopki tekli normalno kot ste tudi lahko videli iz
            gradiv, iz poročil in kot boste slišali tudi iz uvodnih predstavitev. </p>
               <p>Jaz bi kar
               prešel na <title>2. TOČKO -</title>
                  <stage type="mag">(nadaljevanje)</stage> <title>KONČNO POROČILO O DELU AGENCIJE REPUBLIKE SLOVENIJE ZA REVIDIRANJE LASTNINSKEGA
               PREOBLIKOVANJA PODJETIJ PO STANJU NA DAN 31.7.2004.</title>
               </p>
               <p>In bi samo omenil to, da je bil sprejet zakon o prenehanju delovanja agencije, in
               sicer 24.7.2004 in dejansko agencija tudi s 1.8. je potem tudi nehala delovati, kljub
               temu pa je bila dolžna, in to je tudi storila, pripraviti poročilo, ki ga imamo pred
               sabo. Dal bi kar besedo predstavnici agencije namestnici generalne direktorice, gospe
               Roži Žust. Izvolite.</p>
            </sp>
            <sp xml:id="SDT4-OZG-Redna-004-2005-05-12.sp2">

               <speaker>ROŽA ŽUST:</speaker>

               <p>Hvala lepa. Lepo pozdravljeni. Kot je že omenil predsednik je agencija za
               revidiranje prenehala obstajati s 1. avgustom leta 2004 in je v skladu z zakonom o
               ukinitvi agencije za revidiranje pripravila zadnje poročilo tako imenovano zadnje, ne
               končno, s tem, da je agencija za revidiranje v državnem zboru redno trimesečno
               poročala o opravljenih postopkih, enkrat letno o opravljenem delu in da je tudi
               dvakrat na zahtevo pristojnega delovnega telesa pripravila posebno poročilo. Prvo
               posebno poročilo se imenuje analiza revizijskih postopkov in ocena njihovih
               rezultatov. To posebno poročilo je obravnaval pododbor za privatizacijo in lastninsko
               preoblikovanje in je objavljeno tudi na še vedno delujoči internetni strani agencije
               za revidiranje. Na zahtevo tega pododbora pa je potem agencija za revidiranje
               pripravila še posebno predstavitveno poročilo, na podlagi katerega naj bi se
               presodila njena učinkovitost in uspešnost delovanja. To poročilo je agencija
               pripravila in pododbor za lastninsko preoblikovanje in privatizacijo je tudi to
               poročilo obravnaval in ocenil kot ustrezno. Na podlagi tega drugega poročila pa je
               potem nato odbor za gospodarstvo v sredini leta 2003 sklepal o zaključevanju nalog
               agencije za revidiranje. Agencija za revidiranje namreč v svojem programu dela za
               leto 2003 ocenila, da bo do sredine leta uvedla vse potrebne revizijske postopke in
               da bo po 1. juliju leta 2003 samo zaključevala ugotovitvene postopke, opravljala
               določena porevizijska dejanja in vzporedno s tem nalogami tudi postopoma
               prerazporejala svoje zaposlene v Davčno upravo Republike Slovenije. V ta namen je
               agencija za revidiranje sklenila sporazum za davčno upravo in prvi zaposleni so v
               davčno upravo prešli v začetku leta 2003, predvsem na tistih področjih Slovenije kjer
               so bile revizijske naloge že opravljene. Večina zaposlenih je prešla v sredini leta
               2003, od 1. julija 2003 naprej je bilo v agenciji za revidiranje zaposlenih šest
               zaposlenih, ob ukinitvi pa samo štirje. Agencija za revidiranje je ta svoj program
               zaključevanja nalog vestno sledila, ves čas pa je ostajalo odprto vprašanje kako
               rešiti nedokončane pravdne in upravne spore v katerih je bila agencija za revidiranje
               udeležena kot tožena stranka in za rešitev teh vprašanj agencija za revidiranje ni
               imela nikakršnega vpliva. Z zakonom o ukinitvi agencije, predlog zakona pa je
               obravnaval odbor za finance, so bila tudi ta vprašanja ustrezno rešene. <stage type="mag">(Nadaljevanje)</stage> V kratki predstavitvi agencije za
               revidiranje lahko povem, da je agencija delovala 8 let. Ustavljena je bila z zakonom.
               Bila je pravna oseba javnega prava, proračunski uporabnik. Povprečno število
               zaposlenih je bilo 30 ljudi. Njene naloge so bile določene z zakoni. Vse naloge so se
               tikale družbene lastnine, razen ene, večinoma pa je šlo za revizijske naloge v zvezi
               z ugotavljanjem družbene lastnine in njenim lastninskim preoblikovanjem.</p>
               <p>Agencija je pravzaprav opravljala 13 različnih nalog. Opravila je v osmih letih 594
               postopkov. Izpostavila bi samo 4 naloge, ki so bile pravzaprav najpomembnejše,
               oziroma tudi po številu opravljenih postopkov najštevilčnejše.</p>
               <p>Agencija za revidiranje je bila namreč ustanovljena zato, da opravi potrebne
               revizije lastninskega preoblikovanja. Tako za obdobje od 1. januarja leta 1990 do
               konca leta 1992, kot tudi revizije za obdobje od 1. januarja leta 1993, do vpisa
               lastninskega preoblikovanja v sodni register. Govorim o dveh revizijah, ker gre za
               dva različna postopka, z različnimi učinki in različnimi pristojnostmi, ne glede na
               to, da pa so se oškodovanja v obeh postopkih ugotavljala po enakih kriterijih,
               določenih v zakonu o lastninskem preoblikovanju podjetij.</p>
               <p>Če kratko povzamem opravljeno delo, smo opravili 56 postopkov revizij za prvo
               obdobje od leta 1990 do 1992, 264 postopkov za obdobje po 1.1. leta 1993, do vpisa
               lastninskega preoblikovanja v sodni register. 150 postopkov revizij porabe sredstev
               dolgoročnih rezervacij za ekološko sanacijo in izdali smo 56 poročil s področja
               notranje revizije. To je edina naloga, ki ni bila povezana z družbeno lastnino, jo je
               pa agencija opravljala 3 leta na podlagi zakona o javnih financah. In sicer je
               opravljala notranjo revizijo zase in za 6 drugih proračunskih uporabnikov.</p>
               <p>Glede na to, da je z ukinitvijo agencije za revidiranje prenehala tudi naloga
               revizije lastninskega preoblikovanja, smo v zadnjem poročilu agencije za revidiranje
               po stanju 30. julij 2004 kratko zbirno prikazali obe vrsti revizijskih postopkov in
               navedli tudi nekaj številk. Glede na to, da tudi iz teh dveh vrst revizij izvirajo
               nedokončani pravdni in upravni postopki, bi za kratko ilustracijo obe vrsti postopkov
               kratko predstavila.</p>
               <p>Revizija za obdobje od 1. januarja leta 1990 do konca leta 1992 je bila tista znana
               naloga, v kateri so trije različni revizijski organi, od službe družbenega
               knjigovodstva, do agencije za plačilni promet, nadziranje in informiranje, in končno
               do agencije za revidiranje, opravili 1106 revizijskih postopkov. V teh postopkih je
               bilo v 60% ugotovljeno oškodovanje. Znesek oškodovanja znaša že večkrat omenjenih 86
               milijard tolarjev. To je vse po podatkih na dan 31.12. leta 1992. Večina revidiranih
               pravnih oseb je ugotovitve revizijskega organa upoštevala. Revizijski organ je v tem
               primeru imel prisilno vlogo, dokler podjetja niso odpravila oškodovanj, niso mogla
               nadaljevati s postopki privatizacije. Je pa 85 pravnih oseb vložilo tožbe zoper
               revizijske odločbe. In od teh 85. tožb je na dan ukinitve agencije za revidiranje
               ostalo 7 zadev, v katerih še niso bile sprejete pravnomočne sodne odločitve. Toženi
               zneski iz teh revizijskih odločb pa znašajo približno 7 milijard tolarjev.</p>
               <p>V drugem postopku revizije, to je revizija za obdobje od 1. januarja leta 1993 do
               vpisa lastninskega preoblikovanja v sodni register, je agencija za revidiranje
               opravila te postopke izključno sama. Opravila jih je 246. V 67% so bila ugotovljena
               zmanjšanja družbenega kapitala in premoženja. Ta zmanjšanja znašajo približno<stage type="mag">(Nadaljevanje)</stage> 18 milijard. Ta revizija pa ni
               imela prisilnega značaja. Agencija za revidiranje ni mogla vztrajati na tem, da se
               njene ugotovitve upoštevajo in oškodovanja odpravijo, pač pa so imeli lastniki
               revidiranih pravnih oseb možnost, da po pravilih obligacijskega prava vlagajo tožbe z
               desetletnim zastaralnim rokom. In izpodbijajo pravna dejanja. Poleg tega je na
               podlagi teh revizijskih poročil vlagal tožbe tudi družbeni pravobranilec. Ne glede na
               to, da ta revizija ni imela prisilnega značaja, je agencija za revidiranje želela
               doseči učinke tudi v primeru teh revizij. Zagotavljala je javni interes z javnim
               objavljanjem podatkov. Z odpravljanjem oškodovanj pa je prispevala tudi k
               zmanjševanju privatizacijskega primanjkljaja. In za dodatno premoženje za Slovensko
               razvojno družbo, oziroma institucionalne lastnike. Prav gotovo pa so koristi iz
               upoštevanja ugotovitev teh revizijskih postopkov lahko imeli tudi lastniki
               revidiranih družb.</p>
               <p>Agencija za revidiranje je skušala učinke spremljati in pridobiti povratne
               informacije. Seveda je spremljala samo prostovoljna dejanja pri odpravi oškodovanj. O
               prisilnih dejanjih poroča družbeni pravobranilec, ki je vlagal v teh zadevah tožbe.
               Po prostovoljnih ravnanjih pravnih oseb pa smo ugotovili da znašajo približni učinki
               teh revizijskih ugotovitev približno 8 milijard knjigovodskih popravkov, oziroma
               vloženih civilnih tožb. In približno milijardo in pol denarnih nadomestil. Denarna
               nadomestila so na podlagi sodnih oziroma izvensodnih poravnav, oziroma upoštevanja
               zahtevkov revidiranih družb prejele same oškodovane družbe, oziroma slovenska
               razvojna družba.</p>
               <p>Kot je že znano, je bil potem v juliju sprejet zakon o ukinitvi agencije za
               revidiranje. S tem zakonom je prenehala obstajati agencija za revidiranje. Prenehala
               se je izvajati naloga revizije lastninskega preoblikovanja. Pravice in obveznosti
               agencije za revidiranje so prešle na Republiko Slovenijo. V nedokončane pravde in
               nedokončane upravne postopke, v katerih je bila agencija za revidiranje tožena
               stranka, pa je vstopilo družbeno pravobranilstvo, državno pravobranilstvo, se
               oproščam.</p>
               <p>Hvala.</p>
            </sp>
            <sp xml:id="SDT4-OZG-Redna-004-2005-05-12.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala lepa za zelo koncizen in temeljit uvod, oziroma predstavitev poročila, ki je
               tudi dosti pregledno, s številkami in grafi. In odpiram razpravo. Najprej bi vprašal,
               če želijo predstavnice in predstavniki institucij, ki tudi poročajo, in je dejansko
               vsebina povezana, kot je bilo že uvodoma rečeno, tudi s tem poročilom. Če želi kdo
               kaj dodati k temu še, kar je gospa Žust povedala. Magistra Popovičeva, družbena
               pravobranilka. <stage type="mag"/>
               </p>
            </sp>
            <sp xml:id="SDT4-OZG-Redna-004-2005-05-12.sp4">

               <speaker>MAG. ANICA POPOVIČ:</speaker>

               <p>Zahvaljujem se za vabilo na sejo in na povabilo tudi k razpravi ob tej točki in bi
               rekla, da so bila revizijska poročila agencije tista, ki so nam dajala podlago za
               delo, podlago za vlaganje tožb in na tej podlagi smo seveda skušali reševati in
               iztržiti iz pravdnega postopka, kar se je dalo. Vprašanje je, ne vprašanje,
               ugotovitve so naslednje - v revizijskih poročilih seveda niso bila vse obširno zajeta
               tudi in priložena vsa listinska dokazila, ki smo jih kar se je izkazalo kasneje na
               pravdah na sodiščih potrebovali za dokazovanje tistega kar je bilo ugotovljeno kot
               oškodovanje, vendar te ugotovitve niso bile trdnega značaja, bile so potrebne
               dokazovanja na sodiščih z relevantnimi dokazi. Tukaj je bil eden, ne vem, ne bi
               rekla, kratek stik, vendar smo čutili pomanjkljivost poročil in največkrat smo mi
               morali vlagati tožbe na podlagi ugotovitev, da je bilo odškodovanje družbene lastnine
               povzročeno s pogodbami, ki so naredile škodo. Ravno tukaj je tisto, kar je bilo
               najmanj dokazljivega, najmanj kaj za v roke prijeti, kajti, ko smo seveda v normalnem
               postopku zahtevali od firm preko sodišča, predložite to, predložite ono, teh papirjev
               ni več nikjer bilo in potem se je vse nekako osredotočilo na zasliševanje prič, kdo
               pa bo v prepričanju pričal v svojo škodo ali pa v škodo sodelavce, če so bile pa
               kazenske ovadba ali sumi, da je bila zloraba položaja ali kaj drugega, se je itak
               potem zaveda odvijala pred kazenskim sodiščem, mi na to nismo imeli vpliva, lahko smo
               dali kakšne ovadba in to smo jih tudi dajali, ampak dejstvo je, da nismo mogli vsem
               stvarem priti do dna, kar boste videli tudi potem, ko bom na svoje poročilo podajala
               in obravnavala. Drugače pa je bilo to sodelovanje z agencijo na ravni ljudi, na ravni
               pomaganja drug drugemu vzgledno in tukaj ni kaj drugega povedati. Nekje pa ugotavljam
               tole, agencija je na lep način z načrtovanim pristopom pač prišla v situacijo, je
               ugotovila, da nima več dela, so na tej podlagi se dogovorili z vlado o prenehanju
               časovno v naprej določeno poskrbljeno za ljudi dostojen lep način prenehanja.
               Ugotavljam pa, da pri nas pri družbenem pravobranilstvu je pa zadeva ravno obratna. V
               ponedeljek boste glasovali o prenehanju te institucije, do tega prenehanja in tega
               zakona je pa prišlo na vrat na nos z brda z dola, nič v naprej pripravljeno, nič v
               naprej preštudirano, namreč mi smo sledili agenciji in smo lahko delali na podlagi
               njenih poročil in tudi, ko je ona končala z delom mi smo imeli njena poročila, ko jih
               je še izdajala in na podlagi tega smo vlagali tožbe, tožbe se še dan današnji
               obravnavajo, torej je dejstvo, da mi nismo mogli hkrati, ker je po naravi stvari in
               po zakonih je bil tako redosled narejen, ne moremo hkrati prenehati z delom, ampak po
               dokončanju spisov na sodiščih in tudi še danes veljavni zakon o družbenem
               pravobranilstvu lepo določa v 1. členu, da družbeni pravobranilec preneha, ko je
               končan pravnomočno zadnji njegov spor glede tožbe v zvezi z oškodovanjem družbene
               lastnine. Kaj ugotavljam? Mi imamo še dan danes odprte spise na sodiščih, ki še niso
               rešeni, naj bi jih predali v reševanje naprej državnemu pravobranilstvu, po zadnjih
               amandmajih tega zakona, ki se bo<stage type="mag">(nadaljevanje)</stage> sprejel v ponedeljek naj bi šli na državno pravobranilstvo
               tudi ljudje iz družbenega pravobranilstva, ki te spise rešujejo, torej ugotavljam
               eden absurd. Spisi so še, delati je potrebno na njih, dajejo se enemu drugemu organu
               in reševali bi jih naj naši ljudi pod drugo kapo, mislim te logike in tega načina
               normiranja in prenehanja enostavno ne razumem, vendar tako je, kaj čem. Jaz sem
               dajala predloge in pravočasno opozarjala, da se delo zmanjšuje, jasno je, da delaš in
               delaš in se ravno učinkovitost dela pokaže po tem, da se delo zmanjšuje, hvala bogu,
               zato bi bil ustrezen ukrep, sočasno zmanjševanje tudi števila ljudi in v tej smeri
               sem prosila za sodelovanje ministrstvo za pravosodje itd., da bi to šlo naprej
               normalno gladko in tudi upoštevanje proračun in normale dela, vendar se zadeva
               drugače končuje. Samo toliko, preden bom seveda potem natančneje svoje delo
               razložila, ko bom prišla na vrsto. Hvala lepa.</p>
            </sp>
            <sp xml:id="SDT4-OZG-Redna-004-2005-05-12.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala, gospa Popovičeva. Najprej bi vprašal, ker je tukaj z nami tudi kot vabljen
               predsednik državnega pravobranilstva, gospod Bembič, če želi še on kaj dodati glede
               na to, kar je rekla gospa Žust, odprte zadeve, ki so še ostale. Ali lahko
               pričakujemo, da tudi o teh v doglednem času oprtih zadevah še? Veseli me, da je eno
               poročilo in kar smo slišali, da teh zadev ni dosti tudi po finančnem obsegu, ali bomo
               mi dobili potem kakšno informacijo na to delo? Izvolite.</p>
            </sp>
            <sp xml:id="SDT4-OZG-Redna-004-2005-05-12.sp6">

               <speaker>LUCIJAN BEMBIČ:</speaker>

               <p>Hvala lepa za besedo, gospod predsednik. Jaz bi to informacijo dopolnil s podatki o
               tem, kaj se dogaja s postopkih na sodiščih. Na žalost moram za upravne spore
               povedati, da je vrhovno sodišče sprejelo stališče, ker ni več revizijskega organa
               bodo upravni spori vsi zaključeni in je v eni zadevi na vrhovnem sodišču že bila
               izdana odločba, da se postopke postavi. Prva stopnja upravnega sodišča v Ljubljani
               sicer v eni zadevi ugodila tožbi in je razveljavila tožbo agencije in naložila novo
               revizijo oziroma ponovni postopek, tega jasno ni mogoče, ker državno pravobranilstvo
               po zakonu o ukinitvi agencije nima pristojnosti, nobenih upravnih postopkov voditi
               tako da mislim, da bo vseh teh 7 upravnih sporov zelo hitro zaključeno "na lep
               način".</p>
               <p>Kar se tiče pa pravdnih postopkov smo v tem času dobili eno pozitivno odločbo v
               korist državnega pravobranilstva kot stranko, nima podatkov ali je bila z nasprotne
               stranke vložena pritožba. V dveh zadevah sta bile pa, torej, v eni zadevi je bila
               odločba agencije spoznala za nično in smo morali vložiti pritožbo, v eni zadevi je pa
               vrhovno sodišče razveljavilo zadevo in vrnilo na I. stopnjo. Tukaj kar bi opozoril in
               seveda potem bom moral imeti posebej razgovor z gospod Žustovo, ker sem pač to
               informacijo dobil šele danes, torej imamo težave s strokovno pomočjo. Torej, ko se je
               pripravlja za zakon je bilo s strani ministrstva za finance obljubljeno, da nam bodo
               nudili strokovno pomoč, namreč mi imamo izvidensko mnenje, ki totalno vsebinsko
               raztrga odločbe in vse ugoditve revizije in seveda državno pravobranilstvo tako, kot
               odvetnik, ki ne dela na takih stvareh ne more stvari preverjati in če hočeš sedaj
               kritizirati in analizirati izvidensko mnenje moraš imeti seveda enakovrednega
                  sogovornika.<stage type="mag">(Nadaljevanje)</stage> Ministrstvo za
               finance nam je odgovorilo, da se naj znajdemo kot se vemo in znamo. Mi bomo poskušali
               preko agencije dobiti imena oseb, ki so na tej zadevi delali in bomo morali iz našega
               žepa plačati po posebni pogodbi o delu, da bomo lahko sodišču odgovorili, sicer bo
               pač zadeva padla. To so sedaj v bistvu tiste skrite stvari, ki so kot posledica
               zaključka državnih organov kot agencije in enako, bojim se, bo se tudi po predlogu
               zakona bi družbeni pravobranilec oziroma njegove naloge, torej te pravne zadeve bi
               prišle na državno pravobranilstvo, če bo takšen zakon sprejet kot se predlaga, se
               bojim, da bo usoda teh zadev tudi v zvezi s tožbami oziroma pravdami družbenega
               pravobranilca podobno. Toliko bi za enkrat imel. Če so kakšna vprašanja, sem
               pripravljen odgovarjati. Hvala lepa.</p>
            </sp>
            <sp xml:id="SDT4-OZG-Redna-004-2005-05-12.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala. Kdo želi besedo? <stage>(Ne želi nihče.)</stage></p>
               <p>Potem predlagam, da sprejmemo sklep oziroma sklepe.</p>
               <p>Prvič. Odbor za gospodarstvo se je seznanil s končnim poročilom o delu Agencije
               Republike Slovenije za revidiranje lastninskega preoblikovanja podjetij, poslani na
               dan 31.7.2004, ki ga je agencija izdelala v skladu s prvim odstavkom 4. člena zakona
               o ukinitvi agencije Republike Slovenije za revidiranje lastninskega preoblikovanja
               podjetij.</p>
               <p>In drugič. Odbor se je seznanil tudi s poročilom o delu agencije Republike Slovenije
               za revidiranje lastninskega preoblikovanja podjetij za leto 2003, ki ga je agencija
               prav tako predložila v skladu z drugim odstavkom 1.e člena zakona o Agenciji
               Republike Slovenije za revidiranje lastninskega preoblikovanja podjetij. In o
               Agenciji Republike Slovenije za plačilni promet, nadziranje in informiranje.</p>
               <p>Odbor se je seznanil tudi z mesečnimi poročili Agencije RS za revidiranje
               lastninskega preoblikovanja podjetij predloženimi državnemu zboru. Ne bom našteval
               teh poročil, ker jih imate v gradivu oziroma v sklicu.</p>
               <p>Odpiram razpravo o predlogu teh dveh sklepov. Želi kdo razpravljati? <stage>(Ne želi.)</stage>
               Dajem predlog sklepa na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Ugotavljam, da so sklepi sprejeti.</p>
               <p>S tem lahko zaključimo to točko. Glede na to, da je agencija ne samo nehala
               delovati, ampak tudi opravila še to kar je bilo treba storiti, predložila poročilo in
               ga tudi, in nam predstavnica tudi predstavila, da izrazim zahvalo v imenu odbora,
               agenciji, sodelavkam in sodelavcem. Kot smo slišali, je večina bila korektno našla
               oziroma si je našlo nove zaposlitve. In seveda, še posebej zahvalo vodstvu agencije
               za opravljeno delo.</p>
               <p>Sedaj, tole kar pravite, gospod Benbič, ni bilo nekega konkretnega predloga,
               eventualno odprta vprašanja, ki so ostala oziroma, ki se morate z njimi ukvarjati in
               pravite, tudi pri družbenem pravobranilstvu se zna to zgoditi, da predlagali nekega
               sklepa niste na to temo. Se pravim, upam da boste dejansko rešitve iskali sami, v
               kolikor se bodo prijavili problemi, <stage type="mag">(Nadaljevanje)</stage> pa se boste z njimi pojavili pred vlado ali pa tudi pred državnim
               zborom.</p>
            </sp>
            <sp xml:id="SDT4-OZG-Redna-004-2005-05-12.sp8">

               <speaker>GOSPOD ______:</speaker>

               <p>... besedo. Jaz bi mogoče v zvezi z agencijo oziroma s postopki, sam postavljal
               vprašanje, sedaj ne vem, torej v predlogu glede ukinitve, če bo seveda prišlo. ...
               piše, da državno pravobranilstvo mora poročati o zadevah. Pri teh zadevah pa nimamo
               mi nobene zadolžitve. Ne gre sedaj za to, da bi iskal dodatne zadolžitve, saj jim
               imamo dovolj. Gre samo za vprašanje ali je potrebno to, sicer pa bomo te zadeve
               zajeli v letnem poročilu, našem.</p>
            </sp>
            <sp xml:id="SDT4-OZG-Redna-004-2005-05-12.sp9">

               <speaker>PREDSEDNIK FRANC (FERI) HORVAT:</speaker>

               <p>Prav. Mislim, da je tako racionalno.</p>
               <p>Dobro. Zaključujemo to točko. Sedaj, gospa Popovič, en del vaše razprave, drugi del
               se nanaša že na vašo točko, da tako rečem. Sedaj, če je vsebina taka, da bo tja
               spadala, potem bi predlagal, da bi tam. Ja, izvolite.</p>
            </sp>
            <sp xml:id="SDT4-OZG-Redna-004-2005-05-12.sp10">

               <speaker>MAG. ANICA POPOVIČ:</speaker>

               <p>Če smem predlagati, ne vem, če sploh smem, bi morda njegovo opozorilo le zapisali pa
               ga morda tudi komu posredovali, kar se tiče naših zadev v tem kontekstu in našega
               predvidenega novega zakona. Prosim, če gre, če ne pa ne.</p>
            </sp>
            <sp xml:id="SDT4-OZG-Redna-004-2005-05-12.sp11">

               <speaker>PREDSEDNIK FRANC (FERI) HORVAT:</speaker>

               <p>To bi, ampak bi potem pri vašem poročilu, pri vaši točki.</p>
               <p>Zaključujemo to točko.</p>
               <p>Prehajamo na <title>3. TOČKO DNEVNEGA REDA - POROČILO O IZVAJANJU ZAKONA O ZAKLJUČKU
                  LASTNINJENJA IN PRIVATIZACIJE PRAVNIH OSEB V LASTI SLOVENSKE RAZVOJNE DRUŽBE.</title> Poročilo za leto 2004. Skupaj tudi z drugimi neobravnavanimi poročili. In kar
               dajem besedo gospodu Francu Hermanu Šimnovcu, direktorju družbe za svetovanje in
               opravljanje, ki je pravzaprav naslednica na nek način slovenske razvojne družbe.
               Izvolite.</p>
            </sp>
            <sp xml:id="SDT4-OZG-Redna-004-2005-05-12.sp12">

               <speaker>FRANC HERMAN ŠIMNOVEC(?):</speaker>

               <p>Hvala lepa gospod predsednik za besedo. Najprej bi tudi v imenu mojih sodelavk in v
               mojem imenu pozdravil vse prisotne člane odbora kot tudi ostale prisotne. In bi, če
               smel, predlagal to, kar ste že vi omenili, da ta poročila, ki so sicer kvartalna,
               trimesečna poročila, so pa kumulativna poročila od dneva uveljavitve zakona. Tako, da
               s tem, ko bi obravnavali zadnje poročilo oziroma ko si se seznanili s tem zadnjim
               poročilom, pomeni to tudi, da s tem se seznanjate tudi z vsemi dogodki, ki so
               opredeljeni ali pa navedeni v ostalih osmih poročilih, ker je ta zadeva kumulativna.</p>
               <p>Na kratko bi mogoče podal vsebino tega, po vsebinskih sklopih kaj to poročilo
               zajema. Za začetek mogoče samo toliko. Družba za svetovanje in opravljanje, ki je
               100% v državni lasti, je bila ustanovljena v prvi vrsti zaradi tega, da je izpeljala
               likvidacijo oziroma vodila likvidacijo slovenske razvojne družbe in jo tudi
               zaključila. Tako, da je sklep o izbrisu bil pravnomočen 7.9.2004. Bil je pa v sklopu,
               bi rekel zaključevanja likvidacij slovenske razvojne družbe, sprejet tudi zakon o
               prenosu pooblastil pravice in obveznosti slovenske razvojne družbe in prenehanju
               agencije Republike Slovenije za prestrukturiranje in privatizacijo in s tem zakonom
               so bila vsa pooblastila, ki jih je imela slovenska razvojna družba na <stage type="mag">(nadaljevanje)</stage> podlagi raznih zakonov, ki so bila
               vezana na lastninsko preoblikovanje podjetij oziroma na privatizacijo podjetij, kot
               tudi določene naloge, še agencija za prestrukturiranje in privatizacijo na družbo za
               svetovanje in upravljanje, tako da lahko na nek način rečemo, da je iz tega zornega
               kota ali pa iz teh javnih pooblastil družba za svetovanje in upravljanje nekako
               dejansko pravni naslednik Slovenske razvojne družbe. Ampak samo v tem segmentu, ne pa
               v ostalih segmentih, zaradi katerih je bila Slovenska razvojna družba tudi
               likvidirana.</p>
               <p>Temelj za to poročilo je ta zakon o zaključku lastninjena in privatizacije pravnih
               oseb v lasti Slovenske razvojne družbe, ki je začel veljati 1.8.1998, in s tem
               zakonom je, če tako rečemo, lahko bilo zaključeno lastninjenje. Namreč vsa podjetja,
               ki še niso bila ulastninjena, ki še niso imela znanega lastnika, so bila na podlagi
               določil tega zakona v določenih časovnih rokih prenesena na Slovensko razvojno
               družbo. In sicer so bili trije sklopi, ena so bila tista podjetja, kjer je bil
               uvedeni kazenski pregon oziroma kazenski postopek proti vodstvu teh podjetij, tako da
               je v prvi fazi agencija za prestrukturiranje in privatizacijo z odločbo navedla
               oziroma prenesla osem podjetij na Slovensko razvojno družbo, kjer so se določena
               podjetja pritožila na ustavno sodišče, ki je njihovi pritožbi tudi ugodilo so
               dejansko prešla samo tri podjetja v last in upravljanje Slovenske razvojne družbe in
               sicer G&amp;P Hoteli Bled, turistično podjetje Alpino in PRO<stage>(?)</stage>, ostala so pa še
               nadalje izvajala lastninjene na podlagi trenutno veljavne zakonodaje. V teh podjetjih
               je odprta zadeva edino še pri podjetju PRO, kjer je pa predvideno, da bi se
               likvidacija družbe izvršila predvidoma v letu 2006, ko bodo tudi izčrpane njena
               dejavnost, skratka bi rekel ...<stage>/Nerazumljivo./</stage>...</p>
               <p>Drugi sklop podjetij so bila tista podjetja, ki niso pridobila prvega soglasja
               agencije za prestrukturiranje in privatizacijo in sicer je bilo teh podjetij 25, od
               tega, če pogledamo je v bistvu pri enem od teh podjetij bil ustavljen prenos, tako da
               jih je dejansko prešlo 24, 10 od teh je šlo potem v stečaj, dva sta bila izbrisana iz
               registra, v dveh je bil likvidacijski postopek, v štirih so pa postopki bili
               zaključeni oziroma je SRD izstopila iz lastništva. Tako, da trenutno je privatizacija
               v teku v enem podjetju in sicer je to Metalka Comerc, v štirih pa imamo določen
               procent delnic ali deležev zgolj, zaradi zavarovanja interesov denacionalizacije teh
               upravičencev oziroma iz podobnih razlogov.</p>
               <p>Tretji sklop teh podjetij, so tista podjetja, ki niso pridobila tako imenovanega
               drugega soglasja agencije. Na podlagi tega je bilo opravljenih šest, 27 prenosov,
               pardon. Od teh 27 imamo v treh še določen delež. Med tem, ko je bilo devet izbrisanih
               iz registra, v osmih je bil uveden stečaj, dve podjetji sta šli v likvidacijo, v
               petih primerih, pa so bili postopki v bistvu zaključeni.</p>
               <p>Glede oškodovanja družbenega premoženja, o katerem je bilo do neke mere še prej
               govora, ko je gospa Žustova omenjala naloge, ki jih je opravljala agencija za
               revidiranje. Tam, kjer je bilo to oškodovanje ugotovljeno in so ta podjetja prehajala
               na Slovensko razvojno družbo, so bila delno ta oškodovanja upoštevana že pri, bi
               rekel potrjevanju otvoritvene bilance, ki jih je opravila agencija. Pri tistih
               podjetij, kjer otvoritvena bilanca še ni bila potrjena, je pa te ugotovitve agencije
               upoštevala Slovensko razvojna družba, pred izvedbo oziroma pred sprejemom sklepa o
               privatizaciji posameznih družb. Zakon je v svojem šestem členu tudi imeli določilo,
               da vse tisto premoženje, pri ugotavljanju velikosti družbenega kapitala ni bilo
               vključeno v otvoritveno bilanco preide praktično z dnem uveljavitve tega zakona na
               Slovensko razvojno družbo. Namreč to je pomenilo, da na primer neko premoženje, ki bi
               moralo biti upoštevano ...<stage>/Nerazumljivo./</stage>... in zaradi tega bi moralo biti tudi
               družbeni kapital podjetja večji, podjetje iz bilokaterih razlogov, bodisi pomotoma
               ali karkoli drugega, ni imelo v svojih bilancah, se smatra, da to je na podlagi
               zakona, last DSU-ja in seveda, ko dobimo te, bi rekel indice oziroma informacijo o
               potencialnem takem premoženju seveda preverimo situacijo ali je izpolnjen ta pogoj
               ali ni, in v primeru, da je ta pogoj izpolnjen seveda podvzamemo ustrezne postopke,
               da bi do tega premoženja dejansko prišli. V določenih primerih, kjer so podjetja
               pomotoma izpustila in podobno in so pripravljeni nato odkupiti vse ta, odkup izvrši
               na podlagi cenitve, kjer pa seveda <stage type="mag">(nadaljevanje)</stage> ni pripravljenosti, posežemo tudi po sodnih postopkih in
               podobno.</p>
               <p>S samim zakonom je bilo takrat preneseno, so bile prenesene tudi terjatve in naložbe
               bank v sanaciji in sicer tiste terjatve, ki jih je agencija za sanacijo in bank
               hranilnic odkupila od bank v sanaciji, s temi svojimi sanacijskimi obveznicami. Prav
               tako pa tudi lastniški deleži v pravnih osebah, ki jih je agencija odkupila s temi
               sanacijskimi obveznicami. Na podlagi uskladitve, v bistvu podpisana je bila pogodba
               tudi z ministrstvom za finance in takratnim SRD-jem, koncem leta pa je bila v bistvu,
               31.12.1998 narejena ta uskladitev in stanje naložb in terjatev je znašalo približno
               63 milijard. Popravki so bili v višini 47,7 milijarde, tako da je neto vrednost tega
               premoženja znašala približno 15 in pol milijarde tolarjev. Na podlagi aktivnosti, ki
               jih je, bi rekel, ki so bile tudi odvzete, so bodisi v obdobju do konca leta 31., do
               konca leta 2001, bile izterjane nekatere terjatve, prodane terjatve ali naložbe, tako
               da je bilo tukaj kupnine v višini 8,3 milijarde, preostanek je bilo pa vrednotenje,
               opravljeno vrednotenje s strani revizijske družbe Deloite&amp;Tusch, kjer je bilo to
               upoštevano v višini, ugotovljena vrednost premoženja oziroma ocenjena vrednost
               premoženja v višini približno 3,9 milijarde tolarjev. Ob sprejemanju, tik pred
               prejemanjem sklepa o temu, da se uvede likvidacija Slovenske razvojne družbe, je tudi
               vlada v svojstvu skupščine sprejela določene sklepe, s katerimi je dokapitalizirala,
               če tako rečemo Slovensko razvojno družbo in s tem so bile, bi rekel, terjatve, ki jih
               je imela Slovenska razvojna družba do države iz tega naslova oziroma obveznosti
               SRD-ja iz tega naslova oziroma terjatve države do SRD-ja takrat tudi regulirane.</p>
               <p>Področje denacionalizacije - zakon o lastninskem preoblikovanju podjetij je pri
               svojih določilih imel seveda tudi to, da so upravičenci lahko zahtevali, da se v
               postopku lastninskega preoblikovanja podjetij izloči določena sredstva, na katere so
               imeli zahtevke, skratka nepremičnine, oprema in podobno. Ali pa, če so imeli interes,
               da pridobijo delež na lastništvu tega podjetja, da se izloči delež ali pa delnice
               tega podjetja in se v procesu lastninskega preoblikovanja te delnice prenesejo na
               Slovensko razvojno družbo, takrat. Pri 91-ih podjetij, so bili evidentirani zahtevki,
               kjer so upravičenci želeli zavarovati svoja upravičenja na deležu podjetja, in bi
               rekel po koncu, ob koncu preteklega leta je takšnih zahtevkov v podjetij, imamo še
               delnice v 46 podjetjih rezervirane za te namene. Te delnice se v primeru, ko je
               upravičencu priznan njihov zahtevek in dobimo odločbo upravne enote, se te delnice
               prenesejo na upravičenca. V primeru, da je pa njihov zahtevek pravnomočno zavrnjen,
               pa postanejo v skladu z zakonom te delnice last DSU-ja sedaj in DSU je dolžan zopet v
               skladu z zakonom ponuditi te delnice delničarjem oziroma družbenikom družbe. V
               primeru, če pa oni niso zainteresirani se pa seveda opravi tekoče vrednotenje in se
               poskuša te delnice prodati. V primeru, kjer je bilo zahtevano zavarovanje na
               sredstvih podjetja so bila ta sredstva izločena in niso bila upoštevana v
               ugotavljanju višine družbenega kapitala. Podjetja pa so morala ta sredstva, bi rekel,
               za ta sredstva skrbeti kot dober gospodar. Postopek je sicer potem podoben, v
               primeru, če je ugodeno podjetje izroči ta sredstva upravičencem, v primeru, če ne je
               zahtevek zavrnjen, postane te nepremičnina last DSU-ja. <stage type="mag">(nadaljevanje)</stage> Tukaj je v celotnem obdobju obstajal določen problem,
               ki je v tem trenutku nekoliko manjši, ampak ta problem se v bistvu nanaša na to, da
               ni bila v procesu lastninskega preoblikovanja zahtevana ali vodena centralna
               evidenca, če tako rečemo, teh izločenih nepremičnin, ampak je bilo to popisano samo v
               privatizacijskih oziroma programih lastninskega preoblikovanja posameznega podjetja.
               Ker DSU oziroma prej SRD ni bil stranka v postopku nas upravne enote tudi niso o tem,
               bi rekel, o teh odločitvah obveščale. Večkrat smo opravili razgovore z ministrstvom
               za pravosodje, z ministrstvom za notranje zadeve in posredovali dopise prek njih
               upravnim enotam, tako da se je situacija tukaj do neke mere ali kar precej
               izboljšala. Še vedno pa se, bi rekel, ugotavljamo včasih določene stvari oziroma
               ugotavljam, da so nekatere nepremičnine naše in potem postopamo po postopku. Če
               nepremičnina postane last DSU-ja v skladu z zakonom, tako kot moramo najprej ponuditi
               v prodajo družbi sami pod enakimi pogoji iz lastninskega preoblikovanja podjetja. Če
               družba ni zainteresirana ali če je družba sicer zainteresirana bi pa lahko odkup tega
               povzročil likvidnostni šok za družbo je možna tudi dokapitalizacija družbe s tem
               premoženjem, seveda, v skladu z zakonom o gospodarskih družbah, kar pomeni ustrezne
               sklepe skupščine družb.</p>
               <p>V sklopu samega lastninskega preoblikovanja podjetij je bilo z uredbo določeno, da
               podjetja lahko izločijo določene naložbe, nepremičnine, opreme, druga opredmetena
               sredstva, ki so jih imela v republikah bivše Jugoslavije, da lahko izločijo tudi
               finančne naložbe in pa tudi bruto terjatve, ki so jih imeli v republikah bivše
               Jugoslavije ali pa Iraka, Kube in pa Angole. Na podlagi tega se je sklenila pogodba o
               tako imenovani izven bilančni evidenci sredstev, s katerimi so se ta sredstva
               opredelila. Podjetje je v primeru, da je razpolagalo s temi sredstvi izkoriščala ta
               sredstva ali jih prodalo, bilo dolžno 80% kupnine prenesti k nam, 20% te kupnine pa
               je bilo namenjeno za pokrivanje njihovih stroškov. Po 5 letih v bistvu je bilo
               potrebno predložiti revizije teh pogodb, s tem, da se je ugotavljalo ali je v
               primeru, da še obstaja premoženje so se sklenili aneksi. V primeru, da tega
               premoženja ni več oziroma vrednost tega 0 so se pač dogovori o prenehanju, s tem, da
               so podjetja dolžna hraniti dokumentacijo zaradi morebitne nadaljnje sukcesije.</p>
               <p>Potem je bil na podlagi tega podpisan sporazum oziroma pogodba med Republiko
               Slovenijo in Republiko Hrvaško, in sicer je stopila v veljavo februarja 2000, kjer je
               bilo opredeljeno samo za relacijo med Hrvaško in Slovenijo. Ustanovljena je bila
               komisija, ki jo je sestavljalo pet članov hrvaškega fonda za privatizacijo in pet
               članov SRD-ja. Bil je objavljen javni poziv, na podlagi katerega je prišlo, bi rekel,
               se je evidentiralo približno 11 primerov, od tega je, če tako rečem, edino en primer
               bil do sedaj uspešno zaključen, ko se je opredelilo lastništvo ene in druge strani.
               Pri 5 primerih potekajo določena usklajevanja ali pogovori, pri ostalih je bilo
               ugotovljeno, da ni to v pristojnosti komisije oziroma ne podleže tem določilom
               pogodbe. Glede na to, da je pogodba veljala za 5 let in bi se iztekla letos februarja
               smo tudi po zaključku likvidacije SRD-ja obvestili ministrstvo za pravosodje, tudi
               ministrstvo za zunanje zadeve je bilo <stage type="mag">(nadaljevanje)</stage> informirano glede tega. Ker nobena stran ni v teh 5 letih odpovedala
               pogodbe se je pogodba avtomatično podaljšala. Bila je pa, to pa že v letošnjem letu,
               ko je bil sestanek ministrstev Slovenije in Hrvaške za pravosodje je bila dana
               notifikacija hrvaški strani, da zaradi zaključka likvidacije SRD-ja pač na slovenski
               strani vstopa DSU v ta razmerja. Povratne informacije trenutno še nismo prejeli.</p>
               <p>Glede na sam način lastninskega preoblikovanja, bi rekel, uporabo certifikatov je
               zakon definiral, da se določen del premoženja prenaša tudi na te pooblaščene
               investicijske družbe v katere so občani vlagali svoje certifikate, oni naj bi potem s
               temi certifikati kot plačilnim sredstvom odkupovali premoženje od takrat SRD-ja,
               sklada SRD-ja, in sicer je bilo za to namenjenega 20% družbenega kapitala v glavnem
               pri vseh podjetjih, preostanek interne razdelitve, preostanek notranjega odkupa, ki
               ni bil realiziran in preostanek delnic po katerikoli ostalem načinu lastninskega
               preoblikovanja. Glede na to, da se je kasneje ugotavljalo, seveda, da je izdanih
               certifikatov bilo več, kot pa je bila dejansko vrednost družbenega kapitala oziroma
               izdanih delnic ali deležev na podlagi tega, je država potem z zakonom tudi potrdila,
               da bo v primeru pomanjkanja premoženja zagotovila tudi dodatno oziroma dopolnilno
               premoženje za pokrivanje te privatizacijske vrzeli, bodisi direktno s svojega
               premoženja, bodisi pač premoženja družb v katerih je 100% lastnik, tako je na primer
               večina premoženja SRD-ja bilo potem namenjenega tudi za pokrivanje te vrzeli.</p>
               <p>Prodaja se je vršila bodisi, je morala biti javna, vršila se je z javnimi dražbami v
               začetku. Kasneje smo prešli potem na javne razpise. Glede na to, da je prišlo do
               medsebojnega dogovarjanja pooblaščenih investicijskih družb oziroma družb za
               upravljanje in je bil neke vrste kartelni nastop, kar je vplivalo, da so bile njihove
               ponudbe vrednostno prenizke z javnimi dražbami in določenimi dopolnitvami so se potem
               te zadeve nekako regulirale.</p>
               <p>Zakon je tudi urejal, da v primeru, bi rekel, oškodovanja družbenega premoženja, ki
               je bilo ugotovljeno na podlagi ugotovitev agencije za revidiranje, da bodisi družbeni
               pravobranilec ali slovenska razvojna družba začne s tožbenimi postopki. Potem je bilo
               dogovorjeno, da naj bi te tožbene postopke sprožal družbeni pravobranilec, delno tudi
               zaradi tega, ker je v tem primeru bilo takse prosto to. SRD si je pridržal pravico
               edino v tem smislu, če tako rečem, da tam kjer bi bilo potrebno, da je SRD direktno
               tožitelj, da bi o tem obvestili družbenega pravobranilca in da bi v tem primeru SRD
               sam stopil v tožbo. V skladu z zakonom je bila SRD tudi dolžna oziroma sedaj DSU, da
               pokriva stroške družbenega pravobranilca.</p>
               <p>Glede tistih podjetij, ki so leta 1992 na podlagi razpisa prenesla svoj družbeni
               kapital na takratni sklad je ta zakon dodatno nalagal, kljub temu, da so se te
               aktivnosti tud brez samega zakona že tudi odvijale je pač nalagal SRD-ju, da izvede
               privatizacijo v teh podjetjih za certifikate oziroma zadolžnice za premalo izplačane
               plače, tako da zaposleni v teh podjetjih oziroma upravičenci v teh podjetjih ne bi
               bili v slabšem položaju, kot so bili upravičenci v tistih podjetjih, ki so se
               lastninsko preoblikovala po zakonu o lastninskem preoblikovanju podjetij. V bistvu te
               aktivnosti so bile tudi izpeljane.</p>
               <p>Sama kupnina, ki je v primeru prodaje, ko je šlo za prodajo za denarna sredstva
               deležev delnic podjetij ali katerega drugega premoženja, ki ga je SRD pridobila na
               podlagi prenosa podjetij na podlagi tožbe družbenega pravobranilca, ker ni bila
               izvedena revizija podjetij v tujini, pri tistih podjetjih, ki so bila prenešena na
               podlagi soglasja oziroma pogodbe z vlado.<stage type="mag">(Nadaljevanje)</stage> In pa seveda v vseh tistih primerih, ko so bila podjetja
               prenesena na SRS s tem zakonom, o katerem sedaj govorimo, ki je temelj, je kupnina
               seveda pripadala, torej prešla v proračun, kjer je pa bila namensko uporabljena v
               skladu z zakonom o kupnini. In v tem obdobju je bilo prenakazanih v državni proračun
               68 milijard tolarjev.</p>
               <p>Glede stroškov same privatizacije pri tistih podjetjih, ki so prešla na podlagi
               zakona na SRD, načeloma naj bi te stroške nosila podjetja sama. Vendar če podjetje iz
               kateregakoli razloga ni bilo sposobno ali pripravljeno nositi teh stroškov, pač zakon
               določa, da te stroške prevzame SRS oziroma pač da... <stage>/nerazumljivo/</stage>.</p>
               <p>Pri prodajnih cenah delnic gre tukaj, če tako rečem, v bistvu za dva sklopa. Eno je
               tisti sklop, ki je vezan na lastninsko preoblikovanje, na certifikate, če tako rečem,
               ali zadolžnice in pa seveda prodaja potem pidom. Tam so bile cene določene na podlagi
               zakona na dan 1.1.1993, bodisi z otvoritveno bilanco stanja bodisi na podlagi
               cenitve, in po teh cenah se je prodajalo. Pri pidih se je upoštevala ponderirana
               vrednost vseh načinov privatizacije, v primeru, ko je šlo za te certifikate, bodisi
               tudi v tem primeru za denarna sredstva, na primer v notranjem odkupu. V ostalih
               primerih, ko se je prodajalo, na primer, strateškemu kupcu ali katerimkoli drugim, je
               pa seveda temelj za prodajo cenitev, ki jo opravi pooblaščeni cenilec. Ta cenitev gre
               na tekoče poslovanje, in zakon tudi definira postopke prodaje in pravi, da pri prvi
               prodaji pogodbena cena ne more biti nižja od te izhodiščne cene, ki jo določi
               pooblaščeni cenilec; v nasprotnem primeru je taka pogodba nična. Seveda v primeru, da
               pa ni kakšnega interesa za nakup, pa zakon tudi dovoljuje pri naslednjih prodajah
               določeno znižanje cene.</p>
               <p>Navedena je potem tudi v zakonu pač prodaja delnic in deležev, ko so bili drugače v
               lasti slovenske razvojne družbe in so se v tem času prodali. Potem je tudi navedeno v
               tem delu, kar je bilo to sodelovanje z agencijo Republike Slovenije za revidiranje.
               In pri teh nesuspenzivnih revizijah v bistvu je bilo pri petih podjetjih to
               ugotovljeno, oškodovanje. Te nesuspenzivne revizije so pomenile to, da zaradi teh
               ugotovitev v bistvu ni prišlo oziroma ni bil zaustavljen proces lastninskega
               preoblikovanja. Pri enem od teh je prišlo do poravnave na podlagi pripoznavanja tega,
               če tako rečem. Pri enem od podjetij smo na podlagi pravnomočne sodbe poskušali tudi s
               sodelovanjem agencije za revidiranje prek sodišča doseči vpis povečanja kapitala
               oziroma izdajo novih delnic na podlagi tega, vendar je podjetje potem raje šlo v
               poravnavo. Tako da je za ta ugotovljeni znesek oškodovanja bilo izvršeno tudi
               poplačilo.</p>
               <p>Glede tistih prenosov, ki so bili opravljeni na sklad oziroma slovensko razvojno
               družbo pred sprejetjem tega zakona o zaključku lastninjenja, to so pač, bi rekel, mi
               imenujemo tako, tako imenovana "ex lege" podjetja. To so bila podjetja, ki so bila
               prenesena na podlagi tožbe družbenega pravobranilca Republike Slovenije, in se
               podjetja niso v roku uskladila z zahtevami družbenega pravobranilca. Tu je bilo
               prenesenih 47 podjetij. Od teh podjetij je pri nas še 7 podjetij. Tam, kjer ni bila
               izvršena oziroma ni bilo zagotovljeno revidiranje letnih računovodskih izkazov
               povezanih družb v tujini, je bilo preneseno 7 podjetij, od tega je pri nas trenutno
               še eno podjetje. Pri prenosih po soglasju vlade je bilo prenesenih 8 podjetij, nimamo
               nobenega več. Prenos po zakonu o igralnicah, bil je izvršen en prenos, bi rekel,
               privatizacija je pri tem podjetju tudi zaključena, imamo še par delnic zaradi zaščite
               denacionalizacijskih upravičencev. In pa zaradi predloženega programa je bil en
               prenos izvršen, vendar je tudi tu potem zadeva zaključena.</p>
               <p>S tem bi vsebinske sklope ali pa vsebino tega poročila zaključil. Predlagal bi, tako
               kot je bilo tudi v dosedanjih prezentacijah oziroma podajanju poročila na sejah
               odbora oziroma komisije, na morebitna vprašanja, na katera bi lahko odgovorili v tem
               trenutku, bi podali odgovore. Če bodo vprašanja bolj kompleksna ali pa zahtevala
               podrobnejše pojasnilo, bi pa, kot smo tudi ponavadi to naredili, to pisno poročilo
               vam tudi predložili. Hvala lepa. <stage type="mag"/>
               </p>
            </sp>
            <sp xml:id="SDT4-OZG-Redna-004-2005-05-12.sp13">

               <speaker>PREDSEDNIK FRANC (FERI) HORVAT:</speaker>

               <p>Hvala, gospod Šimnovec, za zelo izčrpno predstavitev sicer zelo obsežnega poročila. Odpiram
               razpravo. Najprej vprašam gospoda ministra, ker nas bo moral potem zapustiti, če želi
               karkoli povedati.</p>
            </sp>
            <sp xml:id="SDT4-OZG-Redna-004-2005-05-12.sp14">

               <speaker>MAG. ANDREJ VIZJAK:</speaker>

               <p>Ni kaj dodati.</p>
            </sp>
            <sp xml:id="SDT4-OZG-Redna-004-2005-05-12.sp15">

               <speaker>PREDSEDNIK FRANC (FERI) HORVAT:</speaker>

               <p>Hvala lepa. Ali sprejema kdo ta izziv oziroma ponudbo gospoda Šimnovca, če je kakšno
               vprašanje, želja po kakšni dodatni informaciji, če ne danes, pa pisno? Običajno je
               bilo tako, da primeri, ki so bili posebej zanimivi ali sporni, da se jih je potem
               posebej tudi temeljiteje obravnavalo. Je kaj takega? Ne želi nihče razpravljati? Če
               ne, nam potem preostane, da sprejmemo sklepe.</p>
               <p>Predlagam, da odbor sprejme dva sklepa, in sicer: Odbor se je seznanil s poročilom o
               izvajanju zakona o zaključku lastninjenja in privatizacije pravnih oseb v lasti
               slovenske razvojne družbe do 31.12.2004, ki ga je družba za svetovanje in upravljanje
               izdelala v skladu z 62. členom zakona o zaključku lastninjenja in privatizaciji
               pravnih oseb v lasti slovenske razvojne družbe. Hkrati se je odbor seznanil še z
               ostalimi poročili iz preteklega mandatnega obdobja, ki so tudi zajeta v tem
               kumulativnem poročilu.</p>
               <p>Kdo je za tak sklep? <stage>(12 članov.)</stage> Je kdo proti? <stage>(Nihče.)</stage></p>
               <p>Sklepa sta sprejeta.</p>
               <p>Prehajamo na <title>4. TOČKO DNEVNEGA REDA - a) POROČILO O DELU DRUŽBENEGA
                  PRAVOBRANILCA REPUBLIKE SLOVENIJE ZA LETO 2004, b) DVE POROČILI IZ PRETEKLEGA
                  MANDATNEGA OBDOBJA.</title>
               </p>
               <p>Že pri prejšnji točki se je oglasila gospa mag. Popovič, družbena pravobranilka, in
               ji dajem zdaj najprej besedo, da na kratko predstavi poročilo. Izvolite.</p>
            </sp>
            <sp xml:id="SDT4-OZG-Redna-004-2005-05-12.sp16">

               <speaker>MAG. ANICA POPOVIČ:</speaker>

               <p>Hvala lepa, gospod predsednik. Spoštovani navzoči! Samo na hitro naj povem, kakšen je
               sistem našega poročanja državnemu zboru, ki je bil vrhovni in edini nadzornik nad
               našim delom. Mi smo poročali v skladu s sklepi tega odbora v tem triletnem obdobju,
               za katerega naj danes poročam, na dva načina: od prejšnjega trimesečnega poročanja
               med letom smo prešli na šestmesečno poročanje, tisto poročanje, glavno letno
               poročilo, ki je tudi naslovljeno na državni zbor, je pa ostalo tako, kot je bilo že
               prej določeno, enkrat letno.</p>
               <p>V tem poročilu enkrat letno predstavimo zakonska pooblastila, ki so naša podlaga za
               delo, organiziranost in število zaposlenih. Za to triletno mandatno obdobje ni bilo
               sprememb pri številu zaposlenih. Zaposlenih pa je še dandanašnji skupaj 14 ljudi po
               vsej Sloveniji, kjer so organizirane enote, in sicer od tega je 7 funkcionarjev in 7
               strokovno administrativnih delavcev. <stage type="mag">(Nadaljevanje)</stage> Funkcionarji, naj malo pojasnim, morda se čudno sliši,
               veliko število je 7, ampak to je ostalo še iz prejšnjih določb, prejšnjih zakonov, ki
               so urejali naše področje dela. Funkcionarji smo vsi, ki smo strokovno zadolženi za
               delo in odgovarjamo za spise približno kot sodniki pač v našem delovnem okolju in z
               našimi pristojnostmi, ki morajo imeti izobrazbo, določeno pravniško, ali ekonomsko.
               In zato jih je 7. Ker ne gre samo, da je funkcionar predstojnik organa. Predstojnik
               organa je recimo prvi med enakimi, ampak tudi nič več. Zato jih je 7.</p>
               <p>Torej s takim številom ljudi delamo v letu 2003, 2002 in 2004. Jaz sem opozarjala v
               poročilih, lahko vidite, so napisana, da se zmanjšuje število, obseg dela, kajti
               glede na zmanjševanje tega, kar je delala agencija, kar je bilo podlaga za naše delo,
               se seveda te stvari nujno manjšajo in zmanjšujejo.</p>
               <p>Letnemu poročilu smo vedno prilagali in tudi za leto 2004 je priloženo zbirno
               poročilo, to nosi številko 13, kjer kumulativno zajemamo vse podatke in tudi naša
               opozorila, opažanja in ugotovitve. Vse od 1.7.1993, pa do leta poročanja. Torej za
               leto 2004 so notri kumulativni podatki od 1.7.1993 do 31.12.2004.</p>
               <p>V tem letnem poročilu je zajeta poleg statistike predvsem vsebina. Za razliko od
               periodičnih poročil v letu, ko je bolj poudarek na statistiki, na spremembah v
               statistiki, in pa kakšne so značilnosti v tistem obdobju, kaj je bilo rešeno, katere
               konkretne pravde na sodišču, in s kakšnim uspehom. Če pobrskate po kartoteki, ali
               datoteki, ali kako se že temu reče, odbora sedanjega, pa prejšnjih, lahko sestavite
               za vsako revidirano pravno osebo, ki smo jo imeli v obdelavi, vidite kaj je bilo
               storjeno, kakšen je bil končni učinke. Težili smo pri našem poročanju k temu, da smo
               bili konkretni, ravno zato, da se je lahko pri konkretnih zadevah in primerih videlo
               in preverjalo kako se dela, kakšni so možni učinki, kaj bi bilo treba storiti in tako
               naprej. Torej to je v teh periodičnih poročilih.</p>
               <p>V letnem poročilu za leto 2004 se bom osredotočila na to, ker je zadnje, najbolj
               sveže, zajema tudi vsa prejšnja po nekih določenih principih. Tukaj pa naj izpostavim
               najprej, koliko je bilo količinsko tega dela. Torej od agencije za revidiranje smo
               skupaj v vsem tem obdobju od 1.7.1993 pa do 31.12.2004 prejeli revizijska poročila za
               1248 pravnih oseb. V letu 2004 seveda poročil ni več, kakor smo prej slišali. In tudi
               na tej podlagi nismo pač nič delali, da bi vlagali nove tožbe, vendar smo obravnavali
               stvari, ki smo jih že prej imeli na sodiščih, in ki so še dandanašnji še na sodišču.
               Takih nerešenih zadev je na dan 31.12.2004 32. 32. V primeru, ko smo dobili
               revizijsko poročilo, je bilo treba najprej ugotoviti, ali je kaj dela za nas, ali gre
               za oškodovanja družbene lastnine, ali ne. To seveda terja določen čas in terja
               odločitev vložimo tožbo, kakšno tožbo, kako in tako naprej.</p>
               <p>Mi smo ukrepali pri 486 pravnih osebah, ker smo tam ugotovili, tudi po naših ocenah,
               in upoštevaje podlago, ki je bila v revizijskem poročilu s strani agencije, da so
                  razlogi<stage type="mag">(Nadaljevanje)</stage> za ukrepanje. Že
               torej to, tožbe smo morali vlagati že v roku 30. dni po prejemu dokončnega poročila.
               Dogajalo se je, predvsem pa v letih, vse tam do leta 1998, še posebej pa do konca
               leta 1993, da so na naš poziv v tem 30. dnevnem roku pravne osebe bile pripravljene
               odpraviti oškodovanja, ugotovljena v revizijskih poročilih, torej brez tožb. In takih
               primerov je bilo 113. Seveda niso to bili gladki primeri, da so kar prišli, pa
               povedali, ja saj sprejmemo, pa je zadeva končana. Veliko truda z naše strani je bilo
               treba. Čim smo le nekje zaznali, da obstoja neka volja, smo se posebej potrudili in
               se pogovarjali in našli sporazumne rešitve. In torej v 113. primerih ni bilo treba
               vložiti tožbe, ker so se stvari rešile z odpravo oškodovanja po sami pravni osebi. To
               se je zgodilo tudi recimo v primeru 28. "by-passov". Če se spomnimo, včasih so bili
               "by-passi" pri nas, ko je bil začetek privatizacije tisto v javnosti in še kje drugje
               ožigosano zelo, s katerim se je največ oškodovanja družbene lastnine naredilo. No,
               ali so se take ugotovitve potem kasneje potrdile ali ne, je pač že tudi druga zgodba.</p>
               <p>Seveda v takem primeru ni bilo ne pravdanja, ni bilo stroškov ne za pravne osebe, in
               ni bilo zadržkov, kar je bilo takrat pomembno vse do konca leta 1992 za lastninjenje
               in za otvoritveno bilanco. Torej ni bilo zadrege in ne zadržka za lastninjenje, kar
               je pri drugih, kjer so bile vložene pravde, takrat to in še nekaj časa pomenilo
               zadržek lastninjenja. Mi smo se trudili, da čim manj ovir naredimo, in čim bolj
               skušamo približati rešitve v vsakem konkretnem primeru, da se stvari v gospodarstvu
               kolikor toliko odvijajo normalno naprej.</p>
               <p>Potem smo vložili tožbe v 310. primerih revizijskih poročil, ko pač je bilo nujno
               treba tako ukrepati, ko po tem 30. dnevnem roku oškodovanja niso bila odpravljena. Te
               tožbe so v glavnem, in sicer kar v 364 primerih temeljile na podlagi škodljivih
               pogodb. In seveda tu je tudi to kar boste pozneje videli, bom posebej poudarila, tudi
               tu je bil tisti izvir zavrnitvenih tožb na sodiščih, ker nismo imeli zadosti orožja v
               rokah, da bi dokazali v vsakem primeru posebej tiste škodljive elemente, ki so za
               pravni posel potrebne po predpisih. To sem že prej opozorila, izhaja deloma tudi že
               iz revizijskih poročil. In potem naknadno pa je bila res nerazumljiva situacija. Kar
               naenkrat je vse izginilo, ni bilo nikjer listin, in tako naprej. S tem se je še
               posebej pozabavala komisija gospoda Rejca. Rekli smo ji Rejčeva komisija. V takratnih
               prvih letih privatizacije, ki je zelo zagnano obravnavala te stvari, in veliko so se
               trudili tudi ugotoviti, zakaj, kje, čemu izginjajo listine, vendar pač tako je.</p>
               <p>Potem že po vloženi tožbi, mi smo še vedno stali na strani pravni oseb, in na strani
                  <stage type="mag">(nadaljevanje)</stage> tega, da skušamo čim prej
               odpraviti oškodovanje in je prišlo v 167-ih primerih do tega, da je prišlo do
               poravnave, da je bilo zadoščeno odpravi oškodovanja in smo potem umaknil tožbo,
               sklenili sodno ali izvensodno poravnavo in stvar je bila zopet končana, ni se vleklo
               dolgo časa na sodiščih in pravne osebe so nadaljevale s svojim lastninjenjem in z
               delom. Tekom vloženih, tekom pravd na sodiščih seveda smo lahko v nekaterih primerih,
               in sicer v 36-ih z vso gotovostjo ugotovili, da zahteve tožbeni ni bil primeren
               oziroma da oškodovanje, ki je bilo zatrjevano v revizijskem poročilu, da ni bilo
               podano. Teh primerov je bilo 36 ali 12% in takrat smo umaknili tožbo. Odločbe sodišč.
               Do sedaj je sodišče samo v 75-ih primerih revizijskih poročil pravnomočno končalo
               zadeve. Torej, mi smo s svojimi ravnanji in z našim naravnanim delom usmerili vse v
               to, da se oškodovanje odpravi ali že po sami pravni osebi ali po tem sporazumu tekom
               postopka, tam pa kjer seveda ni bilo možnosti niti volje na strani pravnih oseb, da
               bi odpravile oškodovanja ali kjer so bile posebno zapletene zadeve ali trma, tam smo
               pustili, da stvari, da odločajo sodišča in to je bilo do danes 75 primerov, s tem, da
               kot pravim, je 32 primerov še na sodiščih, stvari še trajajo in bodo trajale ne vem
               koliko časa. Torej, nekateri so tudi tekom našega delovanja in ko smo vedno na vsakih
               sejah v svojih poročilih poročali o tem kako se trudimo v teh metodah dela, da pride
               do sporazumnega končanja postopka seveda s tem, da se oškodovanje povrne, odpravi,
               smo morali tudi dati tudi za časa gospoda Rejca posebno poročilo o tem, ki ga je tudi
               obravnaval in tako naprej, torej naše delo je bilo skozi preverjeno in nimamo nič
               slabe vesti pri tem, kajti nekateri so trdili, češ, če se poravnavate ne velja tisto
               po starem vsakdo nekaj popusti pa je potem sredina pa je, ampak pri nas nismo šli v
               tej smeri v takšne vrste poravnave, temveč poravnava, da smo, ko smo dosegli odpravo
               oškodovanja smo umaknili tožbo, prišlo je do poravnave morda tudi pravdnih stroškov s
               strani toženih strank in to je bila tista poravnava, ne pa da bi popuščali pa izbrali
               sredino ali pa rekli: "daj nekaj pa je zadeva rešena", ne.</p>
               <p>Kar je bilo na sodiščih. Sodišča so, če štejemo samo odločitve posamezne sodbe,
               sklepe okrožnih sodišč, višjih sodišč, vrhovnega sodišča, saj kdorkoli med vami, sem
               prepričana, da poznate potek sodnih postopkov, gre do vrhovnega sodišča pa spet
               nazaj, pa spet "jovo na novo", tukaj je izdano ne vem koliko papirja, sodb, sklepov
               in tega. Mi smo prešteli, v tem času je sodišče izdalo o teh stvareh, ki jih je
               obravnavalo 435 svojih odločitev. V 90-ih primerih samo je bilo odločeno v korist
               tožbenega zahtevka oziroma je bilo dano prav tožniku, torej družbenemu pravobranilcu.
               Iz tega tudi izhaja, da je samo vsaka peta odločitev sodišča bila tista, ki je delno
               ali v celoti ugodila tožbenemu zahtevku. Torej, to ni kritika, jaz ne morem
               kritizirati, ker sem stranka pred sodiščem, to ni kritika dela sodišča, to so samo
               ugotovitve na katere opozarjam, na katere smo tudi skoz opozarjali.</p>
               <p>In potem dokončno pridemo do tega kakšni so pa potem učinki teh naših postopkov in
               truda in tako dalje. To imate učinke, nekaj kar se da izraziti v denarju, v denarni
               vrednosti. To imate napisano tam na straneh našega poročila za leto 2004 na strani 50
               do 52, so tam tudi grafi in tako naprej. <stage type="mag">(nadaljevanje)</stage> In če tiste cca. tam seštejemo je skupno, smo pridobili nazaj v
               družbeno lastnino, kar se je potem lastninilo po principih, ki smo jih že slišali,
               skupaj 7.000 0,77 milijonov SIT, vendar to je samo majhen del tega kar smo s svojim
               delovanjem dosegli, kajti v tej številki niso zajete postavke, ki so del otvoritvenih
               bilanc. Kateri so ti primeri? V primerih podružbljanja tistih kapitalskih vložkov,
               fizičnih oseb, ki so jih začeli vlagati pri bay pass-ih in še pri drugih oblikah
               privatizacije, ki je bila nasprotna določbam zakonu o lastninjenju. V takšnih
               primerih, če je prišlo do sporazuma je bil vse to kapital družbeni, ki se je
               lastninil po principih, s tem, da so fizične osebe imele terjatve do pravne osebe in
               so praviloma te vložke porabile v procesih lastninjenja, torej nihče ni bil oškodovan
               in načeloma smo povrnili firmi družbeno lastnino nazaj v celem znesku. Torej, te
               podatke bi lahko zajeli iz otvoritvenih bilanc, nastajali pa so kasneje, to ni bilo
               istočasno naše pravde, pa sporazumu, pa otvoritvene bilance, ker ni bilo to hkrati,
               istočasno tega podatka ni. Družba agencije za privatizacijo je hotela enkrat zbrati
               te podatke iz otvoritvenih bilanc, vendar so obupali, so rekli, da to preveč stroškov
               zahteva, da bi se to ven vleklo in skupaj dajalo na nek imenovalec. Torej, odprava
               bay pass-ov je isto tako pripojitev bay pass-ov nazaj k matični družbeni firmi, vse
               to so poteze, ki so peljale potem do tega, da se je podjetje v družbeni lasti
               lastninilo v celoti z vsemi, z odpravo teh razno raznih ..<stage>/nerazumljivo./</stage>.. in takih
               drugih stranpoteh. Tako, da hočem opozoriti, tiste številke so tam, ampak to je zelo
               malo od tega kar smo v resnici z našim delovanjem dosegli.</p>
               <p>Če rečem še kaj o postopku pred sodišči. Kljub temu, da je zakon o lastninjenju
               določal v 50. členu, da naj bi bili tovrstni postopki pred sodišči, ki jih sproži
               družbeni pravobranilec zaradi odprave oškodovanja družbene lastnine hitri, še zdaleč
               niso hitri in niso bili hitri. Če imamo še danes pri odprtih zadevah, so glih tako še
               odprte tožbe, ki smo jih vložili v letih 1993, 1994 in tako naprej, torej to ni to.
               Nikoli ne veš seveda kako se bo pravda iztekla, hočem reči, kar smo se sporazumeli in
               dosegli hitre rešitve je imelo dvakratno prednost.</p>
               <p>Na koncu zdaj v letih 2004 in prej so pa celo sodišča nam začela odrekati aktivno
               legitimacijo za tiste tožbe, ki smo jih vložili po letu 1998 in deloma v letu 1998 je
               bil sprejet zakon o lastninjenju pravnih oseb v lasti slovenske razvojne družbe in
               tukaj je nastal en konflikt. Gospod Šimnovec je lepo povedal, da ta zakon je prinesel
               en poseben mehanizem, da naj bi <stage type="mag">(Nadaljevanje)</stage> v novih zadevah, v novih postopkih najprej se izjasnila slovenska
               razvojna družba ali bo tožila ali ne bo tožila za odpravo oškodovanj. Mi pa smo se
               potem skupaj zmenili, nam so dali črno na belem in napisali prioriteto, vi vedno,
               kadar menite, da je treba tožiti, tožite, kadar ste pa v kakšnem dvomu, nas pa
               vprašajte, da če mi vidimo, pomagamo itn. No in tega dogovora sodišča mi niso dala
               nobene veljave. Tako, vendar smo prišli danes do tega, da je naše delo ocenjeno kot
               dokončano, čeprav ni dokončano, da smo odveč. Boste rekli verjetno vi tudi, da smo
               odveč in se poslavljamo. Hvala lepa.</p>
            </sp>
            <sp xml:id="SDT4-OZG-Redna-004-2005-05-12.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala gospa Popovič, za to predstavitev poročila. Odpiram razpravo. Kdo želi besedo?
               <stage>(Ne želi nihče.)</stage> Moram to pojasniti, kar bi moral uvodoma povedati, da smo mi matični
               odbor za en del dela, to je lastninsko preoblikovanje podjetij. Medtem, ko ta del o
               katerem je gospa Popovič govorila že pri prejšnji točki in tudi z malo grenkobe sedaj
               na koncu, glede zakona, ki je v proceduri, in ki je predviden, da bo obravnavan
               prihodnji teden na seji zbora, o prenehanju dejavnosti, za to je matični odbor, odbor
               za notranjo politiko. Tako, da mi na to temo ne moremo niti tega obravnavati niti kaj
               sklepati. Bomo pa mi v svojem poročilu dali mnenje in povzeli to kar ste rekli
               oziroma opozorila, ki ste jih dali pri prejšnji točki in jih posredovali odboru za
               notranjo politiko.</p>
               <p>Toliko v pojasnilo. Sprašujem, če želi kdo razpravljati? <stage>(Ne želi.)</stage> Potem predlagam,
               da sprejmemo sklep. Odbor za gospodarstvo se je seznanil s poročilom o delu
               družbenega pravobranilca Republike Slovenije za leto 2004, ki ga je družbeni
               pravobranilec izdelal v skladu z 11. členom zakona o družbenem pravobranilcu
               Republike Slovenije, skupaj z zbirnim poročilom številka 13 o katerem so zbrani
               komulativni podatki o delu družbenega pravobranilca za obdobje od 1.7.1993 do
               vključno 31.12.2004. In pa, seznanil se je s tem tudi, še z ostalimi poročili iz
               preteklega mandatnega obdobja. Želi kdo o predlogu sklepov razpravljati? Če ne, jih
               dajem na glasovanje.</p>
               <p>Kdo je za? <stage>(10 članov.)</stage> Je kdo proti? <stage>(Nihče.)</stage></p>
               <p>Ugotavljam, da so sklepi sprejeti.</p>
               <p>S tem zaključujem to točko. Glede na to, da zakon o prenehanju še ni sprejet, naj bo
               spodobno, da se vam gospa Popovič, sedaj zahvaljujem. Mi se bomo še srečali na odboru
               s kakšnim vašim poročilom in bomo to, če bo treba, storili takrat. Hvala za
               sodelovanje.</p>
               <p>Točka <title>RAZNO.</title>
               </p>            
               <p>Ima kdo kaj pri točki razno. Če ne, želim lep in uspešen popoldan. Na svidenje.</p>
               <stage type="time">(Seja je bila končana 12. maja 2005 ob 15.40 uri.)</stage>
            </sp>
         </div>
      </body>
   </text>
</TEI>