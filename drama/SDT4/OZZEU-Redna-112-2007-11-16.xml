<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZZEU-Redna-112-2007-11-16">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za zadeve Evropske unije</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">D2732CBF90D8ED38C125738E00473632</idno>
               <idno type="custom" subtype="day">9FC6F0E1B6B4A326C12573A30038ADD5</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=9FC6F0E1B6B4A326C12573A30038ADD5</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZZEU-Redna-112-2007-11-16.OZZEU" n="112">
               <name>Redna</name>
               <date when="2007-11-16"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZZEU-Redna-112-2007-11-16.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZZEU-Redna-112-2007-11-16.OZZEU">
                        <orgName key="OZZEU">Odbor za zadeve Evropske unije</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA ZADEVE EVROPSKE UNIJE</stage>
            <stage type="session">112. seja</stage>
            <stage type="date">(16. november 2007)</stage>
            <stage type="chairman">Sejo je vodil Anton Kokalj, predsednik odbora za zadeve Evropske
            unije.</stage>
            <stage type="time">Seja se je pričela ob 10.13. </stage>


            <sp xml:id="SDT4-OZZEU-Redna-112-2007-11-16.sp1">

               <speaker>PREDSEDNIK ANTON KOKALJ:</speaker>

               <p>Kolegice in kolegi, pričenjam 112. redno sejo odbora za zadeve Evropske unije.
               Obveščam vas da so zadržani in se seje ne morejo udeležiti naslednje članice oziroma
               naslednji člani: Franc Feri Horvat, Milan M. Cvikl ter Bogdan Barovič. Na sejo so
               vabljeni tudi predstavniki Vlade Republike Slovenije in Državnega sveta ter vodja
               predstavništva Evropske komisije v Sloveniji in vodja informacijske pisarne
               Evropskega parlamenta za Slovenijo. Vse navzoče lepo pozdravljam in se opravičujem za
               zamudo.</p>
               <p>Prehajam na določitev dnevnega reda. S sklicem seje ste prejeli dnevni red seje
               odbora, predlagam pa da se prvotni dnevni red razširi še z naslednjo točko. Pravilnik
               o mednarodni dejavnosti Državnega zbora Republike Slovenije 13.11.2007 sem po
               elektronski pošti prejel pravilnik o mednarodni dejavnosti Državnega zbora in
               obrazložitev sprememb po posameznih členih. Navedeni pravilnik bo obravnavan na
               kolegiju predsednika Državnega zbora danes. Predlagam da o pravilniku opravimo
               razpravo in sicer iz vidika določb ki zadevajo oziroma vplivajo na mednarodne
               aktivnosti našega odbora.</p>
               <p>Odpiram razpravo če je potrebno v zvezi s tem predlogom razširitve dnevnega reda. Če
               ne, dajem predlog razširitve dnevnega reda na glasovanje.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Ugotavljam da je predlog razširitve sprejet.</p>
               <p>Prehajam na <title>1. TOČKO DNEVNEGA REDA - ZAKONODAJNI IN DELOVNI PROGRAM KOMISIJE ZA
                  LETO 2008</title>. Da bi se članice in člani odbora seznanili z zakonodajnim in
               delovnim programom Evropske komisije za leto 2008 smo na sejo povabili vodjo
               predstavništva Evropske komisije v Sloveniji mag. Mihelo Zupančič. Lepo pozdravljeni.
               Zahvaljujem se vam za to da ste se odzvali na naše povabilo. Prav tako se zahvaljujem
               za udeležbo predstavnikom Vlade, državnemu sekretarju za evropske zadeve gospodu
               Janezu Lenarčiču ter gospe Nataši Goršek Mencin, ki je vodja informacijske pisarne
               Evropskega parlamenta za Slovenijo.</p>
               <p>Uvodoma naj povem da program predstavlja obsežen pristop k uresničevanju ambicij
               Evrope, da se odzove na pričakovanja ki jih imajo državljani glede prihodnosti. Tako
               program vključuje odgovore na mnoga, trenutno najbolj pereča vprašanja, rast in
               delovna mesta, podnebne spremembe, energijo, migracije in širitev. Vanj so vključene
               strateške pobude, za katere se komisija zavezuje, da jih bo izpeljala v naslednjem
               letu, to je prednostne pobude ki jih je treba izpeljati v 12 do 18 mesečnem obdobju.
               Delovni program poleg novih pobud določa, kako se bodo še naprej uresničevale
               obstoječe pobude. Prav tako pa je v programu nov oddelek, nov del namenjen področjem,
               kjer bo delo v letu 2008 vključevalo ocene učinka in posvetovanja, kar bi v
               prihodnosti lahko vodilo do posebnih pobud. V dokumentu so prvič predlagane
               prednostne naloge na področju ...<stage>/Nerazumljivo./</stage>... komuniciranja za prihodnje leto
               in sicer reformna pogodba, energetika in podnebne spremembe ter evropsko leto
               medkulturnega dialoga. Naj povem še to, da je bil program v torek 13. novembra s
               strani predsednika Evropske komisije Jose Manuela Barrosa predstavljen evropskim
               poslancem na parlamentarnem zasedanju v Strassbourgu s komentarjem, da bo leto 2008
               ključno za Evropo. Gospa Mihela Zupančič izvolite.</p>
            </sp>
            <sp xml:id="SDT4-OZZEU-Redna-112-2007-11-16.sp2">

               <speaker>MAG. MIHELA ZUPANČIČ:</speaker>

               <p>Najlepša hvala spoštovani predsednik, gospod Kokalj. Poslanke in poslanci,
               spoštovani državni sekretar gospod Lenarčič in pa draga kolegica, vodja pisarne
               Evropskega parlamenta, Goršek Mencin, pozdravljeni in hvala za vabilo in možnost da
               vam predstavim delovno zakonodajni program. Kot je bilo že rečeno, je bil v
               parlamentu ta teden predstavljen, s strani Evropske komisije, v precej optimističnem
               vzdušju, saj nam je oktobra uspelo skleniti dogovor o reformi institucij, o novi
               pogodbi, s čimer so se, po naši oceni, odprla vrata na široko, da se lahko zdaj polno
               posvetimo vsebinam in ne več toliko orodjem in postopkom.</p>
               <p>Glede samega delovnega programa naj spomnim, da temelji na političnem programu ki si
               ga je Evropska komisija zadala ob začetku mandata. Tako da prednostne naloge in
               tematike niso presenečenje, ampak predvsem izraz nadaljevanja že zastavljenega dela
               komisije v tem mandatu in pa predvsem nadaljevanja dela iz leta 2007.<stage type="mag">(Nadaljevanje)</stage> Preden preidem na vsebino bi
               želela samo na kratko prevzeti strukturo dokumenta, mislim da dokument ki ga imate vi
               pred sabo je v bistvu delovno zakonodajni program. Skupaj s prilogo kjer je
               preglednica strateških in prednostnih pobud. Želela bi vam pa sporočiti da je bil v
               tem tednu oblikovan tudi okvirni časovni okvir za vse pobude, ki je že dostopen, tako
               da mislim da vam ga lahko tudi posredujemo če imate takšno željo. Kot ste že omenil,
               pobude za leto 2008 so združene na pet osrednjih področij. Jaz bi se osredotočila
               zgolj na nekaj osrednjih pobud. Nedvomno v prvi vrsti na Lizbonsko strategijo ki bo
               osrednja tema spomladanskega zasedanja Evropskega sveta, ki ga bo vodila Slovenija.
               Na zasedanju bo opravljena revizija prvega ciklusa izvajanja prenovljene Lizbonske
               agende in bodo sprejete odločitve o morebitni nadgradnji strategije. Večina
               prispevkov Evropske komisije za spomladanski vrh je bilo že sprejetih, nekateri še
               prihajajo, seveda pa bo komisija na dosjeju nadaljevala intenzivno delo v tesnem
               sodelovanju s slovenskim predsedstvom do in na samem vrhunskem zasedanju spomladi.
               Naloga komisije je tudi da nadzoruje, pregleduje izvajanje sprejetih zavez in pa
               ukrepov v sklopu strategije in to bo nenazadnje pravzaprav tudi zajeto v naslednji
               reviziji poročila Evropske komisije, ki bo, v bistvu, pripravljeno decembra 2008 in
               to bo že prispevek za naslednje vrhunsko zasedanje v letu 2009.</p>
               <p>V letošnjem letu se bomo v smislu izvajanja same strategije še posebej osredotočili
               na pregled prizadevanj za uporabljanje kohezijskih instrumentov za doseganje
               Lizbonskih ciljev na regionalnih ravneh in pa na elemente socialne politike. Prav
               tako se nameravamo pospešeno osredotočati na nadaljnje spodbujanje razvoja družbe
               znanje. Sploh preko spodbujanja razvoja izobraževanja, usposabljanja, raziskav in
               inovacij in v ta namen, kot vemo so se letos iztekli temu primerno okrepljeni
               programi sploh sedmi okvirni program na področju raziskav. Naj se, kot naslednjo
               prioriteto omenim, nadaljevanje dela na področju energetike in podnebnih sprememb.
               Mogoče, kot vemo smo na obeh področjih v letu 2007 prelomne odločitve. Leto 2008 bo
               ključno za izvedbo zavez in tukaj sem prepričana ima zelo pomembno nalogo seveda
               slovensko predsedstvo v prvi polovici leta. Vzporedno pa bo komisija začela že
               pripravljati nadaljnje ukrepe. Teh je izredno veliko, so v dokumentih. Jaz bi pa
               vendarle spomnila, da je za november 2008 načrtovana Bela knjiga o prilagajanju
               podnebnim spremembam. Te so zdaj naša realnost. Sama komunikacija, cilj te
               komunikacije, ki bo po načrtih objavljena novembra pa v bistvu ukrepanje za
               prilagoditev tej novi realnosti na vrsti področij ki, v bistvu, vplivajo na naš način
               življenja in na kakovost življenja. Gre za vseobsegajoč dokument, ki se dotika tako
               industrije, kmetijstva, energetike, ribištva, gozdarstva, turizma, socialne politike,
               zdravja, biotske raznovrstnosti, še bi lahko naštevala. Podlage strokovne se že
               pripravljajo od leta 2006. Mislim da bo zelo zanimiv dokument.</p>
               <p>Naj omenim, seveda še energetski paket. Prvi strateški pregled je komisija
               pripravila januarja letos. To je podlaga ki je pripeljala do strateških odločitev
               Evropskega sveta na tem področju. Evropski svet se je pa tudi odločil za redno
               revizijo energetskega akcijskega načrta in ta strateški pregled je načrtovan za
               november 2008. V dokumentu bomo ocenili izvajanja danih zavez in pa če bo potrebno
               pripravili ustrezne predloge za prihodnje obdobje, predvsem na področju notranjega
               trga, izboljšanje infrastrukture in povezav in pa boljšega upravljanja zalog. V
               okviru energetskega paketa, letošnjega, bo opravljenih tudi nekaj pregledov in
               posodobitev že veljavnih zakonodajnih aktov. Teh je kar nekaj, jih ne bom posebej
               naštevala, bi pa posebej mogoče opozorila na predvideno revizijo zakonodaje o naftnih
               zalogah. <stage type="mag">(nadaljevanje)</stage> To priložnost bi
               izkoristila danes še, da bi omenila nekaj strateških pregledov, ki se bodo vsebinsko
               odvijali v času slovenskega predsedovanja in ga verjetno znajo tudi v tem kontekstu
               politično zaznamovati. V prvi vrsti zdravstveni pregled skupne kmetijske politike,
               krovni dokument evropske komisije bo objavljen 20. novembra prihodnji teden, cilj je
               pregledati učinkovito izvajanje že sprejetih reform na področju kmetijske politike in
               na podlagi teh ugotovitev nadaljevati z ukrepanjem s ciljem zagotavljanja
               konkurenčnosti evropskega kmetijstva. No, ti prvi zakonodajni predlogi bodo s strani
               komisije predloženim v času slovenskega predsedovanja po načrtih maja. Potem
               naslednja revizija je delovanje notranjega trga, krovni dokument bo prav tako sprejet
               20. novembra prihodnji teden, nato pa bodo sledili konkretni ukrepi na področjih,
               kjer je ocenjeno, da so še vrzeli, ki nas ločijo do polnega delovanja trga. Teh
               ukrepov predvidenih v danem trenutku je kar nekaj. Jaz bi vas opozorila na zdelo
               dolgo pričakovani tako imenovan akt v malem gospodarstvu za Evropo. Cilj tega akta bo
               izboljšanje okoliščin za delovanje in razvoj malega in srednjega podjetništva, ki je
               generator gospodarske rasti v Evropi, ki ustvari največ novih delovnih mest. Ta akt
               pa bo po pričakovanjih vključeval predloge za ukrepe kot je izboljšan dostop do
               programov skupnosti, boljši dostop do izsledkov inovacij in pa načelo posebne
               obravnave v zakonodaji. Potem naslednja revizija, ki bi jo tudi omenila je revizija
               proračuna Evropske unije, posvetovanje na to temo že tečejo od septembra letos,
               sklenjena pa bodo v času slovenskega predsedovanja Evropski uniji, Svetu Evropske
               unije, in sicer s sklepno konferenco, ki je načrtovana maja. Takrat bodo znani
               prispevki. Kot veste je evropski svet evropsko komisijo pooblastil, da pripravi
               predloge za revizijo strukture proračuna Evropske unije v obdobju 2008-2009, naj vas
               spomnim, da je predlog vsebovan v delovno-zakonodajnem programu za leto 2008,
               priprava dokumenta pa za iztek leta 2008, se pravi od maja do izteka leta naj bi
               nekako izdelala komisija ta dokument. No, potem pa še ena revizija. Maja 2008 je 10.
               obletnica ključnih odločitev, prehodov na tretjo fazo gospodarske in denarne unije.
               Po tem prvem desetletju EMU-ja bo komisija pripravila poglobljeno oceno delovanja
               gospodarske in denarne unije, te priprave že tečejo, generalni direktorat za
               gospodarstvo in finance to že pripravlja, no, maja bo pa tudi objavljena ocena,
               predlagane pa bodo morda tudi kakšne izboljšave predvsem v smislu vprašanj
               nadaljnjega usklajevanja nacionalnih politik za zagotavljanje optimalnega delovanje
               EMU-ja, ki vendarle je najbolj integriran del Evropske unije ne samo gospodarske,
               ampak tudi v političnem smislu. <stage type="mag">(nadaljevanje)</stage> Jaz bi se vendarle dotaknila še področja pravosodja varnosti in
               svobode, ki je kot veste v zadnjih letih izredno prednostno, se najhitreje mogoče
               integrira in razvija na evropski ravni. Februarja prihaja na mizo paket zavarovanja
               meja vključno z revizijo delovanja agencije za nadzor meja Frontex. Julija pa je
               načrtovan še paket na področju izgradnje evropskega azilnega sistema. Tukaj gre
               predvsem za razmišljanja o skupnih azilnih postopkih, enotnemu statusu za begunce,
               usklajevanju nacionalnih zakonodaj ali pa pravil za izpolnjevanje pogojev za status
               beguncev in tako naprej.</p>
               <p>Seveda med prioritetami ostaja še širitev evropska sosedska politika. Tukaj bodo
               poročila o izvajanju evropske sosedske politike s strani komisije aprila. Odnosi z
               Afriko in pa seveda transatlantsko partnerstvo kjer bo Slovenija pristojna za
               organizacijo vrhunskega zasedanja z ZDA.</p>
               <p>Tako, to je bil kratek vris prednostnih nalog. Čisto na koncu bi izpostavila, da
               skladno s prioriteto te komisije je del prednostnih nalog tudi komuniciranje, ki
               komunikacijske prioritete same seveda polno odsevajo; politične prioritete Evropske
               komisije. Ta komisija je postavila komuniciranje mogoče na neko novo platformo
               predvsem v smislu, da je komuniciranje del politik ločena akcija. Predvsem s ciljem,
               da se tudi splošna javnost seveda in pa tudi zainteresirane skupine lažje odločajo za
               postopke preko katerih lahko vplivajo na sprejemanje odločitev.</p>
               <p>Za letošnje oziroma za prihodnje leto bi posebej želela izpostaviti, da se komisija
               namerava proaktivno vključiti v vzpodbujanje ali pa ozaveščenje mogoče pomena
               udeležbe na evropskih volitvah, ki bodo leta 2009. Seveda pa bo del naših prizadevanj
               tudi ustvarjanje takšnega vzdušja v Evropski uniji, ki bo omogočil gladek potek
               postopkov ratifikacije nove pogodbe.</p>
               <p>Prepričani smo tudi, da bo uspešno teklo sodelovanje s Slovenijo. Jaz bom ta
               trenutek izkoristila še, da Sloveniji želim predvsem veliko sreče v prvi polovici
               leta. Pa hvala za besedo.</p>
            </sp>
            <sp xml:id="SDT4-OZZEU-Redna-112-2007-11-16.sp3">

               <speaker>PREDSEDNIK ANTON KOKALJ:</speaker>

               <p>Hvala lepa. Besedo dajem še predstavniku Vlade, da predstavi njen pogled na program
               komisije. Predvsem pa usklajenost z našim šestmesečnim programom predsedovanja Svetu.
               Izvolite gospod Lenarčič.</p>
            </sp>
            <sp xml:id="SDT4-OZZEU-Redna-112-2007-11-16.sp4">

               <speaker>JANEZ LENARČIČ:</speaker>

               <p>Hvala gospod predsednik. Spoštovane članice, spoštovani člani odbora.</p>
               <p>Najprej bi se rad v imenu slovenske Vlade zahvalil gospe Zupančič, predstavnici
               Evropske komisije v Republiki Sloveniji za predstavitev zakonodajnega in delovnega
               programa komisije za leto 2008. Naša poglavitna ugotovitev je, da vsebina
               predstavljenega zakonodajnega in delovnega programa ustreza našim pričakovanjem in
               jaz bi v skladu z tistim kar načrtujemo na podlagi preostalih nalog iz
               osemnajstmesečnega programa dela, se pravi preostalih v smislu, da so še ostala
               neizpolnjene po nemškem in portugalskem predsedovanju in pa tudi, da je v skladu s
               predvidevanji, ki jih vključujemo v pripravo našega šestmesečnega programa
               predsedovanja.</p>
               <p>Naj poudarim, da nam predstavljeni program sejne komisije vliva prepričanje, da bomo
               s strani komisije pri opravljanju nalog predsedstva dobili ustrezen vsebinski
               prispevek za pripravo vseh najpomembnejših zasedanj in odločitev v času našega
               predsedovanja.</p>
               <p>V tem kontekstu bi želel posebej izpostaviti nekaj vsebinskih točk.</p>
               <p>Najprej energetsko podnebnih sveženj. Ta sicer ni eksplicitno naveden v
               predstavljenem programu kjer je bil kot takšen vsebovan že v zakonodajnem in delovnem
               programu komisije za leto 2007. Prvotno je bila namreč predstavitev predloga
               komisije, predstavitev tega svežnja s strani komisije predvidena za december letos.
               Po novem bo do predstavitve tega svežnja prišlo v drugi polovici januarja. Za nas bo
               ta sveženj izrednega pomena. Gre za nadaljevanje prizadevanje Evropske unije na
               podlagi sklepov evropskega sveta v marcu 2007 na področjih zmanjševanja izpustov
               toplogrednih plinov in doseganj višjega deleža obnovljivih virov energije. Jasno
                  je,<stage type="mag">(nadaljevanje)</stage> da bo napredek na teh
               področjih pomemben, ga pa ne bo lahko doseči in zato z zaupanjem pričakujemo
               predstavitev tega svežnja s strani komisije in se zanašamo tudi na to, da nas bo
               komisija vključila tudi v njegovo pripravo že sedaj kot bodočo predsedujočo, ki bo
               seveda na podlagi tega svežnja morala iskati soglasje držav članic.</p>
               <p>Veselimo se tudi prispevka s strani Evropske komisije v obliki tako imenovanega
               trajnostnega svežnja kjer bosta vsebovana akcijska načrta za trajnostno tako
               industrijsko politiko na eni strani kot tudi za proizvodnjo in porabo na drugi strani
               ter predstavitev strateškega poročila o boljši zakonodaji. Nekaj od pomembnih
               dokumentov kot je že omenila gospa Zupančič bo predstavljenih še pred iztekom
               letošnjega leta bodo pa bistveno vplivali na naše delovanje v prvi polovici 2008.</p>
               <p>Naslednja pomembna tema bo migracijski sveženj. Ta nam bo predvsem omogočil doseči
               napredek na področju upravljanja zunanje meje Evropske unije. Slovenija si bo
               prizadevala tudi za napredek na področju e-pravosodja in komunikacije Evropske
               komisije pa sporočilo, ki ga bo pripravila Evropska komisija na tem področju bo
               posebnega pomena tudi za priprave našega junijskega Evropskega Sveta.</p>
               <p>V okviru sosedske politike pričakujemo pripravo pregleda izvajanja akcijskih
               načrtov. Ta nam bo pomagal pri naših nadaljnjih korakih v sodelovanju s partnerji iz
               sosedstva.</p>
               <p>Začeli bomo tudi razpravo o reformi EU proračuna in pa zdravstveni pregled skupne
               kmetijske politike. Tukaj bo prav tako posebnega pomena vsebinski prispevek Evropske
               komisije na podlagi katerega bodo tekle razprave.</p>
               <p>Lizbonsko strategijo ni potrebno posebno omenjati. Omenil sem že trajnostni sveženj
               in pa strateško poročilo o boljši zakonodaji bo pa to seveda ena od glavnih prioritet
               Slovenije predvsem v luči naši priprav na marčevsko zasedanje Evropskega Sveta. S
               podrobnimi pripravami na to zasedanje smo že začeli.</p>
               <p>Naj končam z ugotovitvijo, da bo predstavljeni delni program po naši oceni omogočil
               in olajšal uspešno izvedbo nalog, ki smo si jih zadali in ki jih trenutno
               finaliziramo v obliki šestmesečnega programa slovenskega predsedovanja. Skratka za
               slovensko Vlado, bodočo predsedujočo Svetu Evropske unije je pomembno, da
               predstavljenim zakonodajnim delovnim programom komisije vsebuje vse tiste predloge,
               ki so potrebni za naše uspešno izvajanje tako osemnajstmesečnega programa
               predsedovanja kot tudi z doseganjem prioritet, ki jih bomo vključili v šestmesečni
               program slovenskega predsedovanja Svetu Evropske unije v prvi polovici 2008. Hvala
               lepa.</p>
            </sp>
            <sp xml:id="SDT4-OZZEU-Redna-112-2007-11-16.sp5">

               <speaker>PREDSEDNIK ANTON KOKALJ:</speaker>

               <p>Hvala lepa. Zdaj pa prosim za kratko predstavitev mnenj poslancev evropskega
               parlamenta v programu še gospo Natašo Goršek Mencin, vodjo informacijske pisarne
               Evropskega parlamenta za Slovenijo. Izvolite.<stage type="mag"/>
               </p>
            </sp>
            <sp xml:id="SDT4-OZZEU-Redna-112-2007-11-16.sp6">

               <speaker>NATAŠA GORŠEK MENCIN:</speaker>

               <p>Najlepša hvala za povabilo in besedo. Naj še enkrat ponovim, da je predstavitev
               potekala 13. novembra v evropskem parlamentu, kjer je bila opravljena razprava
               neposredno po nastopu francoskega predsednika Sarkozyja, ki je predstavil tudi
               prioritete francoskega predsedovanja. Tako so se poslanske skupine večkrat dotaknile
               tako zakonodajnega programa kot tudi svojih pripomb ob obravnavi letne strategije
               spomladi, ko so opozarjale na nesinhronost sprejemanja letnega zakonodajnega programa
               s sprejemom proračuna. Evropski parlament sprejema evropski proračun in ga je že
               sprejel na oktobrski seji, medtem ko je šele sedaj lahko opravil razpravo o letnem
               zakonodajnem programu, ki bi pravzaprav se moral odražati že ob sprejemanju
               proračuna. Zato je že spomladi ustanovil delovno skupino za spremembo delovanja
               evropskega parlamenta. Te spremembe so bile že potrjene oktobra s strani konference
               predsednikov in bodo stopile v veljavo z začetkom predsedovanja Slovenije Svetu
               Evropske unije 1. januarja 2008. Glede letnega zakonodajnega programa in prioritet
               evropskega parlamenta na področju zakonodaje je pomembno, da bo evropski parlament
               opravil razpravo o letnem zakonodajnem načrtu že na drugi septembrski seji. To se
               pravi pred pripravo proračuna je na ta način poskušal vplivati na letni zakonodajni
               program.</p>
               <p>Če se zdaj vrnem na glavne poudarke, ki bodo zagotovo odmevali v letu 2008 kot so
               jih povedale politične skupine. Največja politična skupina Evropskih krščanskih
               demokratov in Demokratov je načeloma podprla načrt evropske komisije, pri čemer pa je
               opozorila komisijo, da naj pri predlogih zakonodaje dejansko upošteva probleme
               državljanov in hkrati predlagala dvoletni namesto 18-mesečni program. precej kritični
               so bili do predlaganih 61 zakonskih paketov, po njihovem mnenju bo to povečalo
               birokracijo in birokratizacijo in ne zmanjšalo kot je bilo navedeno v strategiji. Ob
               tem so poudarili princip subsidiarnosti, na to dejstvo so se vrnile tudi še druge
               politične skupine.</p>
               <p>Za evropske socialiste je govoril gospod Svoboda in je želel, da bi bil večji
               poudarek na komunikacijski strategiji in poudaril socialno dimenzijo, zlasti v
               mednarodni trgovini, migracijski politiki in boj proti ekstremistom. Poglavitni cilj
               bi morala biti socialna Evropa. Za zavezništvo liberalcev in demokratov sta bili
               najpomembnejši dve prioriteti, in sicer vzpostavitev prostora varnosti in pravice,
               kar pomeni integracijo tretjega stebra v prvi steber. Gre za pričakovane pripombe v
               skladu s pričakovano ratifikacijo reformne pogodbe in pa skupna zunanja varnostna
               politika, kjer so poudarili, da je treba doseči kar najboljši dogovor med vsemi tremi
               ključnimi institucijami Evropske unije na tem področju in se bodo za to tudi
               zavzemali v letu 2008, pa socialno in kulturno razsežnost enotnega trga.<stage type="mag">(nadaljevanje)</stage> Za levico oziroma nordijsko levico
               je izkoristila prisotnost predsednika Barrosa za vprašanje o odloku o premeščanju
               proizvodenj podjetij na ozemlju tretjih držav, hkrati pa so poudarili socialno
               politiko. Za skupino Združenje za Evropo narodov se je načeloma strinjala s
               prioritetnim programom, vendar pa je izpostavila problem globalizacije in davčne
               politike.</p>
               <p>Kot zadnjo naj omenim skupino Neodvisnosti in demokracijo, ki se je vrnila težavam k
               principu subsidiarnosti, opozorila na to, da v zakonodajnem programu evropske
               komisije po njihovem mnenju prevladujejo lokalni in regionalni elementi in ne vsebine
               evropskega pomena in je ponovno poudarila, kot že spomladi, za večjo vključenost
               državnih nacionalnih parlamentov v zakonodajnem procesu. Tukaj je parlament odprl
               problematiko, ki jo bo odprl leta 2008 in to je problem komitologije vključenosti
               evropskega in nacionalnih parlamentov pri pripravah predlogov evropske zakonodaje.
               13. novembra se je predstavila še skupina tradicija, ki pa je bila razpuščena 14.11.,
               tako da imamo v evropskem parlamentu ponovno le 7 političnih skupin, zato ne bi
               navajala kaj je ta politična skupina predlagala, ravno tako skupina Neodvisnih
               poslancev pravzaprav ni ponovila nič drugega kot prejšnji, tako da bi v bistvu s tem
               zaključila. Hvala.</p>
            </sp>
            <sp xml:id="SDT4-OZZEU-Redna-112-2007-11-16.sp7">

               <speaker>PREDSEDNIK ANTON KOKALJ:</speaker>

               <p>Hvala lepa. S tem zaključujemo s predstavitvami mnenj in s predstavitvijo samega
               programa. Odpiram razpravo, če želi kdo od poslancev. Sicer bi samo to pripomnil, da
               se bo prav gotovo v času predstavitve s strani Vlade še v letošnjem letu. Gotovo ta
               program evropske komisije še bolj podrobno lahko tudi vsebinsko obravnaval, kar se
               ujema s programom predsedovanja. Štebe, izvoli.</p>
            </sp>
            <sp xml:id="SDT4-OZZEU-Redna-112-2007-11-16.sp8">

               <speaker>MAG. TOMAŽ ŠTEBE:</speaker>

               <p>Hvala lepa za besedo, gospod predsednik. Se opravičujem za zamudo tudi prej. Jaz
               pozdravljam ta program predvsem v smislu te zadnje priloge, kjer je mislim, da prvič
               naveden seznam umikov ustreznih direktiv. Nekatere so zastarele, nekatere pa verjetno
               dejansko prinašajo nepotrebno administrativno breme, 30 jih je navedenih. Pozdravljam
               tudi spisek prioritet teh 45, žal pa kljub temu, da sem to dvakrat pregledal, nekako
               je izpuščeno od vseh teh prednostnih politik in pobud, strateških pobud, namreč
               področje, ki je zanimivo za gospodarstvo. Ker me to stalno spremlja predvsem
               informacijske in komunikacijske tehnologije. V kontekstu vseevropskih, bom rekel tako
               splošno, infrastruktur. To Evropa nujno potrebuje, če bo želela v kontekstu globalne
               konkurenčnosti slediti razvoju na tem infrastrukturnem področju, ki je temelj
               konkurenčnosti pač sodobnim gospodarstvom. Drugo, kar pogrešam od teh prednostnih
               politik, veliko je navedenega iz področja zdravja, zdravstva, farmacije in kmetijstva
               na nek način neuravnoteženih <stage type="mag">(nadaljevanje)</stage>
               primerljivih področij, ampak mislim, da ob vseh razumljivih prednostnih nalogah kot
               je energetika in podnebne sprememb v ta kontekst bi vsekakor sodila tudi problematika
               recimo obvladovanja prometa in logistike, ki potem posredno ali neposredno vpliva
               tudi na področje energetike in podnebnih razmer in da olajšuje fizično komunikacijo
               in izmenjavo tako izdelkov kot tudi gibanja na tem prometno-transportnem področju. V
               tem smislu mislim, da bi bilo treba, žal mi se tukaj samo verjetno seznanjamo s tem
               programom, morda v prihodnje, ne bi pa ponavljal stvari, ki sem jih že večkrat
               omenil, kritično na tem...področje, recimo visokega izobraževanja in demografije na
               nek način je tudi, bi skoraj rekel, izpuščeno, pa mislim, da Evropa kot globalna sila
               bi morala se resno lotiti in to vsaj zapisati v tak program evropska komisija glede,
               ponavljam zopet, filozofije patentiranje, ki je v globalnem svetu popolnoma
               neusklajeno in predvsem v Evropi zaradi takšnega pristopa patentiranja oziroma
               zavarovanja intelektualne lastnine, varovanje intelektualne lastnine, predvsem naša
               industrija izgublja ustrezne prednosti na konkurenčnih celinah, Amerika, Azija. Hvala
               lepa.</p>
            </sp>
            <sp xml:id="SDT4-OZZEU-Redna-112-2007-11-16.sp9">

               <speaker>PREDSEDNIK ANTON KOKALJ:</speaker>

               <p>Če ni drugih, bi jaz samo ne postavil vprašanje, ampak podprl komunikacijsko
               strategijo, kjer je poudarjeno, da mora biti to ne posebna, ločen del, ampak del
               politik, pri čemer pa spodbujam evropsko komisijo, da bi tudi z nacionalnimi
               parlamenti skupaj predvsem se vključila v promocijo oziroma v seznanitev državljank
               in državljanov z vsebino nove lizbonske pogodbe, tudi naš parlament načrtuje to
               skupaj z Vlado in že sedaj vabim predstavnike evropske komisije in tudi evropskega
               parlamenta v tej skupni aktivnosti. Če želite gospa Mihela Zupančič, izvolite.</p>
            </sp>
            <sp xml:id="SDT4-OZZEU-Redna-112-2007-11-16.sp10">

               <speaker>MIHELA ZUPANČIČ:</speaker>

               <p>Hvala za te pripombe. Jaz bi mogoče samo na kratko odgovorila glede komunikacijskih
               tehnologij, naj opozorim, da to je del lizbonske strategije, jaz nisem podrobneje
               razdelala niti dokumentacije niti načrtov, ampak seveda so vse tehnologije
               prihodnosti temeljni del filozofije lizbonske strategije. Kar se tiče obvladovanja
               prometa in logistike, absolutno tudi v smislu energetskem, seveda je to izredno
               pomemben del. Naj vas spomnim, da je med prioritetami tudi predvidena komunikacija na
               področju zelenega prometa, tako sporočilo okolju prijaznejšem prometnem sektorju kot
               sporočilo o internacionalizaciji zunanjih stroškov prometa. Kar se tiče pa
               demografskih vprašanj, če sem pravilno razumela, to je pa del v bistvu potekajočih
               posvetovanj o pregledu stanja v evropski družbi. Ko bodo opravljena posvetovanja bomo
               naredili predvsem zaključke o tem kako lahko mogoče v Evropi najdemo skupaj odgovore,
               predvsem v smislu demografskih izzivov preko izmenjave dobre prakse na področju
               socialnih politik. Glede patentiranja pa bi, tako kot tudi glede vseh ostalih
               predlogov, o katerih se v Evropski uniji govori, želela reči, da niso nujno del
                  <stage type="mag">(nadaljevanje)</stage> delovno-zakonodajnega
               programa, seveda pa prizadevanja na vseh teh področjih tečejo naprej, zato, da se
               bodo tukaj naredili premiki so pa potrebne vse institucije Evropske unije, da se
               lahko dosežejo določeni dogovori. Gospod predsednik, hvala za izražen interes, da
               tudi z nami sodelujete pri komuniciranju. Glede nove pogodbe jaz bi vam želela
               povedati, da evropska komisija želi zainteresiranim državam članicam z vladami in
               nacionalnimi parlamenti skleniti dogovore oziroma postaviti skupne akcijske načrte
               tam kjer je to zaželeno in hvala za izražen interes, predstavništvo pa vam ostaja na
               voljo v tem kontekstu.</p>
            </sp>
            <sp xml:id="SDT4-OZZEU-Redna-112-2007-11-16.sp11">

               <speaker>PREDSEDNIK ANTON KOKALJ:</speaker>

               <p>Hvala lepa. Če ni več razprave sklepam in predlagam naslednji sklep: Odbor Državnega
               zbora za zadeve Evropske unije se je na 112. redni seji 16. novembra 2007 seznanil z
               zakonodajnim in delovnim programom komisije za leto 2008.</p>
               <p>Kdo se strinja s takšnim sklepom? <stage>(7 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem 1. točko. Zahvaljujem se predstavnikom evropske komisije in
               pisarni evropskega parlamenta za pojasnila, seveda tudi predstavnikom Vlade.</p>
               <p>Prehajamo na <title>2. TOČKO - PRAVILNIK O MEDNARODNI DEJAVNOSTI DRŽAVNEGA ZBORA
                  REPUBLIKE SLOVENIJE.</title> Tu bi jaz zelo na kratko za člane odbora samo povedal,
               da vemo, da bodo danes na Kolegiju obravnavane spremembe pravilnika. Sam sem že
               večkrat na Kolegiju predsednika Državnega zbora predlagal določene spremembe, kjer bi
               Odbor za zadeve Evropske unije dobil v tem pravilniku svoje mesto glede na pravilnik
               o ustanoviti delovnih teles in glede na svoje pristojnosti. Do sedaj so bile nekatere
               zadeve sicer tudi v tem pravilniku v zadnji varianti upoštevane zgolj z vidika
               obveščanja ne pa z vidika ustrezne avtonomije tega odbora. Jaz želim, da bi Odbor za
               zadeve Evropske unije, ki se ga tiče to, bil s temi mojimi pripombami, predlogi
               seznanjen. Moram samo pripomniti, da moje pismo iz septembra, čeprav se je ponovilo v
               enem letu že večkrat z isto vsebino, vendar ker je zadnji pravilnik ponovno
               spremenjen in se členi popolnoma ne ujemajo več, ampak gre pa za vsebinske pripombe,
               predvsem glede na to, da bi glede povečanega števila mednarodnih obiskov bil
               upravičen Odbor za zadeve Evropske unije glede na to, da predsedujemo in glede na to,
               da bi želeli, da postane evropska problematika domača problematika in da se ne gleda
               več skozi optiko, da je to neka zunanja politika. Predvsem to je tudi namen te
               spremembe statusa odbora v tem pravilniku in tudi mislim, da nekako ni primerno, da
               potrebuje Odbor za zadeve Evropske unije za svoje delovanje na območju Evropske unije
               odobritev Odbora za zunanjo politiko in da smo tudi bolj aktivno vključeni v sama
               vsebinska dogajanja v Državnem zboru v zadeve, ki se dogajajo na prostoru Evropske
               unije, drugače je težko biti konsistenten in težko govoriti z enim glasom na vseh
               mednarodnih ali bilateralnih srečanjih, ki jih imamo zadnje čase zelo veliko. Tako,
               da ne vem, jaz zdaj ne bi šel v detajle, dobili ste predloge, kjer so tudi navedeni
               vsebinski predlogi, mogoče samo eden ni povezan z našim odborom, gre za obiske
               skupine prijateljstva, kjer je moj predlog, da se ne omejujemo zgolj na en mandat,
               ampak na dvoletno obdobje, če obisk ni bil izveden, ampak, dobro to mogoče niti ni
               tako pomembna zadeva. <stage type="mag">(Nadaljevanje)</stage> Odpiram
               razpravo. Ja, gospa Širca.</p>
            </sp>
            <sp xml:id="SDT4-OZZEU-Redna-112-2007-11-16.sp12">

               <speaker>MAJDA ŠIRCA:</speaker>

               <p>Nekaj opazk. Sama prav pri, že omenjenemu vprašanju skupin prijateljstva, ne vem,
               osebno se mi ne zdi ravno tako nujno potrebno. Če imamo že skupine prijateljstva na
               nivoju Državnega zbora, ali je res potrebno da imamo še podskupine prijateljstva s
               posameznimi parlamenti znotraj našega odbora. Mislim da je kar precej radudance<stage>(?)</stage>
               tukaj in da, ne bom rekla ...<stage>/Nerazumljivo./</stage>... ampak kompliciran ki ne vem če so
               potrebne. Zakaj bi imeli še ena prijateljstva, ko so že na nivoju Državnega zbora
               ustanovljene, skladno z pravilnikom na kolegiju in tako naprej te skupine.</p>
               <p>Potem, čisto konkretno pri 2. členu se mi ne zdi potrebno omejiti obiske
               bilateralnih delegacij v tujini samo v času ko ne potekajo redne seje Državnega
               zbora. Tukaj ne bi se omejila na samo na redne, ampak vse parlamentarne seje
               zasedanja Državnega zbora. Lahko so tudi izredne seje, lahko so širše druge seje.
               Tretji odstavek 2. člena. Pa dosti takih stvari ki se mi ne zdijo tudi nujno
               potrebne. Recimo kot organiziranje mednarodnih dejavnosti ki naj bi bitko, kot je
               zapisano v 3. členu v tretjem odstavku, se dogaja le po predpisih s področja javnih
               naročil. Saj to je najbrž samoumevno. Ali je potrebno posebej zapisati to noter.</p>
            </sp>
            <sp xml:id="SDT4-OZZEU-Redna-112-2007-11-16.sp13">

               <speaker>PREDSEDNIK ANTON KOKALJ:</speaker>

               <p>Jaz sicer bi mogoče želel če se omejimo na, prav na vlogo našega odbora, mislim,
               nimam nič proti temu če razpravljamo o vsem, ampak glede na to da, predpostavljam da
               so poslanske skupine glede ostalih zadev prediskutirale, bom rekel, sam pravilnik.
               Predvsem bi želel mnenje v zvezi z vlogo našega odbora glede na pravilnik in glede na
               status našega odbora. Če smem. Ja, izvolite gospa Širca.</p>
            </sp>
            <sp xml:id="SDT4-OZZEU-Redna-112-2007-11-16.sp14">

               <speaker>MAJDA ŠIRCA:</speaker>

               <p>Se strinjam. Te podrobnosti niso bistvenega značaja, ki sem jih začela odpirati.
               Ključno se mi zdi morebiti ali je potrebno res, da ima naš odbor še posebna skupina
               prijateljstva, ko imamo že na nivoju celega parlamenta posamezne skupine
               prijateljstva ki so dosti široko zasnovane. Ne vem zakaj bi jih morali še znotraj
               odbora za evropske zadeve imeti posebej ustanovljene, kot jih predvideva 25. člen.
               Samo to.</p>
            </sp>
            <sp xml:id="SDT4-OZZEU-Redna-112-2007-11-16.sp15">

               <speaker>PREDSEDNIK ANTON KOKALJ:</speaker>

               <p>Se opravičujem. Ni bilo mišljeno da bi naš odbor imel posebej skupine prijateljstva.
               Prej sem pripomnil da je ta moj predlog povezan s skupinami prijateljstva v
               parlamentu in ni povezan z našim odborom. To je pa obrazložitev ki jo je dal
               sekretariat glede pravilnika. To ni obrazložitev s strani našega odbora, ta material
               ki ga vi zdaj gledate. Mi smo ustanovili, edino zadevo ki smo jo ustanovili je
               kontaktna skupina za zahodni Balkan. Drugega naš odbor, nima nobenih podskupin ali
               skupin prijateljstva. Gospod Slavinec.</p>
            </sp>
            <sp xml:id="SDT4-OZZEU-Redna-112-2007-11-16.sp16">

               <speaker>DR. MITJA SLAVINEC:</speaker>

               <p>Zelo kratko. Tudi sam mislim da je pomembno da odbor za zadeve Evropske unije
               znotraj Evrope<stage type="mag">(Nadaljevanje)</stage> dobi posebno
               mesto. Na nek način, v Evropski uniji potem na teh naših sodelovanjih ne gre za
               zunanje zadeve, saj smo znotraj iste povezave in to je tudi razlog zakaj podpiram te
               predloge.</p>
            </sp>
            <sp xml:id="SDT4-OZZEU-Redna-112-2007-11-16.sp17">

               <speaker>PREDSEDNIK ANTON KOKALJ:</speaker>

               <p>Hvala. Gospa Širca izvolite.</p>
            </sp>
            <sp xml:id="SDT4-OZZEU-Redna-112-2007-11-16.sp18">

               <speaker>MAJDA ŠIRCA:</speaker>

               <p>Prosim, samo še pomagajte razvozlati. Če imamo skupine prijateljstva v Državnem
               zboru, do sedaj, po sedanjem pravilniku ustanavlja Državni zbor, tako kot vse ostale.
               Tukaj pa govorimo o skupinah prijateljstva ki jih ustanovi odbor. To se pravi ta
               odbor? Ali kateri odbor?</p>
            </sp>
            <sp xml:id="SDT4-OZZEU-Redna-112-2007-11-16.sp19">

               <speaker>PREDSEDNIK ANTON KOKALJ:</speaker>

               <p>Odbor za zunanjo politiko.</p>
            </sp>
            <sp xml:id="SDT4-OZZEU-Redna-112-2007-11-16.sp20">

               <speaker>MAJDA ŠIRCA:</speaker>

               <p>Se pravi da se prenos odločanja katere skupine so, iz kolegija prenese na odbor za
               zunanje zadeve.</p>
            </sp>
            <sp xml:id="SDT4-OZZEU-Redna-112-2007-11-16.sp21">

               <speaker>PREDSEDNIK ANTON KOKALJ:</speaker>

               <p>Tako. To se ne tiče našega odbora, to vprašanje.</p>
            </sp>
            <sp xml:id="SDT4-OZZEU-Redna-112-2007-11-16.sp22">

               <speaker>MAJDA ŠIRCA:</speaker>

               <p>Ampak je strukturna sprememba, pri ustanavljanju.</p>
            </sp>
            <sp xml:id="SDT4-OZZEU-Redna-112-2007-11-16.sp23">

               <speaker>PREDSEDNIK ANTON KOKALJ:</speaker>

               <p>To pa je.</p>
            </sp>
            <sp xml:id="SDT4-OZZEU-Redna-112-2007-11-16.sp24">

               <speaker>MAJDA ŠIRCA:</speaker>

               <p>To pomeni da se potem tudi pravilnik spremeni, Poslovnik Državnega zbora?</p>
            </sp>
            <sp xml:id="SDT4-OZZEU-Redna-112-2007-11-16.sp25">

               <speaker>PREDSEDNIK ANTON KOKALJ:</speaker>

               <p>To vam pa ne vem povedati. Jaz sem se omejil zgolj na vlogo našega odbora. Želi še
               kdo razpravljati? Jaz želim predvsem vedeti, s strani članov odbora, če se strinjajo,
               da bi se na kolegiju te pripombe ki sem jih v pismo dal, pač, obravnavale in bi se
               tudi do njih kolegij opredelil. Ne posegajo, po mojem, v nobeno strukturno, bistveno
               spremembo. Če ne, bi jaz predlagal potem naslednji sklep, če ne želi nihče več
               razpravljati.</p>
               <p>In sicer da se je odbor Državnega zbora zadev Evropske unije na 112. redni seji 16.
               novembra 2007 seznanil s pismom s pripombami predsednika odbora Antona Kokalja na
               pravilnik o mednarodni dejavnosti Državnega zbora Republike Slovenije, z dne 14.
               septembra 2007 in predlaga kolegiju predsednika Državnega zbora, da omenjeni
               pravilnik ustrezno spremeni oziroma dopolni s pripombami kot so zapisane v omenjenem
               pismu. Želi kdo? Izvolite gospa Beblerjeva.</p>
            </sp>
            <sp xml:id="SDT4-OZZEU-Redna-112-2007-11-16.sp26">

               <speaker>DARJA LAVTIŽAR BEBLER:</speaker>

               <p>Jaz imam edino to pripombo, da ne vem v kakšnem svojstvu se zdaj nahaja to vaše
               pismo. Ne vem, mislim da je nekaj narobe v tem postopku danes. Da odbor podpira pismo
               in predloge predsednika tega odbora. Najbrž je odbor tisti ki naj pove kakšne
               predloge podaja na ta pravilnik.</p>
            </sp>
            <sp xml:id="SDT4-OZZEU-Redna-112-2007-11-16.sp27">

               <speaker>PREDSEDNIK ANTON KOKALJ:</speaker>

               <p>Vsekakor ne nasprotujem, ampak potem pa predlagam da se sklep glasi tako da, težko je
               drugače formulirati. Glede na to da nam, pravzaprav, ta pravilnik ni bil oddan v
               pravočasno obravnavo. Izvolite gospa Beblerjeva.</p>
            </sp>
            <sp xml:id="SDT4-OZZEU-Redna-112-2007-11-16.sp28">

               <speaker>DARJA LAVTIŽAR BEBLER:</speaker>

               <p>Saj ravno zaradi tega. Ker mi smo ga zdaj dobili šele kot dodatno točko dnevnega
               reda. Vašega pisma nismo prebrali. Tako da kar tako, bianko, ne moremo reči, čeprav
               vsebinsko se najbrž strinjamo, zato predlagam da se to odloži, da nam predstavite.
               Daste pismo, da nam daste vsaj en dan časa da mi to preberemo in potem lahko odbor
               sklepa o tem.</p>
            </sp>
            <sp xml:id="SDT4-OZZEU-Redna-112-2007-11-16.sp29">

               <speaker>PREDSEDNIK ANTON KOKALJ:</speaker>

               <p>V pismu je priloženo, sicer, v pismu so navedeni konkretni členi s konkretno
               vsebino.</p>
            </sp>
            <sp xml:id="SDT4-OZZEU-Redna-112-2007-11-16.sp30">

               <speaker>DARJA LAVTIŽAR BEBLER:</speaker>

               <p>Jaz nisem za to da odbor podpira vaše pismo. Jaz sem zato, da obor pove svoje
                  mnenje<stage type="mag">(Nadaljevanje)</stage> in tega predlaga
               kolegiju.</p>
            </sp>
            <sp xml:id="SDT4-OZZEU-Redna-112-2007-11-16.sp31">

               <speaker>PREDSEDNIK ANTON KOKALJ:</speaker>

               <p>Hvala. Želi še kdo v zvezi s tem sklepom? Gospod Presečnik, izvoli.</p>
            </sp>
            <sp xml:id="SDT4-OZZEU-Redna-112-2007-11-16.sp32">

               <speaker>JAKOB PRESEČNIK:</speaker>

               <p>Kolikor imam jaz v spominu, je ta pravilnik kolegij obravnaval že kar vsaj dvakrat
               na svoji seji in že takrat, mislim da so bili, jaz zdaj nimam v spominu oziroma nimam
               teh gradiv s seboj, so že bile pripombe s strani odbora. Ali drži oziroma ...</p>
            </sp>
            <sp xml:id="SDT4-OZZEU-Redna-112-2007-11-16.sp33">

               <speaker>PREDSEDNIK ANTON KOKALJ:</speaker>

               <p>Moje ja.</p>
            </sp>
            <sp xml:id="SDT4-OZZEU-Redna-112-2007-11-16.sp34">

               <speaker>JAKOB PRESEČNIK:</speaker>

               <p>In je pač, za Evropske zadeve tudi. Med drugim in poslanskih skupin in še nekaterih
               drugih odborov. Tako da te zadeve so bile, nekatere, že zavrnjene, nekatere osvojene.
               Tako da jaz mislim celo, da bo na današnji seji, da je namen da kolegij sprejme ta
               pravilnik. Kolikor vem. Tako da ne vem. Ali bo sploh danes obravnava še, ker je že,
               mislim, da vsaj dvakrat že bila. Hvala lepa.</p>
            </sp>
            <sp xml:id="SDT4-OZZEU-Redna-112-2007-11-16.sp35">

               <speaker>PREDSEDNIK ANTON KOKALJ:</speaker>

               <p>Hvala. Se pravi gospa Beblerjeva predlaga proceduralno da se obravnava preloži, če
               sem prav razumel. Potem seveda najprej dajem na glasovanje ta predlog, da se
               obravnava te vsebine preloži.</p>
               <p>Kdo se strinja s takim predlogom? <stage>(5 članov.)</stage> Kdo je proti? <stage>(1 član.)</stage></p>
               <p>Se pravi sprejet je proceduralni sklep, da se obravnava vsebine tega pravilnika
               preloži. S tem zaključujem 2. točko. Zdaj pa, zaradi tega ker se seja zapira za
               javnost, moramo naredi petminutni odbor. Pet čez enajsto nadaljujemo pa bi potem kar
               sedaj tu predlagal, da damo naprej točko Svet za konkurenčnost, glede na to da imajo
               predstavniki Vlade, tu v Državnem zboru, že ob enajstih sklican sestanek odbora in
               tudi nekateri poslanci. Se pravi, enajst pa pet minut nadaljujemo sejo.</p>
               <stage type="time">(Seja je bila prekinjena 16. novembra 2007 ob 11.00)</stage>
            </sp>
         </div>
      </body>
   </text>
</TEI>