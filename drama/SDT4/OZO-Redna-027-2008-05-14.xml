<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZO-Redna-027-2008-05-14">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za obrambo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">0BA6C51BAA37C1ABC1257436002928BC</idno>
               <idno type="custom" subtype="day">806E6D52CCDF9316C125744A0047C39E</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=806E6D52CCDF9316C125744A0047C39E</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZO-Redna-027-2008-05-14.OZO" n="027">
               <name>Redna</name>
               <date when="2008-05-14"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZO-Redna-027-2008-05-14.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZO-Redna-027-2008-05-14.OZO">
                        <orgName key="OZO">Odbor za obrambo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA OBRAMBO</stage>
            <stage type="session">27. seja</stage>
            <stage type="date">(14. maj 2008)</stage>
            <stage type="chairman">Sejo je vodil Anton Anderlič, predsednik odbora.</stage>
            <stage type="time">Seja se je pričela ob 14.02.</stage>


            <sp xml:id="SDT4-OZO-Redna-027-2008-05-14.sp1">

               <speaker>PREDSEDNIK ANTON ANDERLIČ:</speaker>

               <p>Lepo pozdravljeni vsi skupaj. Hvala lepa gospodu Stanoniku, naj zapre vrata, on išče
               ministra. Prosim, ali lahko zaprete vrata, saj vaša dva sta oba tukaj. Hvala
               lepa.</p>
               <p>Vzpostavljeni so pogoji za začetek 27. seje Odbora Državnega zbora za obrambo. Na
               sklicu je bilo, poleg običajne točke - Vprašanja in pobude članov Odbora za obrambo,
               še nekaj točk in sicer:</p>
               <p>- 2. točka: Poročilo o izrednem dogodku z letalom Pilatus PC-9,</p>
               <p>- 3. točka: Odstranitev ostankov letalske nesreče na Korziki ter</p>
               <p>- 4. točka: Poročilo o udeležbi ministra za obrambo Karla Erjavca na neformalnem
               zasedanju obrambnih ministrov Nata v Vilni.</p>
               <p>Dnevni red seje pa smo razširili z dvema točkama in sicer pod</p>
               <p>- 5. točko naj bi obravnavali: Informacijo o izvedbi postopkov za nakup vojaške
               ladje pod</p>
               <p>- 6. točko: Poročilo o pripravljenosti Slovenske vojske na dan 1.2.2008 in v tem
               zadnjem delu bo seja zaprta za javnost, s tem, da bo verjetno tudi pri informaciji o
               izvedbi postopkov za nakup vojaške ladje, tudi v nekem delu zaprta, ampak o tem se
               bomo odločili pri sami točki.</p>
               <p>Do roka, ki je predviden s Poslovnikom nisem dobil nobenih obvestil za spremembo
               dnevnega reda, tudi sedaj ne vidim. Prisotnih pa nas je 8 in še eden, 9 poslancev,
               tudi dr. Lahovnik iz Poslanske skupine Zares je prisoten na seji.</p>
               <p>Namesto gospod Zmaga Jelinčiča seji prisostvuje gospod Srečko Prijatelj, ki ima
               skladno s Poslovnikom vsa pooblastila in pravice sodelovati v razpravi in pri
               glasovanju.</p>
               <p>S tem ugotavljam, da smo formalnosti opravili.</p>
               <p>Prehajamo na <title>1. TOČKO DNEVNEGA REDA - VPRAŠANJA IN POBUDE ČLANOV ODBORA ZA
                  OBRAMBO.</title>
               </p>
               <p>Kdo želi besedo? Ja, dr. Lahovnik.</p>
            </sp>
            <sp xml:id="SDT4-OZO-Redna-027-2008-05-14.sp2">

               <speaker>DR. MATEJ LAHOVNIK:</speaker>

               <p>Hvala lepa.</p>
               <p>Novembra 2007 je Republika Slovenija poslala 14 pripadnikov 3. kontingenta Slovenske
               vojske na mirovno operacijo v Libanon, kjer delujejo v sestavi mednarodnih sil
               Unifil. 7.5.2008 so v Libanonu, kot veste, izbruhnili oboroženi spopadi med
               privrženci prozahodne libanonske vlade in opozicije pod vodstvom hezbolaha. Takšnih
               spopadov kakršni so Libanon zajeli minuli teden sicer ne pomnijo že vse od
               državljanske vojne dalje. V bojih naj bi padlo več kot 100 ljudi. Razmere so se sicer
               malenkost umirile, saj so se pripadniki hezbolaha po dogovoru z vlado umaknili iz
               zahodnega Bejruta tako, da so v mestu zdaj enote libanonske vojske, toda položaj je
               kljub temu skrajno napet. Mnogi se resno bojijo ponovitve državljanske vojne, saj je
               poletna vojna leta 2006, ko je Izrael napadel položaj hezbolaha v Libanonu okrepila
               položaj hezbolaha. Kot verjetno dobro veste. Razmere so se dodatno zapletle v
               sosednjem Izraelu, na območju Gaze se nadaljuje izraelska blokada, ki je povzročila
               humanitarno katastrofo. Vojaški poznavalci napovedujejo, da bodo izraelske varnostne
               sile v nekaj tednih na območju Gaze sprožile veliko vojaško ofenzivo, katere cilj naj
               bi bil dokončno uničenje gibanja hamaz. Izraelski odnosi s Sirijo so <stage type="mag">(nadaljevanje)</stage> vse slabši, vseskozi pa je
               prisotna tudi iranska nuklearna grožnja.</p>
               <p>Ker v Poslanski skupini Zares pričakujemo, da se bodo razmere na bližnjem vzhodu
               oziroma Libanonu in Izraelu še poslabšale, kot kažejo vsi podatki in na kar
               opozarjajo vojaški analitiki, vas sprašujem gospod minister - ali boste vladi
               predlagali umik pripadnikov Slovenske vojske iz Libanona oziroma prekinitev
               sodelovanja v mirovni operaciji? In, ali boste predlagali, da pripadniki Slovenske
               vojske, tudi po izteku sodelovanja v mirovni operaciji tega ne bodo podaljšali?</p>
               <p>Namreč, glede na izjemno zapletene razmere, obstaja resna nevarnost, da se bodo
               slovenski vojaki znašli med dvema vojnama na področju kjer so razmere skrajno napete,
               kjer vse kaže da se bodo poslabšale in ne bi si želeli, da bi se zgodili tragični
               dogodki in da bi v najhujšem primeru prišlo do res tistih tragičnih dogodkov, kjer bi
               bilo pravzaprav potem vsem žal, da nihče ni ukrepal ko je bil za to še čas. V teh
               skrajno napetih razmerah menimo, da 14 pripadnikov Slovenske vojske ne more odigrati
               jezička na tehtnici, so pa vsi izpostavljeni hujši nevarnosti.</p>
               <p>Hvala.</p>
            </sp>
            <sp xml:id="SDT4-OZO-Redna-027-2008-05-14.sp3">

               <speaker>PREDSEDNIK ANTON ANDERLIČ:</speaker>

               <p>Hvala.</p>
               <p>Gospod minister.</p>
            </sp>
            <sp xml:id="SDT4-OZO-Redna-027-2008-05-14.sp4">

               <speaker>KARL ERJAVEC:</speaker>

               <p>Najprej bi se zahvalil za vprašanje.</p>
               <p>Res je. Kar se tiče Libanona je situacija zelo zapletena in tudi moram reči, da me
               situacija skrbi. Tudi z vidika naših pripadnikov, ki sodelujejo v tej operaciji.
               Moram pa reči, da to skrb delim tudi za vse ostale pripadnike, ki delujejo v misijah.</p>
               <p>Glede Libanona, operacija Unifil, veste, da je ta operacija nastala na podlagi
               Deklaracije Varnostnega sveta organizacije Združenih narodov, in sicer je to reakcija
               na poletno vojno leta 2006, ko smo lahko vsak dan po sredstvih javnega obveščanja
               spremljali o številnih žrtvah. Šlo je zlasti za šibke skupine prebivalstva, kot so
               starejši, ženske, otroci. Seveda Organizacija Združenih narodov ni mogla tega pustiti
               kar tako. zaradi tega je nastala ta resolucija, na podlagi katere je bila tudi
               vzpostavljena operacija Unifil. Po vzpostavitvi te operacije se je to pobijanje
               šibkih skupin prebivalstva prenehalo, stanje se je stabiliziralo tako, da je bila ta
               operacija v tem smislu uspešna, saj je preprečevala vsakodnevne poboje tega dela
               prebivalstva. Res pa je, da se je sedaj eskaliralo nasilje. Gre za nasilje, ki je v
               Bejrutu in severno, to se pravi Tripoli, to je severni del Libanona. Kot veste, naši
               pripadniki so nameščeni v južnem delu Libanona. Tam za enkrat do takšnih nemirov še
               ni prišlo. Moram pa reči, da situacijo sproti spremljamo. Seveda, treba pa se je
               zavedati da gre tu za dva zla. Eno zlo je lahko, da pride do kakšnih negativnih
               posledic pri tistih, ki sodelujejo v operaciji Unifil, drugo zlo pa je, da če tam ne
               bo prisotna mednarodna skupnost, da se lahko ponovi stanje iz poletja 2006, ko se je
               vsakodnevno poročalo o številnih žrtvah med civilnim prebivalstvom.</p>
               <p>Mi zadevo spremljamo, za enkrat so stvari kar se tiče področja kjer deluje Slovenska
               vojska, relativno stabilne, če lahko tako rečem za takšna krizna področja.</p>
               <p>Bi pa dal besedo tudi načelniku Generalštaba, ki vsakodnevno spremlja situacijo na
               samem terenu tako, da vas seznani z zadnjim stanjem na tem področju.</p>
               <p>Glede vprašanja kaj bom Vladi predlagal. Pač spremljamo situacijo in ta ocena je
               odvisna tudi od tega kako se bo situacija naprej odvijala in tudi kako bo mednarodna
               skupnost reagirala na to novo krizo.</p>
            </sp>
            <sp xml:id="SDT4-OZO-Redna-027-2008-05-14.sp5">

               <speaker>PREDSEDNIK ANTON ANDERLIČ:</speaker>

               <p>Hvala.</p>
               <p>Načelnik Generalštaba.</p>
            </sp>
            <sp xml:id="SDT4-OZO-Redna-027-2008-05-14.sp6">

               <speaker>ALBIN GUTMAN:</speaker>

               <p>Dodal bi samo to, da smo s pripadniki v Unifilu vsak dan na zvezi, vsak dan nam
               sporočajo kakšno stanje je na tem področju. Prihajajo tudi ustrezne obveščevalne
               informacije v tem obdobju, kljub dogajanjem, ki so bolj značilna za sever Libanona v
               območju, kjer naše enote delujejo ni zaznati kakšne povečane stopnje ogroženosti,
               zlasti pa ne naših vojakov. tako da za enkrat stanje na območju kjer delujejo naši je
               takšno, kot je bilo. So sicer vedno odrejeni posebni ukrepi, vsakodnevno jih odrejajo
               glede na situacijo, ki tam nastaja in se, bom tako rekel, lahko spremeni iz ure v
               uro. Enota je ustrezno opremljena tudi z novimi tehničnimi sredstvi, ki so potrebna
               za delovanje v urbanem okolju, so tudi ustrezno usposobljeni in kakorkoli in
               kadarkoli bomo zaznali kakšno povečano stopnjo ogroženosti, bomo seveda ministru tudi
               predlagali ukrepanje.</p>
            </sp>
            <sp xml:id="SDT4-OZO-Redna-027-2008-05-14.sp7">

               <speaker>PREDSEDNIK ANTON ANDERLIČ:</speaker>

               <p>Hvala.</p>
               <p>Kdo želi naprej? Potem sem na vrsti sam, torej jaz.</p>
               <p>Tema, ki jo na vsaki seji odbora odprem se nanaša na kadrovske zadeve. Moram reči,
               da si ne znam razlagati kako to, da ste od takrat kadar je bila zadnja seja odbora
               prenehali ažurirati spletno stran na kateri bi lahko spremljal stanje kadrovske
               zasedbe v Slovenski vojski. Zadnji podatek je objavljen iz sredine marca. Na aprilski
               seji smo se o teh vprašanjih pogovarjali. Podatki, ki sem jih lahko dobil so bili
               tekoči, vi jih za razliko niste imeli, ampak zdaj ste očitno našli rešitev kako mi na
               nek način onemogočate, da bi bil tekoče obveščen.<stage type="mag">(nadaljevanje)</stage> Ampak, me kljub vsemu zanima to vprašanje v povezavi z
               nekaterimi aktualnimi stvarmi. Prvo je vprašanje tako imenovane uredbe o kateri smo
               govorili in ste rekli, da jo boste v mesecu maju predlagali vladi, da jo sprejme. Gre
               za tako imenovane dodatke na stalnosti in za pridobivanje.</p>
               <p>Drugo, v tej povezavi me zanima kako je s pravilnikom oziroma, najbrž bo tudi uredba
               okrog štipendiranja za Slovensko vojsko.</p>
               <p>Tretje. Zanima me ali je res informacijo v javnosti mogoče zaslediti, da je
               Generalštab že oblikoval predlog ministrstvu in da ga imate, da bi spremenili cilje
               ali začeli razpravo o ciljih, ki so postavljeni. Torej - 8500 profesionalnih vojakov
               plus pogodbena rezerva in tako naprej. In v kakšni smeri gredo ti predlogi? Kajti, to
               je povezano s celotno razpravo, ki je konec koncev tudi, in to je še naslednje
               vprašanje v tem sklopu, ko govorimo o napotitvah slovenskih vojakov na mirovne
               misije, pri predaji ali pri seznanitvi s poročilom o stanju v Slovenski vojski - pri
               predsedniku države se je sam zavzel za to, torej predsednik države, da bi
               pripravljenosti, o stanju in o pošiljanju vojakov v bodoče opravljali širšo razpravo,
               tudi v luči zadnjih javnomnenjskih raziskav, kjer so tiste operacije, ki so daleč
               stran od Slovenije in nimajo posebnih utemeljitev, bistveno bistveno slabše podprte v
               javnosti, kot se je pričakovalo, za razliko od tistih, ki so malo bližje. V mislih
               imam Kosovo in Bosno in še tudi tukaj podpora ni taka kot je bila v preteklosti.
               Torej, najprej v tem sklopu vprašanj če lahko pojasnite.</p>
               <p>Lahko pa komentirate tudi to, kar je danes v časopisu, da ne bom še enkrat
               ponavljal, ko pravi minister Virant "Vojaški udar na plače." Je to pač zgolj neka
               prispodoba, ampak v časopisih se je danes to pojavilo.</p>
               <p>Prosim.</p>
            </sp>
            <sp xml:id="SDT4-OZO-Redna-027-2008-05-14.sp8">

               <speaker>KARL ERJAVEC:</speaker>

               <p>Hvala za vprašanja.</p>
               <p>Bi morda res začel na koncu glede vojaškega udara na plače. Mislim, da gre za
               pretiravanje. Tako, da ne razumem zakaj je minister Virant dal takšno izjavo, mislim,
               da je neprimerna. Ne gre za noben udar. Vi natančno veste, da smo v lanskem letu
               sprejeli Zakon o službi v Slovenski vojski. Ta zakon je bil sprejet v Državnem zboru
               soglasno, to se pravi vsi prisotni poslanci, ne glede na politično pripadnost ste
               podprli rešitve tega zakona in moram reči, da mi smo samo branili rešitve, ki jih ta
               zakon prinaša, da jih ne bi nov zakon o sistemu plač v javnem sektorju razveljavi.
               Ker sicer nima in ni imelo smisla, da smo sprejeli Zakon o službi v Slovenski vojski.
               Tako, da teh izjav ministra ne razumem.</p>
               <p>Bi pa morda še pojasnil 0,5 dodatek za minulo delo. Povedati moram, da ta dodatek je
               določen v Zakonu o obrambi. To je zakon za katerega je potrebna kvalificirana večina.
               To se pravi dve tretjini prisotnih poslancev. In seveda takšne rešitve ni mogoče
               razveljaviti z zakonom, ki se sprejema z navadno večino. In, če se želi ta dodatek
               spremeniti je pač potrebno spremeniti Zakon o obrambi. <stage type="mag">(nadaljevanje)</stage> Tako, da mislim, da gre za pretiravanja, današnja
               izjava in jaz upam, da bodo sindikati javnega sektorja podpisali kolektivno pogodbo
               in da pač razumejo, da ima Slovenska vojska določeno specifiko, od tega, da vojaku
               pri 45 letu avtomatično preneha delovno razmerje. Mislim, da je zelo malo javnih
               uslužbencev, ki ne dočakajo vseh pogojev za upokojitev, medtem, ko je v vojski je to
               nemogoče, kar se tiče vojakov.</p>
               <p>Na podlagi tega Zakona o službi v Slovenski vojski je tudi določen pravilnik o
               štipendiranju. Naj povem, da sem včeraj podpisal ta pravilnik in da bo v letošnjem
               letu razpisanih 537 štipendij, in sicer 400 za srednješolce in 137 za študente.</p>
               <p>Glede uredbe o nagradah je vložena procedura za sejo Vlade, na kateri bodo
               obravnavane tudi vse ostale panožne, sindikalne pogodbe. Jaz upam, da bo Vlada
               sprejela in da potem ne bo pomislekov s strani nekaterih, da gre za vojaški udar z
               uredbo. Veste da je ta uredba nujno potrebna, če želimo uresničevati kadrovski načrt.
               Mi vztrajamo pri ciljih, ki so določeni, to se pravi 8500 profesionalnih poklicnih
               pripadnikov Slovenske vojske in pa 5500 rezervnega sestava. In mi računamo, da vsi ti
               ukrepi, ki so bili sprejeti z Zakonom o službi v Slovenski vojski in tudi ti zadnji z
               Zakonom o plačah v javnem sektorju in pa na podlagi uredbe, ki jo bo sprejela Vlada o
               določitvi mest v Slovenski vojski, da bomo te načrte uresničili. Moram reči, da se je
               trend malenkostno izboljšal, da prve lastovke vidimo, vendar, če ne bomo vztrajali
               pri vseh teh ukrepih, ki jih določa Zakon o službi v Slovenski vojski, pri uredbi o
               nagradah, pa se bojim, da bodo res samo lastovke in nič več.</p>
               <p>Glede spletne strani, pa moram reči, da nisem seznanjen. Bi morda načelnik
               Generalštaba povedal v čem je problem, ker jaz nimam nobenega interesa, da bi skrival
               kakšna je kadrovska situacija v Slovenski vojski. Vedno sem odkrito priznaval, da
               imamo tukaj določene težave, in je prav, da to lahko vsakdo vpogleda in tudi spremlja
               če smo naredili kakšne korake naprej. Je pa v tem trenutku, če sem prav prebral 7009
               pripadnikov Slovenske vojske, zadnje poročilo...</p>
            </sp>
            <sp xml:id="SDT4-OZO-Redna-027-2008-05-14.sp9">

               <speaker>PREDSEDNIK ANTON ANDERLIČ:</speaker>

               <p>Načelnik, verjetno ste pričakovali to vprašanje in ste se pripravili?!</p>
            </sp>
            <sp xml:id="SDT4-OZO-Redna-027-2008-05-14.sp10">

               <speaker>ALBIN GUTMAN:</speaker>

               <p>Hvala za besedo.</p>
               <p>Spletna stran je za enkrat ohranjena na marcu letošnjega leta, tiste številke. To ne
               zato, da bi želeli te številke zakrivati, gre za to, da spreminjamo prikazovanje teh
               kadrovskih podatkov, predvsem zaradi tega, ker smo v letošnjem letu sedaj dokončno
               prišli do integracije posameznih funkcij v Ministrstvu za obrambo in Slovenski
               vojski. Torej, kadrovsko funkcije za Slovensko vojsko je<stage type="mag">(nadaljevanje)</stage> prevzel Generalštab, pridobivanje kadra za Slovensko
               vojsko - Direktorat za civilno obrambo, prav tako je vsa pristojnost na področju
               informatike prenesena v generalni sekretariat, deloma pa tudi protokol in logistika.
               To pomeni, da se v teh dnevnih usklajujejo tudi evidence prehodov iz upravnega dela v
               civilni del. Se pravi, delavci, ki so opravljali področje kadrovskih zadev v upravnem
               delu, to sedaj opravljajo pri nas. Predvsem pa gre za veliko razliko pri pridobivanju
               kadra. Mi smo imeli okrog 60 ljudi na pridobivanju kadra v Slovenski vojski, ki so
               sedaj pravzaprav v upravnem delu. Hkrati so vsi pripadniki, ki so v uniformi, so
               seveda pripadniki Slovenske vojske in po teh evidencah, če štejemo tisto kar dela v
               enotah Slovenske vojske je to 7009 pripadnikov na današnji dan, 166 pa je vojakov, ki
               delajo v upravnem delu. Sem spadajo tudi še vojaški atašeji. Če pa primerjamo učinke,
               ki smo jih dosegli z zakonom, pa lahko ugotovimo, da se po 5-ih mesecih ti učinki
               kažejo. Odhode smo v primerjavi z lanskim letom skoraj prepolovili. Lansko leto je
               bilo v tem obdobju okrog 160 odhodov, na 14.5. jih imamo skupaj 99. Prihodov pa je za
               20 več, kot je bilo v lanskem obdobju, s tem, da se s tem mesecem tudi prvič pojavlja
               pozitiven trend, torej imamo več prihodov v Slovensko vojsko, kot odhodov. Ob tem, da
               je pomembno to, da prihajajo predvsem vojaki. Torej, častniki in podčastniki so tisti
               del, ki jih lahko potem sami usposabljamo. Ali bo ta pozitiven trend šel v pravi
               smeri ali ne, bomo videli zlasti meseca junija, ko se običajno naredijo te večje
               spremembe. Trenutno pa je seveda več vojakov prišlo, kot jih je iz Slovenske vojske
               odšlo.</p>
            </sp>
            <sp xml:id="SDT4-OZO-Redna-027-2008-05-14.sp11">

               <speaker>PREDSEDNIK ANTON ANDERLIČ:</speaker>

               <p>Ali lahko številko poveste? Če ste za odhod povedali, potem še za prihode
               povejte.</p>
            </sp>
            <sp xml:id="SDT4-OZO-Redna-027-2008-05-14.sp12">

               <speaker>ALBIN GUTMAN:</speaker>

               <p>99 imamo odhodov, to je vse skupaj v Slovenski vojski, od častnikov do civilnih oseb,
               108 pa je prihodov.</p>
            </sp>
            <sp xml:id="SDT4-OZO-Redna-027-2008-05-14.sp13">

               <speaker>PREDSEDNIK ANTON ANDERLIČ:</speaker>

               <p>Torej pomeni da vzdržujete stanje ne pa vzpostavljate trend povečanja, kot je bil
               cilj.</p>
            </sp>
            <sp xml:id="SDT4-OZO-Redna-027-2008-05-14.sp14">

               <speaker>ALBIN GUTMAN:</speaker>

               <p>Za enkrat se je stanje ustalilo. To je tudi tisto, kar smo napisali v našem letošnjem
               kadrovskem načrtu, da bi poskušali ohraniti stanje, torej z vsemi tistimi odhodi, ki
               bodo obvezni tudi v letošnjem letu in s tistimi, ki so vezani predvsem na vojake, ki
               odhajajo pred iztekom pogodb.</p>
            </sp>
            <sp xml:id="SDT4-OZO-Redna-027-2008-05-14.sp15">

               <speaker>PREDSEDNIK ANTON ANDERLIČ:</speaker>

               <p>Pred nedavnim, tam sem vprašal še vprašanje - ali ste pripravili pismo ali pa
               predlog za spremembo ciljev. Pred kratkim je brigadir Branimir Furlan najavil to
               potrebo in je bilo javno objavljeno, "primanjkovanje vojakov pa je še sprožilo
               predlog politike za ponovno tehtanje visokoletečih ciljev in na podlagi tega",
               brigadir Furlan, "mogoče revidirati ali oceniti dejansko potrebo po takšnih ciljih".
               Ali so ti predlogi v obdelavi, da se cilji<stage type="mag">(nadaljevanje)</stage> naj premislijo in spremenijo, ali je to samo neka, da temu rečem,
               "zalutala" informacija.</p>
            </sp>
            <sp xml:id="SDT4-OZO-Redna-027-2008-05-14.sp16">

               <speaker>ALBIN GUTMAN:</speaker>

               <p>Mi sedaj delamo na srednjeročnem obrambnem programu, znotraj tega je tudi kadrovsko
               področje kjer pripravljamo različne variante. V prihodnjem tednu bomo to razpravo
               zaključili in takrat bo točno znano kakšen bo predlog Generalštaba.</p>
            </sp>
            <sp xml:id="SDT4-OZO-Redna-027-2008-05-14.sp17">

               <speaker>PREDSEDNIK ANTON ANDERLIČ:</speaker>

               <p>In pa še to, kar sem tudi vprašal pri tem delu je - ali kaj razmišljate o pobudah
               predsednika države dr. Danila Türka, da vendarle nekatere razprave prenesete v
               Državni zbor, v Odbor za obrambo, v javnost. Predvsem kar se tiče podpore,
               razumevanja naših ciljev, namenov, potreb po sodelovanju Slovenske vojske v različnih
               kriznih situacijah in tako naprej. To je bilo v povezavi z vašim poročilom, ki ste mu
               ga dali in z raziskavo, ki je v tistem obdobju bila publicirana - kakšna je podpora
               Slovenski vojski oziroma tem odločitvam za sodelovanje na nekaterih kriznih žariščih?
               So kakšni predlogi ali je to ostalo v vetru tako, kot še kakšna druga ideja?</p>
            </sp>
            <sp xml:id="SDT4-OZO-Redna-027-2008-05-14.sp18">

               <speaker>KARL ERJAVEC:</speaker>

               <p>Moram reči, da to pobudo predsednika države, glede tega, da bi bila širša razprava v
               zvezi z napotitvami pripadnikov Slovenske vojske, da mi to razpravo sprejemamo in
               bomo tudi nadaljevali to razpravo. Že v tem mesecu, mislim, da bo dan teh misij, kjer
               bomo tudi s predsednikom države v tej smeri imeli tudi določene pogovore. Tudi sam se
               zavzema, da je treba več storiti pri promociji tega zakaj so pripadniki Slovenske
               vojske v misijah, kaj se tam počne, kakšna je vloga teh misij. Glede teh
               javnomnenjskih raziskav pa moram reči, da je samoumevno, da ljudje podpirajo misije,
               ki so bližje Sloveniji, to se pravi Kosovo, Bosna, ker to tudi posredno vliva na
               njihov občutek varnosti in da je vedno bilo, da je manj razumevanja za tiste misije,
               ki so bolj oddaljene. Na primer: Afrika, Azija in tako dalje. Vendar glede tega bomo
               tudi mi poskušali storiti več na razlagi, na razlaganju zakaj so te misije potrebne
               in zakaj Slovenija pač sodeluje.</p>
               <p>Toliko glede tega.<stage type="mag"/>
               </p>
            </sp>
            <sp xml:id="SDT4-OZO-Redna-027-2008-05-14.sp19">

               <speaker>PREDSEDNIK ANTON ANDERLIČ:</speaker>

               <p>Aurelio Juri.</p>
            </sp>
            <sp xml:id="SDT4-OZO-Redna-027-2008-05-14.sp20">

               <speaker>AURELIO JURI:</speaker>

               <p>Hvala, predsednik. Gospod minister, pozdrav. Sodelavci tudi.</p>
               <p>Najprej bi se zahvalil za informacijo o stroških letalskih prevozov Slovenske vojske
               za sodelovanje v operacijah kriznega odzivanja v letih 2005, 2006, 2007 in sprašujem
               ali je v luči ugotovitev koliko je to stalo, da povem skupna cifra je 2.748.301
               evrov, še upravičeno trditi, da z lastnimi letalskimi kapacitetami bi mi te stroške
               pocenili? Kolikor razumem, če je tak strošek za tri leta, pomeni za nadaljnjih 30 let
               lahko s stroškom samo nakupa letala zagotovimo te potrebe, da ne govorimo še o
               ostalih stroških vzdrževanja celotnega sistema. Tako letalo pa zagotovo nima 30 let
               življenjske dobe.</p>
               <p>Hvala.</p>
            </sp>
            <sp xml:id="SDT4-OZO-Redna-027-2008-05-14.sp21">

               <speaker>PREDSEDNIK ANTON ANDERLIČ:</speaker>

               <p>Hvala.</p>
               <p>Jaz bi imel še eno vprašanje in sicer: kako je z našim sodelovanjem v okviru, da
               temu rečem neodzivnih sil oziroma partnerstvo za mir in mediteranskim dialogom? Ali
               mi tu sodelujemo, ne sodelujemo, na kakšen način? Ker tukaj pač sodelujejo vse te
               države ob mediteranskem morju, vključno seveda z novima članicama, bodočima, ki sta
               zdaj v statusu in seveda tudi nečlanice, kot so Izrael, Egipt in tako naprej. Ali
               imamo mi, glede na to, da smo pač pomorska država in neke svoje cilje... Mi
               sodelujemo tukaj ali ne? Enega sem sicer srečal iz Ankarana, da je bil zadnjič v
               Neaplju, ampak to iz uradnih virov se pač ne da razumeti. Ali smo mi kot član v tem
               dialogu ali smo samo občasni gostitelji recimo v Luki Koper, ko prihajajo te vojaške
               ladje na počitek, kot se pravilno reče v teh nekaterih lukah. Kako je s tem
               pravzaprav formalno, uradno? Ker gre tako za članice Zveze Nato, kot države, ki
               sodelujejo v okviru evropske varnostne politike in seveda tiste, ki so v partnerstvu
               oziroma sicer v mediteranskem prostoru.</p>
            </sp>
            <sp xml:id="SDT4-OZO-Redna-027-2008-05-14.sp22">

               <speaker>KARL ERJAVEC:</speaker>

               <p>Hvala za vprašanja.</p>
               <p>Slovenija je pač pomorska in mediteranska država, zato bomo tudi imeli kasneje točko
               "Ladja". Moram reči, da mi sodelujemo v okviru teh posameznih pobud. Tudi na
               zasedanjih Zveze Nato, ko gre za srečanje držav Sredozemlja. Slovenija vedno sodeluje
               v tem panelu tako, da smo tukaj poleg. So pa različne aktivnosti, od tega, da bi
               Sredozemlje, se pravi sredozemske države prevzele večjo odgovornost za stabilnost.
               Vemo, da nekatere države imajo krize, kot so Izrael, Libanon in tista območja, se
               pravi Bližnji vzhod. Tako, da se je izkazalo, da je ta dialog zelo koristen, ker
               pride do izmenjave stališč, pogledov na določene aktualne politične zadeve.<stage type="mag">(nadaljevanje)</stage> Glede partnerstva za mir pa tako
               veste, da tudi sodelujemo v raznih programih, ko pomagamo pri obrambnih reformah.
               Ker, države, ki so v partnerstvu za mir so v bistvu v pripravljalnici za polnopravno
               članstvo. In zlasti dobro sodelujemo z državami zahodnega Balkana - Bosna, Črna gora,
               tudi s Srbijo so bili kontakti.</p>
            </sp>
            <sp xml:id="SDT4-OZO-Redna-027-2008-05-14.sp23">

               <speaker>PREDSEDNIK ANTON ANDERLIČ:</speaker>

               <p>Saj ravno v tem je največji problem, da sme videl vse zastave tam in tudi tukaj so
               naslikane, od bosanske, ki sodeluje, do Egipta, Jordanije in tako naprej, samo
               slovenske ne, in italijanske in vseh ostalih, slovenske pač ne. Jaz bi želel, da je
               to tako, kot dejansko je in da sodimo tja kamor sodimo. Ampak... Predstavitev tega
               SNG2 ...<stage>/Nerazumljivo./</stage>... tam kot je. To je, ti Turki s katerimi ste se vi tudi
               srečali so nam to predstavljali na tej... ...<stage>/Oglašanje v ozadju./</stage>... Saj Bosanci
               tudi nimajo, pa Makedonci, ampak... ...<stage>/Oglašanje v ozadju, medsebojni pogovor./</stage>...
               no saj, pobuda je v tej smeri, da to pogledate in ker vem, da na nek način
               sodelujemo, da je prav, da se tam predstavimo kot del te druščine, ki se tam
               predstavlja. Tako, da to je moja pobuda. Lahko pa potem še podrobneje predstavim, da
               ne bom tukaj moril odbora. Prosim? Pardon, ja nič, O.K.</p>
            </sp>
            <sp xml:id="SDT4-OZO-Redna-027-2008-05-14.sp24">

               <speaker>KARL ERJAVEC:</speaker>

               <p>Hvala.</p>
               <p>Sem bil že vesel, da mi ne bo treba odgovoriti, ampak očitno se terja odgovor v
               zvezi z letalom.</p>
               <p>Ja res je, ena zadeva je ekonomika, stroški so jasni in bi se lahko z vami strinjal.
               Res pa je, da prvo vprašanje pa je bilo danes - Kako bomo poskrbeli, če bi se zadeve
               v Libanonu zapletle. Jaz ne verjamem, da se da letalo najeti pri kakšni turistični
               agenciji in zagotoviti evakuacijo naših pripadnikov. Tako, da želim povedati, da teh
               stvari ni mogoče ovrednotiti samo skozi stroške ampak tudi skozi koristi, ki jih
               lahko takšno lastno transportno letalo prinese. To pa pomeni, da lahko z njim
               rešujemo, kadar gre res za krizne trenutke, življenja in seveda tukaj pa potem
               verjetno stroški niso več prva prioriteta. S tem, da pomemben pomen transportnega
               letala je pa tudi ta, da bi se ta zmogljivost lahko tudi uporabljala za določene
               potrebe nacionalne varnosti, tudi v sistemu zaščite in reševanja tako, da... Jaz sem
               na stališču, da država kot je Slovenija da pač potrebuje vsaj eno najmanjše
               transportno letalo. Saj ne bomo nabavili, če bomo nabavili v prihodnje, nekega
               velikega luksuznega ali ne vem kaj. Ampak, mislim, da je prav da če smo država, če
               imamo Slovensko vojsko, da pa imamo neko zračno transportno zmogljivost.</p>
            </sp>
            <sp xml:id="SDT4-OZO-Redna-027-2008-05-14.sp25">

               <speaker>PREDSEDNIK ANTON ANDERLIČ:</speaker>

               <p>Aurelio Juri, dodatno.</p>
            </sp>
            <sp xml:id="SDT4-OZO-Redna-027-2008-05-14.sp26">

               <speaker>AURELIO JURI:</speaker>

               <p>Hvala, minister.</p>
               <p>Jaz sem se zadnjič odzval in sem tudi zaprosil za to informacijo prav zaradi
               ekonomike. Ena izmed trditev oziroma argumentacij in utemeljitev nakupa je bila, da
               bi z lastnim letalom pocenili stroške naših poti. Iz tega naslova seveda, to je pač
               dokazano, da temu ni tako. Drugi razlog pa je stvar drugih razprav.</p>
               <p>Hvala.</p>
            </sp>
            <sp xml:id="SDT4-OZO-Redna-027-2008-05-14.sp27">

               <speaker>PREDSEDNIK ANTON ANDERLIČ:</speaker>

               <p>Hvala.</p>
               <p>Minister.</p>
            </sp>
            <sp xml:id="SDT4-OZO-Redna-027-2008-05-14.sp28">

               <speaker>KARL ERJAVEC:</speaker>

               <p>Ne vem če sem prav razumel vašo poanto. Predlagate da bi helikopterje, potem ko bodo
               iztrošeni, rajši najemali, ker bi to bilo cenejše po vašem mnenju?!</p>
            </sp>
            <sp xml:id="SDT4-OZO-Redna-027-2008-05-14.sp29">

               <speaker>PREDSEDNIK ANTON ANDERLIČ:</speaker>

               <p>Aurelio Juri.</p>
            </sp>
            <sp xml:id="SDT4-OZO-Redna-027-2008-05-14.sp30">

               <speaker>AURELIO JURI:</speaker>

               <p>Moja poanta je bila na smiselnost nakupa transportnega letala. Samo to.</p>
               <p>Hvala.</p>
            </sp>
            <sp xml:id="SDT4-OZO-Redna-027-2008-05-14.sp31">

               <speaker>KARL ERJAVEC:</speaker>

               <p>Moja poanta pa je varnost pripadnikov Slovenske vojske in možnost, da jih lahko hitro
               evakuiramo.</p>
            </sp>
            <sp xml:id="SDT4-OZO-Redna-027-2008-05-14.sp32">

               <speaker>PREDSEDNIK ANTON ANDERLIČ:</speaker>

               <p>Ja, končno... Aurelio Juri.</p>
            </sp>
            <sp xml:id="SDT4-OZO-Redna-027-2008-05-14.sp33">

               <speaker>AURELIO JURI:</speaker>

               <p>Sprejemam, sprejemam gospod minister, ampak ponavljam - teza, ki je bila zadnjič
               izrečena, da nas bo to stalo manj, ne drži.</p>
               <p>Hvala.</p>
            </sp>
            <sp xml:id="SDT4-OZO-Redna-027-2008-05-14.sp34">

               <speaker>PREDSEDNIK ANTON ANDERLIČ:</speaker>

               <p>Dobro, to bomo še verjetno videli v nadaljevanju. Želi še kdo? Če ne, imam jaz tri
               pobude, manjše sicer.</p>
               <p>Prva je vezana na dostop do podatkov Zveze Nato. Nekajkrat do zdaj sem sam pisal pa
               tudi Odbor za obrambo je 15.12. oziroma 13.12. sprejel sklep, da poziva Vlado
               Republike Slovenije in seveda Ministrstvo za obrambo in tako naprej, da zagotoviti da
               bo stalno predstavništvo Republike Slovenije pri Zvezi Nato tekoče obveščalo o
               pomembnejših dogodkih in dejavnostih, ki jih pokriva ter aktivnosti, ki v tej zvezi
               nastajajo doma. Niti enega podatka mi nismo dobili iz tega naslova in <stage type="mag">(nadaljevanje)</stage> tudi še več, skrivalo se je skozi
               za, tako rekoč, neko prepoved dostopa do teh podatkov, če ne obstajajo neka potrdila
               in preverke. Ko sem kopal in kopal in vrtal sem prišel nesporno do ugotovitve, da na
               osnovi Direktive Zveze Nato in tretjega aneksa, ki je bil sprejet lani julija,
               predsedniku države, predsedniku Vlade, ministrom, poslancem, sodnikom in nekaterim
               drugim ni potreben noben dodaten pregled, niti kakršnokoli dovoljenje, ampak je tudi
               korespondenca z MZZ-jem je dokazala, da obstaja; žalostno je, da po treh letih in pol
               dela v tem Odboru se mora človek dokopati na tak način do teh podatkov, da obstaja
               centralni register Zveze Nato, saj imate, teh papirjev imate vi tam na kupu,
               kakorkoli že. In centralni register dokumentov Zveze Nato obstaja pri Ministrstvu za
               obrambo in vi tam oziroma ta urad oziroma, mislim, da je enota v okviru ministrstva
               odloča o tem kdo je tisti, ki naj bi bil upravičen in dobival te podatke. Jaz vam bom
               danes še enkrat pisal pismo, da to direktivo spoštujete, da nas obveščate, najprej pa
               da nas pripustite do teh podatkov, da pogledamo za kaj sploh gre. Jaz tukaj več kot
               to preprosto ne morem narediti, je pa to, lahko si preberete te dokumente, nekaj
               kar... Saj to razpravo sem imel tudi z MZZ-jem, z ministrom Ruplom in tako naprej in
               tudi predsedniku Vlade sem tudi pisal.</p>
               <p>Druga stvar se nanaša na tisto pobudo, ki je bila sprejeta v zvezi s civilnimi
               invalidi vojne in je bilo tudi del tega, izgleda preneseno na Ministrstvo za obrambo
               in bi prosil da pogledate in pripravite informacijo. Lani v jeseni so bile te zavede
               v proračunski razpravi, vi to poznate in tudi neka sredstva so tudi že bila nakazana
               ali prenesena. In, kakšno je zdaj stanje - ali bo to v bodoče urejalo Ministrstvo za
               obrambo ali bo še vedno pri Ministrstvu za delo ali kakorkoli? Preprosto bi ta
               odgovor želel.</p>
               <p>In zadnje, da do; oziroma predzadnje; da končno dobimo informacijo kaj se v tem
               trenutku dogaja z vsemi postopki v zvezi z ROLE2. Vi ste obljubili, da ste zaključili
               interno preiskavo in da ste predali dokumentacijo in tako naprej. Ali so bili na
               osnovi te interne preiskave uvedeni kakšni ukrepi? Je šlo za kakšne nepravilnosti, je
               šlo tudi za kakšne sankcije ali je ostalo samo na tem, da se je neracionalno trošilo
               ali karkoli drugega? Takrat je bilo tega pompa veliko, v povezavi s tem kaj se
               nahaja; to pa vedno sprašujejo Pomurci; kaj se dogaja zdaj z opremo, ki je bila na
               testiranju v mariborski bolnišnici?</p>
               <p>In čisto za konec. Mogoče je prebrati tudi, da se razburjajo vojaki, policisti in
               tisti okrog njih, zakaj je različen status obiska v Lurdu, da eni imajo plačano vse,
               drugi nimajo. Če tudi to do druge seje pripravite. Ali je to enotna zgodba v državi
               ali ne? V časopisih seveda beremo, imamo pa oskrbo po naših predpisih menda
               zagotovljeno tudi za policiste oziroma tiste, ki delajo v slovenskih zaporih.<stage type="mag">(nadaljevanje)</stage> Ni drugih vprašanj.</p>
               <p>Prehajamo na <title>2. TOČKO DNEVNEGA REDA</title> in sicer <title>POROČILO O IZREDNEM DOGODKU Z LETALOM PILATUS PC-9.</title>
               </p>
               <p>S seznanitvami smo na prejšnji seji že imeli neko predhodno informacijo in kasneje je
               bilo razumeti, da so stvari pravzaprav v zaključni fazi kar se tiče preiskave in
               poročil. Ta informacija je bila z dne 8.4., kar pomeni, da je najbrž v mesecu in
               nekaj, stvar že v drugi fazi.</p>
               <p>Prosim.</p>
            </sp>
            <sp xml:id="SDT4-OZO-Redna-027-2008-05-14.sp35">

               <speaker>KARL ERJAVEC:</speaker>

               <p>Hvala.</p>
               <p>Glede izrednega dogodka z letalom Pilatus PC-9 lahko rečemo, da stalna preiskovalna
               komisija ni ugotovila tehničnih napak, zato se preiskuje subjektivni dejavnik. Ta
               trenutek še ni mogoče reči kdaj bo preiskava zaključena. Preiskovalna komisija ima
               čas eno leto. Lahko rečem, da zoper kandidata ni stekel noben disciplinski postopek
               in da je kandidat po tem poročilu - delnem, ki ga imam, da naj bi sedel na pravem
               sedežu v letalu. Glede na to pa da gre za klasično vojaško zadevo pa predlagam, da
               načelnik Generalštaba podrobneje obrazloži s tem izrednim dogodkom.</p>
            </sp>
            <sp xml:id="SDT4-OZO-Redna-027-2008-05-14.sp36">

               <speaker>PREDSEDNIK ANTON ANDERLIČ:</speaker>

               <p>Načelnik.</p>
            </sp>
            <sp xml:id="SDT4-OZO-Redna-027-2008-05-14.sp37">

               <speaker>ALBIN GUTMAN:</speaker>

               <p>Hvala za besedo.</p>
               <p>Dogodek se je zgodil 10.3.; jaz ne bom čisto vseh podrobnosti razlagal, ki smo jih
               zapisali že v poročilu; na višini treh kilometrov. Let je bil načrtovan, kot let za
               potrebe vojaške letalske vaje, ki je hkrati potekala skupaj z Madžarsko in Italijo.
               Incident se je zgodil pri izvajanju manevra tuno, to se pravi obračanje vzdolž osi
               letala. Po katapultiranju je kandidat pristal, brez kakšnih posebnih poškodb. Pilot,
               ki je vodil letalo je z letalom pristal, dve letali, ki sta bili tudi prisotni, so
               spremljali kako je kandidat s padalom padel proti tlom, približno 10 minut je to
               trajalo. Pobral ga je helikopter in odpeljali so ga v bolnico na prve preglede, potem
               še na vse ostale, sedaj pa je v bolniški in ko bo prišel iz bolniške bo preiskovalna
               komisija za preiskavo resnega letalskega incidenta lahko potem tudi zaključila to
               svoje delo.</p>
               <p>Dogodek na tleh je bil zavarovan najprej s civilno policijo, potem so to seveda
               opravili še naši. Vsa dokumentacija in vse kar je v zvezi s tem je preiskovalna
               komisija zasegla. Glede na to, da najprej ni bilo znano zakaj je do tega incidenta
               prišlo, smo za teden dni prepovedali polete s Pilatusi. Komisija je nedvomno
               ugotovila, da se katapultnik sedež ni mogel sprožiti sam od sebe, da je na ta sedež
               delovala ročica za aktiviranje in na podlagi vseh ostalih preverb, je bilo
               ugotovljeno, da ne gre za tehnično okvaro letala, ampak da gre za možnost napake pri
                  kandidatu<stage type="mag">(nadaljevanje)</stage> ali kakšen drugi
               razlog, ki ni povezan s tehniko. Zato smo potem odobrili, da Pilatusi letijo naprej
               in se na njih izvajajo redna šolanja. Da bi zadevo osvetlili z vseh vidikov, ne samo
               iz tega, ki je vezan neposredno na tehniko, je bil opravljen tudi strokovni nadzor v
               enoti, poleg tega je Inšpektorat za obrambo opravil svoj inšpekcijski nadzor, ki je
               ugotovil, tako eden kot drugi, da so bili ti postopki izvedeni pravilno - tako pri
               planiranju leta, kot pri izvedbi, in da je končen razlog zakaj je kandidat se
               izstrelil iz letala potrebno iskati v človeški odločitvi, takšni ali drugačni,
               nehotni ali kakršnikoli drugi, kar bo moč videti šele po razgovoru s kandidatom.</p>
               <p>Neposredno pred tem dogodkom je bila v enoti tudi Komisija civilnega letalstva, ki
               je ugotovila, da enota deluje tako kot mora in da ni kakršnihkoli posebnih napak.
               Tako, da komisija bo takoj, ko bo kandidat prišel iz bolniške, s svojim delom
               nadaljevala in potem bomo imeli končni razlog zakaj je prišlo do tega dogodka.
               Kandidat sam ni neizkušen pilot, je naletel že kar nekaj ur, od tega tudi kot
               samostojen pilot, tako, da je imel izkušnje tudi s pilotiranjem v smislu izvajanja
               različnih letalskih manevrov. Zakaj se mu je to zgodilo - trenutno resnično še ni moč
               ugotoviti, ker navsezadnje tudi sam kandidat ocenjuje, da dokler ne bo povsem zdrav,
               čeprav kakšnih posebnih poškodb nima, ne želi dajati nobenih izjav.</p>
            </sp>
            <sp xml:id="SDT4-OZO-Redna-027-2008-05-14.sp38">

               <speaker>PREDSEDNIK ANTON ANDERLIČ:</speaker>

               <p>Ja. Kljub vsemu, vi pravite, da še vedno vodite to kot izredni dogodek, nesporno pa
               pišete v tej prvi informaciji, da če bi šlo za poškodbe in tako naprej, bi to
               obravnavali kot letalsko nesrečo. Dva meseca in več je minilo; nisem povsem dobro
               razumel ali je kandidat, kot ga imenujete, v bolnišnici ali na bolniški. In kako to,
               da imate samo delni te izjave pobrane in da ne morete, ker seveda zaključujete na
               koncu z zadnjim stavkom: "Preiskava je usmerjena v človeški dejavnik, kot
               povzročitelj izrednega dogodka." Skratka, vse je na njem in zdaj to dva meseca traja.
               Jaz sem razumel ministra, ki je rekel, da ni bil vložen disciplinski postopek. Mene
               pa kljub vsemu zanima kako v nekem časopisu, ki je absolutno provladni in celo
               agitatorski, se lahko pojavi informacija "Disciplinski postopek pri MORS-u 17.4..
               MORS je včeraj vložil disciplinski postopek zoper Roberta Jerino, vojaka, ki je bil
               na šolanju za vojaškega pilota. Vojak je bil katapultiran iz letala Pilatus PC-9
               Slovenske vojske. Preiskovalna komisija pa trdi, da gre za človeško napako" in to je
               bilo že 17.4. Jaz verjamem, da kljub vsemu glavnino teh zaključkov, če gre res za to,
               da ni huje poškodovan, da... Najbrž bi bil podatek koristen če bi vedeli ali hodi v
               službo ali je na bolniški ali je v bolnišnici in tako naprej. ...<stage>/Oglašanje v
               ozadju./</stage>... Ja, nekaj je bilo rečeno, kakšen... ...<stage>/Oglašanje v ozadju./</stage>... Ste
               slišali. Jaz sem slišal<stage type="mag">(nadaljevanje)</stage> tudi
               marsikaj, in verjamem včasih bolj komu drugemu, kot pa tukaj za to mizo.
               ...<stage>/Oglašanje v ozadju./</stage>... Prav, jaz nisem slišal. Jaz nisem slišal, v kontekstu ki
               bi mi odgovoril na vprašanje in informacije, ki so tukaj na mizi. Jaz govorim samo o
               tem, kar je ...<stage>/Nerazumljivo./</stage>... in pravim, če "agit propovski" časopis opravi
               takšno informacijo, potem pomeni, da ji moram verjeti. Za to gre. Zdaj če ni, je v
               redu, vi povejte. Čudi me predvsem to; kajti namreč, potem ta odstavek, ko govorite,
               da gre o poškodbah: "V kolikor bo iz zdravstvene dokumentacije razvidno, da je utrpel
               poškodbe, ki je skladno s klasifikacijo in tako naprej, bo to preklasificirano v
               letalsko nesrečo." Zdaj je že več kot dva meseca od nesreče, vi razpolagate s to
               dokumentacijo in kdaj pričakujete da boste lahko nadaljevali in zaključili ta
               postopek? To je vse. In ali to drži kar je tukaj?</p>
               <p>Najprej sem jaz postavil vprašanje, potem pa Pajk, Prijatelj, Pajk, Bajc. Pardon,
               Koren je bil prvi. Ne, ne. Prvi je bil.</p>
               <p>Minister.</p>
            </sp>
            <sp xml:id="SDT4-OZO-Redna-027-2008-05-14.sp39">

               <speaker>KARL ERJAVEC:</speaker>

               <p>Hvala.</p>
               <p>Jaz bi rad izvedel kateri časopis je ta provladni...</p>
            </sp>
            <sp xml:id="SDT4-OZO-Redna-027-2008-05-14.sp40">

               <speaker>PREDSEDNIK ANTON ANDERLIČ:</speaker>

               <p>Žurnal 24 in še kakšen...</p>
            </sp>
            <sp xml:id="SDT4-OZO-Redna-027-2008-05-14.sp41">

               <speaker>KARL ERJAVEC:</speaker>

               <p>Aja, ta nima nič z nami.</p>
            </sp>
            <sp xml:id="SDT4-OZO-Redna-027-2008-05-14.sp42">

               <speaker>PREDSEDNIK ANTON ANDERLIČ:</speaker>

               <p>Ne, z DeSUS-om ne, z ostalimi pa. Z DeSUS-om nima.</p>
            </sp>
            <sp xml:id="SDT4-OZO-Redna-027-2008-05-14.sp43">

               <speaker>KARL ERJAVEC:</speaker>

               <p>Prosim, da se me izvzame iz tega.</p>
            </sp>
            <sp xml:id="SDT4-OZO-Redna-027-2008-05-14.sp44">

               <speaker>PREDSEDNIK ANTON ANDERLIČ:</speaker>

               <p>Z DeSUS-om nič.</p>
            </sp>
            <sp xml:id="SDT4-OZO-Redna-027-2008-05-14.sp45">

               <speaker>KARL ERJAVEC:</speaker>

               <p>DeSUS nima nič s tem.</p>
            </sp>
            <sp xml:id="SDT4-OZO-Redna-027-2008-05-14.sp46">

               <speaker>PREDSEDNIK ANTON ANDERLIČ:</speaker>

               <p>To je res ja, to je res.</p>
               <p>Načelnik.</p>
            </sp>
            <sp xml:id="SDT4-OZO-Redna-027-2008-05-14.sp47">

               <speaker>ALBIN GUTMAN:</speaker>

               <p>Na informacije okrog disciplinskega postopka smo mi vsem, ki so za to povprašali
               odgovorili, pravočasno, da disciplinskega postopka proti kandidatu nismo uvedli. Za
               enkrat tudi ni formalnih razlogov da bi to storili. Zakaj je zdaj Žurnal to objavil -
               ne vem. Fant je bil takoj po pregledu v bolnišnici in naslednji dan odpuščen. Potem
               smo opravili še zahtevnejše preglede tako, da se je ugotovilo, da hrbtenjača in
               podobni živčni sklopi niso nič prizadeti. Poškodbe so bile zaznane samo na posameznih
               vretencih, kar je tipično za takšno izstrelitev in niso trajne. Za enkrat ga zdravnik
               še vedno drži v bolniškem staležu, fant je doma in tisti trenutek, ko bo iz
               bolniškega staleža potem v skladu z veljavno zakonodajo lahko z njim opravimo tudi
               razgovor in zaključimo postopek.</p>
            </sp>
            <sp xml:id="SDT4-OZO-Redna-027-2008-05-14.sp48">

               <speaker>PREDSEDNIK ANTON ANDERLIČ:</speaker>

               <p>Hvala.</p>
               <p>Gospod Koren.</p>
            </sp>
            <sp xml:id="SDT4-OZO-Redna-027-2008-05-14.sp49">

               <speaker>DRAGO KOREN:</speaker>

               <p>Hvala lepa za besedo.</p>
               <p>Meni je ta odgovor kar zadoščal, je pa res, da se mi je postavilo samo eno vprašanje
               pri prvem odgovoru, ki ste ga prejle povedali. Namreč, da ta vojak ne želi dajati
               nobenih izjav dokler ne bo nazaj na delovnem mestu. Temu se malo čudim no, čisto
               tako. En primer navadne nesreče na cesti, se spomnim, ko sem imel ene sorodnike
               popolnoma polomljene, ampak še tisto uro, ali naslednjo uro so jih maltretirali in
               zasliševali o sami nesreči, zato mi en tak, ne vem ali je to normalen postopek
               oziroma da se... Jaz mislim, da je to potrebno zelo hitro, takoj ko je možno takšne
               zadeve opraviti in zato me to malo čudi, da bi rekel, da bi zdaj čakali z izjavami
               konkretno te osebe<stage type="mag">(nadaljevanje)</stage> do takrat,
               dokler ne bo nazaj na delovnem mestu. Ne vem, ali je to po kakšnih pravilih vojaške
               službe ali... Ker, logično bi bilo to takoj ko je možno. Samo to me zanima.</p>
            </sp>
            <sp xml:id="SDT4-OZO-Redna-027-2008-05-14.sp50">

               <speaker>PREDSEDNIK ANTON ANDERLIČ:</speaker>

               <p>Ja, načelnik.</p>
            </sp>
            <sp xml:id="SDT4-OZO-Redna-027-2008-05-14.sp51">

               <speaker>ALBIN GUTMAN:</speaker>

               <p>Dokler je delavec v bolniški se običajno z njim ne izvaja nobena aktivnost, v tem je
               pravzaprav ta težava. Mi ga z bolniške ne moremo poklicati nazaj v službo, da bo
               preiskovalna komisija zaključila še ta del.</p>
            </sp>
            <sp xml:id="SDT4-OZO-Redna-027-2008-05-14.sp52">

               <speaker>PREDSEDNIK ANTON ANDERLIČ:</speaker>

               <p>Ja, s tem, da ta preiskava je najbrž kombinirana. Tisto, policija in kar imate vi
               tako, da najbrž so vam oni; ker ste rekli, da najprej je bila policija na licu mesta
               in tako naprej.</p>
            </sp>
            <sp xml:id="SDT4-OZO-Redna-027-2008-05-14.sp53">

               <speaker>ALBIN GUTMAN:</speaker>

               <p>Ja, kolikor vem, policija razen tega, da je bila prisotna na licu mesta in je
               zavarovala katapultni sedež oziroma mesto padca, potem ni delala nobene prijave in
               nobenega postopka.</p>
            </sp>
            <sp xml:id="SDT4-OZO-Redna-027-2008-05-14.sp54">

               <speaker>PREDSEDNIK ANTON ANDERLIČ:</speaker>

               <p>Prijatelj.</p>
            </sp>
            <sp xml:id="SDT4-OZO-Redna-027-2008-05-14.sp55">

               <speaker>SREČKO PRIJATELJ:</speaker>

               <p>Hvala za besedo, predsednik. Lep pozdrav vsem skupaj.</p>
               <p>Jaz verjamem, da je poročilo ministra korektno in da v bistvu gre verjeti temu že
               zaradi odločitve, da letala so v redni uporabi, če rečem, po tem ko je bilo to nekaj
               časa ustavljeno in da je ugotovljeno, da je katapultni sedež v bistvu deloval
               pravilno in se ni mogel sprožiti sam, da je bilo to storjeno povsem z zavestjo ali
               ne, posameznika in v smislu interesa zaključka preiskave, da ne bomo razpravljali o
               tem spet drugič 5 ur, bi bilo res prav; zdaj sem tudi dobil odgovor, da se to ne more
               narediti prej, preden se bolniški stalež ne zaključi; pridobiti izjavo povzročitelja
               oziroma udeleženca oziroma tega, ki je bil izstreljen torej kandidata, da on pove.
               Ker jaz mislim, da gre tu za neko vzročno povezavo, verjetno nagonski refleks ali
               morda strah, ne vem. In me res zanima v kakšnem položaju je bilo letalo ali je bil to
               normalen prelet ali je bil to akcijski manever. In da ne bi drugi spet izgubljali in
               prebirali časopise in časopisne izsledke, bi bilo prav čim prej pridobiti izjavo,
               tistega, ki je to tudi sam, po vsej verjetnosti povzročil in se izstreli. Torej,
               kandidat.</p>
               <p>Tako, da jaz mislim, da poročilo za enkrat za ta odbor je povsem korektno in bistvo
               je to, da je ugotovljeno, da se je glavni preiskovalec tudi odločil, da bo še dodatno
               ustanovil delovno skupino za preveritev brezhibnosti delovanja in dejstvo je, da je
               bilo to tudi storjeno in da je bilo ugotovljeno, da se sedež nikakor ni mogel
               sprožiti sam. torej, nekdo je mogel potegniti to ročico. Verjetno mu je ni kdo drug,
               jo je on sam. Vsak čas, okrog tega, mislim, da je brezpredmetno dokler ne dobimo
               izjave tistega, ki je zdaj na bolniški, seveda kandidata.</p>
            </sp>
            <sp xml:id="SDT4-OZO-Redna-027-2008-05-14.sp56">

               <speaker>PREDSEDNIK ANTON ANDERLIČ:</speaker>

               <p>Gospod Pajk.</p>
            </sp>
            <sp xml:id="SDT4-OZO-Redna-027-2008-05-14.sp57">

               <speaker>STANE PAJK:</speaker>

               <p>Hvala.</p>
               <p>Jaz tudi mislim, da je ministrstvo vse postopke izredno korektno izvedlo, da je
               zaustavilo za en teden polete s Pilatusi, da se je izkazalo v tem času, da je
               kontaktiralo s proizvajalcem, da se je v tem času izkazalo, da je tehnična napaka
               izključena, da so jih dali nazaj v uporabo in da lahko piloti naletijo ure, ki so
               njim potrebne in da se šolajo naprej. Mislim, da je bilo vse najbolj korektno kar se
               da, poskrbljeno je bilo tudi za pripadnika, ki se je izstrelil tako, da mu je bila
               nudena zdravniška pomoč. Vse v najlepšem redu. Pač en izreden dogodek. In mislim, da
               se dela malce preveč cirkusa okrog tega in da ni v redu, da se takšne stvar... to so
               v bistvu malenkosti, to so rutinske stvari, ki se v neki vojski vedno dogajajo. Hujše
               bi bilo če bi se izstrelil v hangarju ali kje drugje. Mislim, to je nekaj normalnega.</p>
               <p>Me pa veseli, da je predsednik odbora pridobil tankočuten čut za obravnavanje
               člankov iz časopisa. Ker do zdaj je po mojem poznavanju več ali manj samo članke iz
               Mladine obravnaval,<stage type="mag">(nadaljevanje)</stage> ampak zdaj
               je pa že prešel na Žurnal in to pa si štejem kot uspeh.</p>
            </sp>
            <sp xml:id="SDT4-OZO-Redna-027-2008-05-14.sp58">

               <speaker>PREDSEDNIK ANTON ANDERLIČ:</speaker>

               <p>Lahko bi komentiral, ampak bilo bi zelo čudno za Slovensko vojsko, če bi se kar
               naprej in naprej smejali ob rutinskih izstreljevanjih, množičnih izstreljevanjih. In
               prav zanimivo je kako gospod Pajk trdi, da je to rutinsko početje, če se nekdo
               izstreli iz letala. Tako, da to je zame izredno izredno resen dogodek. Jaz samo upam,
               da ne bo prekvalificirano v letalsko nesrečo, zato je tukaj...</p>
               <p>Kar se pa branja tiče, bova pa skupaj kakšno stvar obnovila, ker se mi zdi, da ste
               nekatere stvari, ki so bile že rečene na tem odboru preslišali.</p>
               <p>Gospod Bajc.</p>
            </sp>
            <sp xml:id="SDT4-OZO-Redna-027-2008-05-14.sp59">

               <speaker>JOSIP BAJC:</speaker>

               <p>Hvala lepa, predsednik.</p>
               <p>Mogoče s tem, kar ste zaključili, bi jaz začel. Če bi prebrali zapisnik, mislim, da
               iz prejšnje seje, če ne dve seji nazaj - vse to kar smo danes poslušali in kar je
               bilo zapisano v tem poročilu smo slišali, razen to, da ste vi prebrali nek članek v
               režimskemu časopisu, tega še nismo slišali, o vprašanju izstrelitve pilota s sedežem
               iz letala Pilatus.</p>
               <p>Drugo, to smo tudi slišali, in mislim, da danes sta tako minister, kot tudi načelnik
               Generalštaba ponovila, da tehnični del preiskave in ta komisija, ki je imela ta, vsaj
               jaz temu tako rečem, tehnični del, da je bil opravljen, da se je ugotovilo kar se je
               ugotovilo in letala so začela leteti. Slišim jih skoraj vsak dan, vsaj dva, tri, ki
               mi preletavata hišo zelo nizko.</p>
               <p>Drugo, kar bi hotel reči. Upam, da drugič ko bo seja tega odbora ne bomo vprašali
               ministra in načelnika Generalštaba - zakaj pa ne vendar ta doktor, ki zdravi tega
               pilota, mu ne zaključi bolniške, da ga bodo lahko zaslišali. Mislim, da je minister
               ali načelnik Generalštaba rekel, da imajo eno leto časa, po verjetno nekih pravilih,
               da se ugotovi tudi ta drugi del eventualnega človeškega faktorja. In ne predstavljam
               si na kakšen način bi nekoga, ki je na bolniški, pa zaradi mene ali zaradi fizične
               ali psihične ali ne vem kakršnekoli poškodbe, verjetno njegov lečeči zdravnik ve
               zakaj je na bolniški, da bi ga komisija, imenovana s strani načelnika mislim da,
               zasliševala in ugotavljala kaj se je zgodilo in zakaj je eventualno pritisnil oziroma
               potegnil za tisto ročico.</p>
               <p>Jaz samo pričakujem, dejansko, da bo možak čim prej sposoben, da bo naletel tiste
               potrebne ure in da bo lahko sam vozil, mogoče tudi tega Pilatusa s katerega se je,
               verjetno, po moje, po nesreči izstrelil. In kolikor sem tudi jaz razumel, nesreča se
               je zgodila oziroma ta izstrelitev je prišla, ko je uporabljal ta 90 stopinjski let,
               se pravi, da so bila krila navpično gledano na zemljo.</p>
               <p>In čisto človeško, tukaj sva malo s Srečkom komentirala, verjetno mož se je
               ustrašil, in upajmo da je temu bilo res tako.</p>
            </sp>
            <sp xml:id="SDT4-OZO-Redna-027-2008-05-14.sp60">

               <speaker>PREDSEDNIK ANTON ANDERLIČ:</speaker>

               <p>Kot prvo. Na prejšnji seji ste se vsi strinjali, da je ta točka na tej naslednji
               seji. To ni moja kaprica, da je to na dnevnem redu. Ja, gospod Bajc. ...<stage>/Oglašanje v
               ozadju./</stage>... Magnetogram.... Ja, mene pa briga. Mene pa briga, zato ker je nujno, da
               pridemo do končnega poročila. Kajti, če, danes je tako rekoč že bilo rečeno, da; vi
               ugotavljate da je tako ali tako, tako rekoč edini on odgovoren za to, jaz pa
               verjamem, da sta bila v letalu dva in če piše, da je preiskava usmerjena v človeški
               dejavnik, kot povzročitelj izrednega dogodka, da je tudi drugi del izjave in drugi
               del osebja v letalu pravzaprav tudi človeški faktor, ker sta bila pač dva. Tako, da
               jaz ne vem čemu se razburjate. Vprašanja so javna, <stage type="mag">(nadaljevanje)</stage> vprašanja so nujna. To je stvar tega odbora,
               Ministrstva za obrambo, načelnika in Generalštaba kot takega in to je treba preprosto
               povedati, narediti končno poročilo, pojasniti in ugotoviti kaj se je zgodilo. To je
               vse. Da pa je tukaj mogoče res kakšno vprašanje, ki se pojavlja zaradi tega, ker se
               kakšna stvar vleče predolgo. Špekulacij, ni bila samo ta objavljena, če je
               špekulacija. V naslednjem bi jo zanikali pa bi bilo vse v redu, pa je niste zanikali.
               Torej pomeni, da če neke informacije ne zanikaš in je bila objavljena je več ali manj
               treba verjeti, sploh če gre za režimski časopis, tako, da tukaj ni kaj.</p>
               <p>Gospod Bajc.</p>
            </sp>
            <sp xml:id="SDT4-OZO-Redna-027-2008-05-14.sp61">

               <speaker>JOSIP BAJC:</speaker>

               <p>Hvala, predsednik.</p>
               <p>Napačno ste razumeli mojo razpravo, da je to razburjanje, način mojega govora
               poznate že nekaj let tako, da niste bili presenečeni.</p>
               <p>Drugo, kar sem hotel pa komentirati. Res je, mi smo zadnjič na vaše vprašanje dobili
               celovit odgovor in potem smo rekli naj nam še ministrstvo in Generalštab posredujeta
               pisni odgovor, ki ga bomo obravnavali kot točko dnevnega reda.</p>
            </sp>
            <sp xml:id="SDT4-OZO-Redna-027-2008-05-14.sp62">

               <speaker>PREDSEDNIK ANTON ANDERLIČ:</speaker>

               <p>No, ne bom zdaj obnavljal vsega nazaj, ker ni bil tak vrstni red. Če pogledate datum
               kdaj smo to poročilo dobili in kdaj je bila seja odbora, boste videli, da je bilo v
               obratnem vrstnem redu - da smo že imeli v hiši, takrat, tisti dan, ko smo imeli druge
               točke na dnevnem redu.</p>
               <p>Še kdo želi?</p>
               <p>Gospod Pajk.</p>
            </sp>
            <sp xml:id="SDT4-OZO-Redna-027-2008-05-14.sp63">

               <speaker>STANE PAJK:</speaker>

               <p>Ker je bilo danes že velikokrat povedano režimski časopis in režimski časopis in še
               enkrat režimski časopis. Me zanima kakšna je po vašem definicija tega časopisa, da ga
               lahko kar smatrate za režimskega. Kaj, mogoče to Ministrstvo za obrambo izdaja ali
               kdo?</p>
            </sp>
            <sp xml:id="SDT4-OZO-Redna-027-2008-05-14.sp64">

               <speaker>PREDSEDNIK ANTON ANDERLIČ:</speaker>

               <p>Ne, Ministrstvo za obrambo je iz tega izvzeto. Mislil sem na podobne časopise kot
               so: Žurnal, Demokracija in podobno. ...<stage>/Oglašanje v ozadju./</stage>... Tudi.</p>
               <p>Če ni več razprave, zaključujem to točko dnevnega reda, da smo se seznanili z delnim
               poročilom v zvezi z izrednim dogodkom in da bo odbor seznanjen s končnim poročilom ko
               bo to pripravljeno, ki pa seveda ni vezano na rok enega leta. Rok enega leta je vezan
               na moč zadrževanja letal na zemlji ne pa pripravo poročila in zaslišanj. To je druga
               določba, ki je tudi pojasnjena, ker je takrat, ko je načelnik letala obdržal na
               letališču, seveda bilo jasno povedano, da gre za to, da se v tem času opravijo
               predvsem stvari v zvezi s preiskavo o tehničnih zadevah, ne pa o človeškem faktorju,
               kot tukaj piše. Se strinjamo.</p>
               <p>Naslednja točka je <title>3. TOČKA - ODSTRANITEV OSTANKOV LETALSKE NESREČE NA KORZIKI,
                  POROČILO.</title>
               </p>
               <p>Prosim, minister.</p>
            </sp>
            <sp xml:id="SDT4-OZO-Redna-027-2008-05-14.sp65">

               <speaker>KARL ERJAVEC:</speaker>

               <p>Hvala za besedo.</p>
               <p>Kot veste je bilo v lanskem letu v oktobru v oddaji Preverjeno pokazano stanje na
               kraju letalske nesreče iz leta 1981 na Korziki. <stage type="mag">(Nadaljevanje)</stage> Moram reči, da to oddajo sem tudi sam spremljal in sem
               bil začuden, da je stanje na kraju nesreče takšno kakršno je. Zato sem naročil, da se
               preuči možnost izvedbe sanacije. Ker se mi zdi, da Ministrstvo za obrambo skupaj s
               svojimi pripadniki slovenske vojske, civilne zaščite in raznih drugih reševalnih
               služb, tudi gasilcev in pa glede na zmogljivosti, ki jih imamo, da bi lahko uredili
               kraj letalske nesreče. Mislim, da gre tukaj zlasti za humano in pietetno dejanje do
               svojcev. Veste, da je bilo 180 žrtev, ki so izgubili življenje v tej nesreči. Veste
               tudi, da sem ob obisku francoskega obrambnega ministra spomladi, zaprosil da bi
               nudili vso potrebno birokratsko pomoč. Kar pomeni, da bi pripomogli k temu, da bi
               dobili vsa potrebna dovoljenja, da bi lahko pač to sanacijo izvedli. Kot veste,
               civilna zaščita je pripravila zamisel kako naj bi se ta prostor očistil in tudi je
               razdelan bil načrt in seveda tudi stroškovnik te zelo zahtevne operacije. Na podlagi
               tega načrta je bilo že 9. 5. napoten prvi del reševalcev na Korziki in pa drugi del v
               nedeljo, to se pravi 11. 5. V tej sestavi bo sodelovalo 60 članov. Od tega 30 gorskih
               reševalcev. Tako da največji del ekipe predstavljajo najbolj izurjeni gorski
               reševalci. Ker so bile tudi ideje, da bi nekateri prostovoljci sodelovali, vendar
               glede na ugled in na stanje smo ocenili, da je potrebno, da sodelujejo samo tisti, ki
               so res vrhunsko usposobljeni. Poleg teh 30 reševalcev sodeluje še 6 gasilcev, 14
               pripadnikov slovenske vojske in pa še pripadniki civilne zaščite. Dela so se začela.
               Žal v tem trenutku dežuje, tako da je operacija s tem še bolj zapletena. Mi nekako
               predvidevamo, da 31. 5. bo zaključena in sicer tudi s slovesnostjo, na kateri bo
                  <stage type="mag">(Nadaljevanje)</stage> razkrit tudi spomenik
               oziroma spominsko obeležje.</p>
               <p>Moram pa reči, da sodeluje poleg Ministrstva za obrambo tudi Adria Airways in pa
               Kompas, ki bodo tudi pokrili del stroškov. Medtem ko mestna občina Ljubljana bo pa
               pokrila stroške spominskega obeležja. Tako da upam, da bo operacija uspešna, da nam
               bo vreme služilo, da ne bo nobene nesreče. Treba je vedeti, da je treba odstraniti od
               15 do 20 ton teh letalskih razbitin in pa seveda še mnogo osebnih predmetov. Imamo pa
               tudi specialista sodne medicine. To pa zato, če bi karkoli, da se pač tudi ustrezno
               potem ravna. Toliko zaenkrat v zvezi s to operacijo.</p>
               <p>Poudarjam pa, da gre za humano operacijo, pietetno. Tukaj mislim, dani prvo
               vprašanje, vprašanje stroškov. Mi smo res skušali z minimalnimi stroški izvesti to
               operacijo. Bo pa stala operacija 352 tisoč evrov.</p>
            </sp>
            <sp xml:id="SDT4-OZO-Redna-027-2008-05-14.sp66">

               <speaker>PREDSEDNIK ANTON ANDERLIČ:</speaker>

               <p>Kdo želi besedo? Ja, saj to je pravzaprav eno od vprašanj. Nesporno je, da gre za
               humano in pietetno dejanje. Da je v prvi vrsti, tako kot pravi gospod Bogataj, za
               sanacijo posledic nesreče odgovoren povzročitelj ali tisti, ki je zavaroval tega
               povzročitelja. Ker so to odmaknjeni dogodki, vi ste namreč enkrat januarja izjavil,
               da je po slovenski zakonodaji za sanacijo posledic nesreč odgovoren povzročitelj in
               seveda, da bo, takrat je bila ocena okrog milijona evrov. Me zanima, ali je bilo
               mogoče tudi vključeno ...<stage>/Nerazumljivo./</stage>... Adrie, sedanje Adrie Airways tudi
               posledično ali posredno kakšno zavarovalniško združenje, ki je takrat zavarovalo to
               in ali je to seveda tisto, kar je zdaj končna cifra ali se lahko pričakuje iz tega
               naslova? Kajti teren je zahteven in tudi konec koncev tukaj je francoska država pa me
               zanima ali je francoska država tudi kaj bolj vključena v to ali samo da so nam
               omogočili dostop, da lahko na ta teren sploh pridemo.</p>
            </sp>
            <sp xml:id="SDT4-OZO-Redna-027-2008-05-14.sp67">

               <speaker>KARL ERJAVEC:</speaker>

               <p>Hvala za vprašanja. Jaz upam, da se ne bodo stroški povečali. To je predvsem odvisno
               od tega ...</p>
            </sp>
            <sp xml:id="SDT4-OZO-Redna-027-2008-05-14.sp68">

               <speaker>PREDSEDNIK ANTON ANDERLIČ:</speaker>

               <p>... Gre pa to za izredne dejavnosti civilne zaščite.</p>
            </sp>
            <sp xml:id="SDT4-OZO-Redna-027-2008-05-14.sp69">

               <speaker>KARL ERJAVEC:</speaker>

               <p>To smo mi znotraj Ministrstva za obrambo, smo našli ta sredstva. Moram pa reči, da se
               lahko stroški povečajo, če se bo podaljšala operacija. Če se bo podaljšala za več dni
               kot je predvideno, potem seveda sledijo stroški nastanitve in tako dalje. Jaz upam,
               da do tega ne bo prišlo. Glede zavarovanja ne vem. Očitno ni nič v zvezi s tem. Ker
               mi smo imeli nekaj sestankov tako z Adrio Airways, kot s Kompasom in seveda iz teh
               pogovorov je bilo razumeti, da to sofinanciranje te operacije iz njihove strani bo
               šlo iz njihovih sredstev poslovanja. Tako da domnevam, da iz zavarovanja izpred
               sedemindvajsetih let ni nobenih sredstev.</p>
            </sp>
            <sp xml:id="SDT4-OZO-Redna-027-2008-05-14.sp70">

               <speaker>PREDSEDNIK ANTON ANDERLIČ:</speaker>

               <p>Kako pa ta izjava, ki pravite povzročitelj?</p>
            </sp>
            <sp xml:id="SDT4-OZO-Redna-027-2008-05-14.sp71">

               <speaker>GOSPOD ______:</speaker>

               <p>Ta izjava je bila dana <stage type="mag">(Nadaljevanje)</stage> na
               vprašanje kako je drugače obstoja ...<stage>/Nerazumljivo./</stage>... V slovenskih predpisih in
               načrtih imamo stvari zelo jasno urejene in se ve kdo pospravi. Če gre za te manjše
               stvari, potem tudi pri iskanju pogrešanega letala stvar koordinira in vodi policija,
               če je večja potem mi. Tudi odstranjevanje, če ste gledali, na Nanosu, ki je tisti
               Avstrijec padel in tako naprej, smo do zdaj vedno pospravili. Medtem ko v Franciji je
               pač stanje tako kot je. Dejstvo je, da mi nikoli nismo iskali, tudi ne v tem obdobju,
               ko smo se s tem problemom ukvarjali, razlogov in vzrokov zakaj je tako stanje tam.</p>
               <p>Ker že govorim, še na ta drugi del. Francosko ministrstvo za notranje zadeve oziroma
               bolj direktno prefektura južne Korzike nam zagotavlja na letališču
               ...<stage>/Nerazumljivo./</stage>... bazo. To je njihova baza civilne zaščite, ki jo uporabljajo za
               stacioniranje kanadarjev<stage>(?)</stage> v času od poletja. Omogočali so njihovo, angažiranje
               njihovih gasilcev, tako da naši zdaj v teh dneh, seveda to ni potrebno, ker dežuje
               tam. Ampak ti njihovi gasilci opravljajo tudi druge funkcije in pa gorskih vodnikov.
               Pomagali so zagotoviti ustrezne frekvence. Skratka ta suport in pa usklajenost tega
               delovanja je zagotovljena tako na tej lokalni, kot na ravni prefekture, kot na ravni
               samega Pariza. Prvi dan so delali samo reševalci v gori. Zjutraj je lahko še letel,
               drugi dan ali popoldan ni mogel več. Včeraj je bilo vreme tako in tako nizka baza,
               spodnja baza oblakov, da so ostali v Ajaču<stage>(?)</stage> reševalci. Danes so pa delali normalno
               in je prvih 1.700 kilogramov teh razbitin že pripeljanih zgoraj.</p>
            </sp>
            <sp xml:id="SDT4-OZO-Redna-027-2008-05-14.sp72">

               <speaker>PREDSEDNIK ANTON ANDERLIČ:</speaker>

               <p>Gospod Prijatelj.</p>
            </sp>
            <sp xml:id="SDT4-OZO-Redna-027-2008-05-14.sp73">

               <speaker>SREČKO PRIJATELJ:</speaker>

               <p>Hvala lepa predsednik. Jaz lahko samo osebno mnenje povem pa tudi stališče dejansko
               stranke, da je naravnost sramotno, da smo se tako pozno pa vendar pozdravljamo to, da
               smo se sploh odločili in pristopili k tej akciji. Po predvajanju dokumentarnega
               filma, ki pa verjamem, da je bil vzročna povezava za odločitev pa mislim da od leta
               1981 do danes bi lahko našli tudi kakšen trenutek oziroma kakšno desetletje prej, da
               bi se to zgodilo in predvsem iz tega mesta se je treba zahvaliti gospodu Francu
               Hribarju, ki je živeč v Parizu. Mislim da je prav, ker je on tudi opozarjal na te
               zadeve vseskozi, predvsem bil tudi nekje pobudnik snemanje tega filma in tako naprej.
               Skratka seveda Ministrstvo za obrambo pa na nek način tudi priznanje s strani
               Slovenske nacionalne stranke, da se je sploh minister sam odločil za to in odredil v
               bistvu nalog za izvedbo te akcije.<stage type="mag">(Nadaljevanje)</stage> Kajti kot že rečeno, to je do sedaj bila kar svojevrstna sramota za
               Republiko Slovenijo, da se je toliko časa čakalo na to dejanje.</p>
            </sp>
            <sp xml:id="SDT4-OZO-Redna-027-2008-05-14.sp74">

               <speaker>PREDSEDNIK ANTON ANDERLIČ:</speaker>

               <p>Gospod Bajc. Ne. Še kdo? Pajk, prosim.</p>
            </sp>
            <sp xml:id="SDT4-OZO-Redna-027-2008-05-14.sp75">

               <speaker>STANE PAJK:</speaker>

               <p>Sam lahko tudi ugotavljam, da kot ste že vsi prej povedali, da gre za časovno
               oddaljen dogodek in ta dogodek se je zgodil v eni drugi državi, ko še ni bilo
               Slovenije. Čudi me, da takrat tako francoska država, kot jugoslovanska država nista
               uredila takoj po nesreči vsega potrebnega ali v sorazmerno kratkem roku. To me zelo
               čudil. Ampak glede na to, da so bili po večini Slovenci na krovu tega letala in da je
               bilo letalo od slovenske družbe je prav, da se je sedaj pristopilo k temu dejanju in
               moja pohvala vsem službam, ki so pristopile k temu dejanju in prav je, da se to uredi
               enkrat in da se da eno spominsko obeležje na ta nesrečen dogodek.</p>
               <p>Še enkrat pa moram povedati, da me čudi, da takrat in potem v teh šestnajstih,
               sedemnajstih letih samostojne Slovenije, da se ni pristopilo prej in pohvala pa zdaj
               še enkrat vsem inštitucijam, ki so zdaj pristopile.</p>
            </sp>
            <sp xml:id="SDT4-OZO-Redna-027-2008-05-14.sp76">

               <speaker>PREDSEDNIK ANTON ANDERLIČ:</speaker>

               <p>Hvala. Še kdo? Če ne, zaključujemo to točko dnevnega reda.</p>
               <p>Prehajamo na <title>4. TOČKO - POROČILO O UDELEŽBI MINISTRA ZA OBRAMBO KARLA ERJAVCA
                  NA NEFORMALNEM ZASEDANJU OBRAMBNIH MINISTROV NATA V VILNI, 7. in 8. FEBRUARJA 2008</title>. Jaz predlagam, da minister umakne oznako "interno" iz tega gradiva. Kajti vse
               to je jasno. Bilo je že potem zasedanje v Bukarešti o katerem smo tudi javno poročilo
               že obravnavali, tako na Odboru za zunanjo politiko in na tem. Gotovo kar se tiče
               relacij do Afganistana, podpore Ukrajine in Gruzije, ki smo jo mi tudi v Bukarešti
               izkazali, seveda se ne bo nič izdalo, ampak prosim.</p>
            </sp>
            <sp xml:id="SDT4-OZO-Redna-027-2008-05-14.sp77">

               <speaker>KARL ERJAVEC:</speaker>

               <p>Najprej zakaj ta znak zaupnosti. Pač gre za vladno gradivo. Tega ne morem sam
               umakniti na sami seji. Je pa zaupno zaradi tega, ker so tudi nacionalna stališča
               drugih držav. To je glavni razlog. Sicer kar se tiče stališč Slovenije so pa tako
               znana in javnosti tudi širše poznana. Tako da bi morda na kratko samo povzel kaj je
               bilo pa potem morda kakšna vprašanja. K temu bom pa pazil, da ne bi kakšen del, ki je
               mogoče zaupen, da ga ne izpostavim.</p>
               <p>Kot veste, tam smo najprej imeli prvi točko zasedanje na temo operacij. Šlo je
               zlasti za Afganistan pa za Kosovo. Glede Afganistana poznate pobudo ameriškega
               državnega sekretarja, da naj bi države, ki sodelujejo v tej operaciji povečale
               število pripadnikov. Sam sem bil mnenja, da Slovenija korektno izpolnjuje svoje
               obveznosti in zato tudi nismo povečali števila. Je bila pa soglasno <stage type="mag">(nadaljevanje)</stage> podprta priprava dokumenta celostnega
               strateškega politično-vojaškega načrta za Afganistan. Pri tem pa seveda smo nekateri
               ministri poudarili, da je potrebno tudi zaostriti odgovornost Afganistanske Vlade,
               zlasti v tem smislu, da sama zagotavlja varnost in stabilnost države. Veste, da v
               tistem času je bil tudi obsojen študent novinarstva in na samem zasedanju sem
               ministra za obrambo Afganistana pozval da naj spoštujejo človekove pravice in da
               nihče ne more biti obsojen zaradi izrečenih strelišč, obsojen je bil pa na smrtno
               kazen. Kot vem ta ni bil realizirana tako da očitno je ta poziv nekaterih ministrov
               imela plodna tla.</p>
               <p>Kar se tiče Kosova je bilo izpostavljeno, da je ravno operacija KFOR ključna za
               stabilnost. Vmes se je zgodilo mnogo dogodkov, v tem času je že bila razglašena
               neodvisnost Kosova, nekatere države so tudi to neodvisnost priznali. Zaenkrat je
               situacija stabilna tako da lahko rečemo, da je KFOR garant, stabilnosti na Kosovu.</p>
               <p>Glede transformacije obrambnih zmogljivosti smo predlagali, da je potrebno
               izboljšati procese obrambnega planiranja, da bi se te spremembe začele izvajati po
               vrhu leta 2009.</p>
               <p>Potem smo tudi podprli postopno popolnjevanje Natovih sil. Gre za tako imenovane N
               ...<stage>/Nerazumljivo./</stage>... Veste da tukaj so določene težave vendar da je bolj smiselno,
               da se to bolj sproti, postopno popolnjuje kot da bi že imeli celoten paket do ne vem
               katerega leta že popoln glede na to, da ugotavljamo, da primanjkuje zmogljivosti.</p>
               <p>Naslednja zadeva je bila zasedanje komisije Nato Ukrajino. Ukrajina izvaja pomembne
               obrambne reforme, je pa izjemno močno prisotna tudi z visoko udeležbo v Natu
               operacijah in to smo tudi vsi ministri podprli in vidimo Ukrajino kot strateškega
               partnerja. Glede zasedanja Nato Rusijo je bilo pa govora zlasti glede pogodbe o
               konvencionalnih silah v Evropi kjer je Rusija sprejela suspenz vendar kljub temu je
               pripravljena nadaljevati pogovor o njegovi bodoči vlogi. Zaradi tega smo se tudi
               zavzeli, da je treba še naprej imeti odprt dialog z Rusijo.</p>
               <p>To so glavne točke iz azilne je pa to že toliko oddaljeno da se je vmes že mnogo
               zgodilo.</p>
            </sp>
            <sp xml:id="SDT4-OZO-Redna-027-2008-05-14.sp78">

               <speaker>PREDSEDNIK ANTON ANDERLIČ:</speaker>

               <p>Kot rečeno ni več stvari, ki bi bile pod takšnim <stage type="mag">(nadaljevaje)</stage> tretmanom, da ne bi javnost že vedela za njih kajti zgodilo se je kot
               rečeno najpomembnejši vrh v Bukarešti, ki je tako o povabilu za nove članice kakor
               tudi o nekaterih drugih vprašanjih, protiraketni ščit, odnos Nato - Ukrajina, Nato -
               Gruzija že opravil svoje in so javno znana stališča tako da je to bolj, bom rekel
               seznanitev kaj se je tam dogajalo. Ni razprave, zaključujem to točko.</p>
               <p>Prehajamo na <title>5. TOČKO DNEVNEGA REDA - TO JE VPRAŠANJE, KI SE NANAŠA NA
                  INFORMACIJE O IZVEDBI POSTOPKOV ZA NAKUP VOJAŠKE LADJE OZIROMA ZAPRTJE KLIRINŠKEGA
                  DOLGA Z RUSKO FEDERACIJO.</title> Minister?</p>
            </sp>
            <sp xml:id="SDT4-OZO-Redna-027-2008-05-14.sp79">

               <speaker>KARL ERJAVEC:</speaker>

               <p>Hvala za besedo. Jaz bi najprej navadni del dal v katerem bi bila lahko prisotna tudi
               javnost, potem ko bi pa podrobneje predstavili ladjo z vsemi zmogljivostmi z vsemi
               tehničnimi podatki in tudi z drugimi podrobnostmi pa predlagam, da se seja zapre.</p>
               <p>Kot veste v okviru Klirinškega dolga je del tega dolga namenjen, da se zapira z
               vojaško opremo. Gre za to, da Ruska federacija pravi, da je ta Klirinški dolg v bivši
               državi nastal z nakupom jugoslovanske vojaške opreme in zaradi tega bi želeli en del
               Klirinškega dolga zapreti z vojaško opremo. Tako da v bistvu niti ne gre za klasičen
               nakup vojaške ladje ampak gre za vprašanje ali želimo zapreti Klirinški dolg s tem,
               da pridobimo eno zmogljivost, ki jo Slovenija potrebuje kot pomorska, kot
               mediteranska država. Zmogljivost, ki ne bi bila izključno vojaška, ker bi šlo za več
               namensko ladjo, ki bi bila uporabna za različne operacije tudi s področja zaščite in
               reševanja, tudi v primeru nenadnih nesreč, nenadnega onesnaževanja morja in tako
               dalje.</p>
               <p>Kot veste je bilo v okviru Klirinškega dolga odobreno Ministrstvu za obrambo, da
               lahko zapre ta dolg v višini štirideset milijonov dolarjev za sedemnajst milijonov
               dolarjev smo porabili zmogljivosti, ki zagotavljajo zračno obrambo medtem ko ostalo
               pa naj bi bilo namenjeno za novo ladjo. Glede na pogajanja, ki so tekla smo ugotovil,
               da je cena ladje 34,9 milijonov dolarjev kar pomeni, da bi morala Vlada odobriti
               večji delež iz Klirinškega dolga za zapiranje tega posla, če bi se odločili za novo
               ladjo. To se pravi Vlada bi morala odobriti še 12,5 milijonov dolarjev zato, da bi
               lahko potem zaprli ta del Klirinškega dolga z dobavo ladje, ki bi se lahko začela
               graditi že v letošnjem letu in bi bila dokončana v letu 2010.</p>
               <p>Gre za to, da smo kot izhodišče postavili plovilo, ki naj bi bilo večnamensko in
               uporabno tako za izvajanje vseh vojaških nalog kot tudi za sodelovanje v zaščiti in
               reševanju oziroma tudi za izvajanje nekaterih nalog v okviru zavezništva. Kot veste v
               okviru mediteranske pobude teče tudi operacija kjer se z ladjami Zveze Nato
               kontrolira Mediteran, to se pravi Sredozemlje, največ, ne vem te prevoze orožja,
               mamil, ljudi <stage type="mag">(nadaljevanje)</stage> veste, da tukaj
               teče tudi ta trgovina z ljudmi in da v okviru te operacije, ki teče v Sredozemlju se
               to preprečuje.</p>
               <p>Ta ladja bi bila patruljna ladja tipa Svetljak<stage>(?)</stage>, ki spada med najsodobnejše
               plovila ruskih ladjedelnic. Lahko povem, da Ruska federacija uporablja ta plovila za
               potrebe obalne straže s tem, da smo podali zahtevo, da motorji te ladje naj bi bili
               motorji nemškega proizvajalca MTU zato, ker so ti motorji najboljši in tudi najbolj
               racionalni kar se tiče porabe. Konstrukcijsko bo plovilo prilagojeno tudi za delo
               ekipe desetih vojaških inženirskih potapljačev in zagotovljene so tudi vse površine
               in možnosti za namestitev opreme za posredovanje ob nesrečah oziroma nenadnemu
               onesnaževanju morja. Oborožitev na tej ladji bo pa omogočala tudi lastno zaščito
               vključno s protiletalsko zaščito.</p>
               <p>Takšna zmogljivost, če bi jo pridobili bi tudi pomenilo eno dobro osnovo za
               nadaljnji razvoj zlasti 430. mornariškega odreda, to je pač naša skromna mornarica
               vendar s takšno zmogljivostjo bi podali vse tiste potrebne osnove za nadaljnji razvoj
               slovenske mornarice. Moram reči, da smo tudi opravili en pregled v smislu kaj bi
               pomenilo, če bi se dejansko odločili, da v okviru Klirinškega dolga dobavimo takšno
               večnamensko ladjo, kaj pomeni v smislu zagotavljanja posadk ali bi tukaj bile kakšne
               težave pa moram reči, da so ocene, da bi bilo zanimanje za delo na takšni večnamenski
               ladji kar veliko, nenazadnje imamo tudi pomorsko šolo. Bi pa seveda takšno polovilo
               potrebovalo za polno delovanje 24-člansko posadko.</p>
               <p>To je tisto kar lahko povem v odprtem delu seje, če je mogoče kakšno vprašanje ga
               tudi lahko sedaj že odgovorim na odprtem delu, če gre pa za neke tehnične specifike
               bi pa v tistem zaprtem delu odgovoril na vprašanje. Bi pa rad poudaril, tukaj gre za
               vprašanje ali pustimo ta Klirinški dolg še naprej odprt <stage type="mag">(nadaljevanje)</stage> in ne dobimo nič ali pa gremo naprej v teh pogajanjih
               in zapremo ta Klirinški dolg. Moram pa jasno povedati, po mojih podatkih zaenkrat
               karkoli je bilo zaprto s strani tega Klirinškega dolga je bilo s strani Ministrstva
               za obrambo z dobavo opreme, kakor sem rekel, za potrebe protizračne obrambe, ki bi
               jih sicer morali kupiti na trgu tako smo pa na račun tega Klirinškega dolga to
               zmogljivost dobili. Glede ladje je pa odločitev te države ali smatra, da kot država
               potrebujemo takšno zmogljivost, ki jo lahko na zelo ugoden način dobimo glede na to
               da bi se to zapiralo s Klirinškem dolgom, ki je bil zadnjih sedemnajst let odprt.</p>
            </sp>
            <sp xml:id="SDT4-OZO-Redna-027-2008-05-14.sp80">

               <speaker>PREDSEDNIK ANTON ANDERLIČ:</speaker>

               <p>Odpiram razpravo, gospod Lahovnik.</p>
            </sp>
            <sp xml:id="SDT4-OZO-Redna-027-2008-05-14.sp81">

               <speaker>DR. MATEJ LAHOVNIK:</speaker>

               <p>Hvala lepa.</p>
               <p>Kot veste sem že jaz 14. novembra lani postavil poslansko vprašanje na to temo in
               sicer je moje poslansko vprašanje zadevalo predvsem smiselnost nakupa tovrstne ladje
               ob tem, da imamo 42 kilometrov slovenske obale. Ampak takrat sem dobil določene
               informacije zdaj imam pa nekaj dodatnih vprašanj.</p>
               <p>Najprej bi rekel, da ne vidim nobenega razloga, sicer imate vi še drugačno oceno, da
               bi sejo zapirali za javnost tudi v nadaljevanju namreč jaz sem uspel pridobiti vse
               podatke s strani proizvajalca, ki so zelo podrobni in zadevajo maso, širino,
               kobilico, ugrez, maksimalno hitrost, patruljno hitrost oziroma običajno hitrost
               posadko, avtonomijo delovanja; skratka na spletnih straneh. Tako da to gre za to gre
               za javno dosegljive podatke prav tako v primerljivih drugih proizvajalcev tako da
               tukaj imam slab občutek, ker smo imeli podobno zadevo pri patriji, ko se je vedno
               govorilo o nekih skrivnostih, se je zapiralo seje potem smo pa pogosto govorili o
               nekih karakteristikah, ki so znane, dosegljive, dostopne in ne gre za neko zaupnost
               še posebej zato, ker gre za denar davkoplačevalcev in še posebej zato, ker tako kot
               razumem in sem tudi sam povedal, ne bomo samo zaprli Klirinškega dolga ampak bomo
               plačali tudi del sredstev s proračuna, tam v višini 12 milijonov dolarjev.</p>
               <p>Boste razložili samo v vsakem primeru del sredstev plačamo tudi iz proračuna ne samo
               z zapiranjem dolga. Tako da jaz zdaj po mojih podatkih Rusiji te ladje, ta izboljšani
               tip za potrebe ruskih obmejnih sil res še gradijo čeprav jih tudi že nadomeščajo z
               bolj modernimi plovili. Prva ladja je bila v rusko floto vpisana pod serijsko
               številko leta 1988 kar pomeni, da je sam dizajn star več kot dvajset let. Uradna
               ruska oznaka je Artilerijski Kater ali patruljni čoln oborožen s topom. Težko je
               reči, da gre za klasično topnjačo. To se strinjam. Ampak vsekakor pa ne gre za
               najnovejši tip ladje, ker tudi sami Rusi za svojo mornarico razvijajo novejše in
               boljše modele <stage type="mag">(Nadaljevanje)</stage> tovrstnih
               ladij. Je pa zanimivo, da so v Rusiji isto ladjo ponujali leta 1999 Šrilanki za 18 in
               pol milijona dolarjev, kar je primerljivo s ceno še nekega drugega plovila,
               primerljive neke novozelandske ladje. Jaz lahko kasneje to navedem. Tako da dvomim,
               da bi lahko bilo to plovilo zdaj toliko dražje za slovenske namene. Praktično skrbi
               me pač, da bomo zopet, tako kot je bilo v primeru patrij, ko sem primerjal s Hrvaško
               in je bilo evidentno, da oni, ki so neposredno kupovali so ceneje kupili podobna
               vozila. Tukaj sem imel spet občutek, da bomo dvakrat dražje plačali nekaj kar je
               dosegljivo na trgu. Namreč novozelandsko ladjo, jaz vam lahko te podatke potem tudi
               posredujem, je zelo primerljiva cena, recimo je 25 milijonov novozelandskih dolarjev,
               kar je približno 12 milijonov evrov ali 18,75 milijona ameriških dolarjev. Govorim,
               ker številka vseeno tega plovila, ki bi ga naj mi zdaj zaprli s klirinškim dolgom in
               dodatno še plačali, precej presegajo ceno primerljivih plovil.</p>
               <p>Tako da dejansko me zanima. Mislim ali res verjamete, da gre za moderno plovilo? Ker
               kot sem rekel, po mojih podatkih so precej bolj moderna na trgu in ali res verjamete,
               da je cena ugodna? Jaz vem, da je treba ruski klirinški dolg zapreti. Jaz bi ga sicer
               zapiral z nafto in zemeljskim plinom, ne z oboroževalno opremo, kot ste tudi sam že
               omenil in je bilo tudi rečeno, da se bo to zgodilo. Ampak zdaj če pa še jemljemo neka
               plovila, bi mi pa bilo logično, da vseeno po nekih normalnih cenah. Po mojih podatkih
               je pa cena odločno prevelika in tudi plovila nekako, vse prej je, kot moderno
               plovilo. Glede na to, imam občutek, res bo služila za potrebe tudi potapljačem in da
               je večnamensko plovilo. Ampak na vsak način bo to najdražje potapljanje v Jadranskem
               morju, če boste plačali toliko za to rusko ladjo in glede na to, da imamo celo vrsto
               potreb na drugih področjih, bi vas prosil tukaj za pojasnila.</p>
               <p>Vse o čemer zdaj govorim, jaz mislim, da ne spada pod neko poslovno skrivnost ali pa
               državno tajnost. Tako da bi vas prosil za odgovore. Podatke, ki sem jih pa pridobil
               so pa javno dosegljivi na vseh spletnih straneh proizvajalcev. Ker pač trg deluje. To
               pač vemo, da je tovrstnih ponudnikov zelo veliko in da gre tehnologija zelo hitro
               naprej.</p>
            </sp>
            <sp xml:id="SDT4-OZO-Redna-027-2008-05-14.sp82">

               <speaker>PREDSEDNIK ANTON ANDERLIČ:</speaker>

               <p>Če bo potrebno bomo sejo zaprli. V nasprotnem pa seveda nadaljujemo razpravo na tem
               odboru, ki mislim, da gre v eno sedmo nadaljevanje. Tako da ni nič novega. Najprej bo
               minister odgovoril, potem pa gospod Prijatelj, <stage type="mag">(Nadaljevanje)</stage> Aurelio, sam imam še in tako naprej. Prosim.</p>
            </sp>
            <sp xml:id="SDT4-OZO-Redna-027-2008-05-14.sp83">

               <speaker>KARL ERJAVEC:</speaker>

               <p>Hvala za besedo. Najprej bi povedal, da tukaj pač ladje se izdelujejo po naročilu.
               Ne verjamem, da je ta ladja za katero smo se dogovorili kakšna naj bi bile tehnične
               lastnosti, kakšne specifike naj bi imela ta ladja, da jo lahko najdete na spletni
               strani. Ne verjamem. Tako da to mislim, da ste malo poenostavili in tudi ne verjamem,
               da so tudi objavljene cene za posamezne oborožitvene sisteme.</p>
               <p>Glede tega koliko bo treba pa iz proračuna prispevati moram pa povedati, da 34,9
               milijonov dolarjev bi šlo iz klirinškega dolga, 4,4 milijonov evrov pa za sistem za
               upravljanje z ognjem in to se bo v naslednjih letih kupovalo. To se pravi to bi bilo
               treba nabaviti 2010. 4,4 milijone oziroma 47. V Šrilanki ne verjamem, da je ista
               ladja. Sami ste rekli, da je šlo za ponudbo izpred deset let. V desetih letih se je
               marsikaj spremenilo in ne more biti ta ladja ista. Ker kot sem povedal, mi smo se
               posebej dogovorili kakšne zahteve želimo, kakšne specifike, če bi se odločili, da
               zapremo ta del klirinškega dolga z dobavo ladjo.</p>
               <p>Glede nafte plina moram reči, da zaenkrat se ta klirinški dolg ni zaprl na ta način
               in se ni zaprl v času te Vlade in se tudi ni zaprl v času prejšnje Vlade. Zdi se mi,
               da ste bili nekaj časa tudi minister za gospodarstvo in bi lahko tisto priložnost
               takrat izkoristili, če je to res tako enostavno, da se lahko klirinški dolg zapira s
               plinom, z nafto. Vi ste bili minister za gospodarstvo in bi lahko to storili, če bi
               bilo to tako enostavno. Jaz moram reči, da iz pogovorov z Rusko federacijo, oni pač
               vztrajajo, da se del tega dolga zapre z vojaško opremo. Če tega ne bomo zaprli z
               vojaško opremo pomeni, da bo ta del za nedoločen čas ostal odprt in tukaj gre za
               vprašanje, za odločitev ali Slovenija želi to zmogljivost, ali ocenjuje, da je
               pomorska država, ocenjuje, da je potrebno imeti v piranskem akvatoriju neko
               zmogljivost, ki bo večnamensko lahko uporabljena. Od civilne zaščite do tudi, če je
               potrebno tudi v vojaške namene. To je pa odločitev, ki jo mora sprejeti ta država.
               Zato sem se tudi odločil, da napravimo predhodno razpravo in obravnavo na Odboru za
               obrambo. Da vidim kaj mislijo poslanci. Zlasti tisti poslanci, ki so najbolj
               odgovorni s strani zakonodajne veje oblasti za delovanje obrambnega sistema. Če boste
               mnenja, da te zmogljivosti ni potrebno, da se vztraja še naprej, da se to zapira s
               plinom ali pa z nafto, jaz upam, da bo morda naslednja Vlada, ki bo prevzela mandat
               pri tem uspešna. Zlasti pa njen bodoči minister za gospodarstvo.</p>
            </sp>
            <sp xml:id="SDT4-OZO-Redna-027-2008-05-14.sp84">

               <speaker>PREDSEDNIK ANTON ANDERLIČ:</speaker>

               <p>Replika. Gospod Lahovnik.</p>
            </sp>
            <sp xml:id="SDT4-OZO-Redna-027-2008-05-14.sp85">

               <speaker>DR. MATEJ LAHOVNIK:</speaker>

               <p>Par stvari je treba vseeno razčistiti. Vi ste rekli 35 milijonov ameriških dolarjev
               in na to dodamo še 4,4 milijona evrov. Ta številka, ki jo omenjate je, kakor koli
               obračamo, po vseh dosegljivih podatkih iz interneta o primerljivih plovilih dvakrat
               višja od tistih cen, ki se tam pojavljajo. Ne trdim, da gre do pičice isto plovilo.
               Ampak veste, če greš gor gledati vidiš, da je neka novozelandska ladja zgrajena
               lansko leto decembra 2007, tip "protector" namenjena delovanju priobalnih vodah.
               Torej nekaj kar domnevam, da mi tudi potrebujemo, da ne bomo delovali na Tihem
                  oceanu,<stage type="mag">(Nadaljevanje)</stage> je sicer celo malce
               večja. Ima posadko 20 mož. Cena je bila 25 milijonov novozelandskih dolarjev, kar je
               12 milijonov evrov, ali 18,75 milijona ameriških dolarjev. Izvaja pa podobne naloge,
               kot naj bi jih naša ladja. Je pa res, da je precej lažje oborožena. Zdaj če sem prav
               razumel, tudi oborožitev ni cilj, da bomo ladjo zdaj močno oborožili, ker je
               večnamenska.</p>
               <p>Še enkrat. Jaz ne trdim, da bi mi morali kupiti to ladjo. Niti slučajno ne. Trdim
               pa, da po javno dosegljivih virih so na trgu tudi druge ladje, ki so nekako vključno
               z ladjo tega proizvajalca, ki je bila, domnevam, tudi povsem v redu za Slovenijo, ki
               se je ponujala za polovico nižjo ceno, kot je pa ta cena o kateri vi govorite. Ker
               gre za ladje, za priobalno ladjo, me tukaj skrbi zakaj prihaja do takšnih razlik v
               ceni. Tudi tisti primer tega istega ruskega proizvajalca, ki so ponujali ladjo
               Šrilanki, saj ste rekel, to je bilo pa pred desetimi leti, ampak ko gre tehnologija
               naprej, dobiš za enako tehnologijo bistveno ceneje, ali pa za isto ceno boljšo
               tehnologijo. To pa menda vsi vemo. Saj čisto ekonomska logika tehnološkega napredka
               pa cen za posamezen nivo opreme.</p>
               <p>Tako da mi stvari ne gredo skupaj. Zato vas sprašujem. Ker se mi zdi številka
               dejansko prevelika. 35 milijonov dolarjev je pač dvakrat več od tega kar jaz vidim,
               da lahko se pojavlja po internetu. ...<stage>/Oglašanje iz klopi./</stage>... V redu. Saj lahko kdo
               reče kaj je bilo nekaj let nazaj. Ampak jaz sem vam tudi za leto 2007 povedal in
               potem glede na to, da bomo 4 milijone, več kot 4 in pol milijone evrov še dodatno iz
               proračuna za to plačali se sprašujem ali bi bilo mogoče isto plovilo dobiti znotraj
               klirinškega dolga, ne da bi davkoplačevalci še posebej plačevali dodatni za neko
               plovilo, za katerega sem sam skeptičen ali ga za ob 42 kilometrih naše obale
               potrebujemo. Verjamem, da mnogi niste. Zdaj, če se pa že odločate za ta nakup pa
               menim, da je prav, da se izvede racionalno. Ne vem zakaj je to greh vprašati. Saj če
               ne bomo v parlamentu to vprašali in razčistili in dobili neke odgovore, potem ne vem
               kje bomo. Saj skupaj pa plačajo na koncu davkoplačevalci in jaz res ne bi rad, da bi
               se ponovila zgodba, kjer vidimo zdaj, da se pri patrijah dogaja. Kjer naenkrat več ne
               vemo kdo so bili posredniki pa se še kakšni novi pojavijo pa takrat se mi je
               zagotavljalo, da slovenska država neposredno ne more kupiti patrij pa smo potem
               videli, da nekatera druge zadeva pa lahko neposredno. Pa je Hrvaška neposredno
               patrije pa znala kupiti in za bistveno manjši denar in res ne bi rad gospod minister,
               da se tukaj pri ladji podobne zgodbe zgodijo in da bomo na koncu imeli še kakšne
               posrednike, zastopnike ruskih proizvajalcev, tako kot se bo potem pri patriji
               zgodilo, ki so pa potem vsi povezani z določenimi političnimi krogi.</p>
               <p>Zato sprašujem in jaz ne vem v čem je to problem. Zakaj vas to moti? Saj na koncu
               bomo, <stage type="mag">(Nadaljevanje)</stage> upam, da bodo vsi
               podatki res javni. Mene vedno potem skrbi, ker se zapre seja, naenkrat nič ni javno
               in se potem utemeljuje velike razlike v ceni z določeno konfiguracijo opreme. Kar je
               do neke mere sprejemljivo. V celoti se pa tega ne da razložiti samo z razlikami v
               konfiguraciji opreme. Hvala.</p>
            </sp>
            <sp xml:id="SDT4-OZO-Redna-027-2008-05-14.sp86">

               <speaker>PREDSEDNIK ANTON ANDERLIČ:</speaker>

               <p>Hvala. Minister, potem pa Prijatelj.</p>
            </sp>
            <sp xml:id="SDT4-OZO-Redna-027-2008-05-14.sp87">

               <speaker>KARL ERJAVEC:</speaker>

               <p>Hvala. Jaz predlagam, da to točko umikamo. Očitno nekateri poslanci so mnenja, da v
               zvezi s tem se dogaja samo korupcija, se dogaja netransparentnost, se dogajajo
               goljufije in predlagam, da pač umaknemo to točko in bomo prenehali s temi dogovorili
               za to ladjo. Upam, da bo naslednji minister za gospodarstvo imel več sreče, da bo
               zapiral ta klirinški dolg z nafto in plinom. Vi ste to možnost imeli pa očitno niste
               bili sposobni tega izkoristiti. Jaz pa kot minister za obrambo pa nisem dolžen, da
               poslušam že vnaprej takšne neutemeljene očitke, takšne neutemeljene napade. Zato
               predlagam, da to umaknemo in bom prenehal ta pogajanja z Rusko federacijo in upam, da
               bo Slovenija na ta račun dobila čim več plina in čim več nafte. Tako da predlagam, da
               se to točko umakne in zaključi razpravo.</p>
            </sp>
            <sp xml:id="SDT4-OZO-Redna-027-2008-05-14.sp88">

               <speaker>PREDSEDNIK ANTON ANDERLIČ:</speaker>

               <p>Ni treba nič predlagati. Vi ste to naredil in jaz sprejemam na znanje in zaključujem
               to točko. Jaz sem imel sam tudi kar nekaj vprašanj. Ampak jih žal ne morem imeti več
               ...<stage>/Oglašanje iz klopi./</stage>... Sprejel sem predlog ministra. Ker minister je ... Jaz
               ...<stage>/Oglašanje iz klopi./</stage>... Čakajte malo! Kaj se derete gospodje! Lepo vas prosim!
               Minister je rekel: "Umikam!" in bom prekinil. Saj bomo proceduralno šli naprej. Ni
               nobene zadrege. Proceduralno naprej. Minister je to umaknil, je rekel, da bo pač
               prekinil in če bo kakšna nova informacija jo bo podal. Sem prav razumel?</p>
            </sp>
            <sp xml:id="SDT4-OZO-Redna-027-2008-05-14.sp89">

               <speaker>KARL ERJAVEC:</speaker>

               <p>Jaz se s tem ne bom več ukvarjal. Ker poglejte, še niti začeli nismo in ste slišali
               ...<stage>/Nerazumljivo./</stage>... neutemeljenih očitkov.</p>
            </sp>
            <sp xml:id="SDT4-OZO-Redna-027-2008-05-14.sp90">

               <speaker>PREDSEDNIK ANTON ANDERLIČ:</speaker>

               <p>... Dobro. Če bo kakšna nova informacija nas boste obvestil.</p>
            </sp>
            <sp xml:id="SDT4-OZO-Redna-027-2008-05-14.sp91">

               <speaker>KARL ERJAVEC:</speaker>

               <p>Kot minister za obrambo, če želim pač nekaj dobrega storiti za to državo, jaz
               mislim, da Slovenija potrebuje tako zmogljivost. Gre za večnamensko ladjo. Ampak pri
               tem pa res ne morem poslušati takšne očitke, da je že vse v naprej ena korupcija, ena
               goljufija in ne vem zakaj. Hvala lepa. Jaz upam, da bo pač nekdo drug imel več sreče
               pri zapiranju klirinškega dolga. Jaz sem s tem prenehal svojo razpravo. Poslanci ste
               pa vi tisti, ki odločate ali je treba še kaj o ...<stage>/Ni vključen./</stage>...</p>
            </sp>
            <sp xml:id="SDT4-OZO-Redna-027-2008-05-14.sp92">

               <speaker>PREDSEDNIK ANTON ANDERLIČ:</speaker>

               <p>Proceduralno je nesporno, vam bom dal proceduralno, ampak proceduralno je nesporno,
               da predlagatelj točke jo lahko umakne in ker jo je umaknil jaz seznanjam, da je to
               tako. Če bo predlagal naslednjič, da se ponovno razpravlja ali pa razpravlja o
               kakšnem drugem papirju, bomo ponovno razpravljali. To je pač proceduralno skladno s
               Poslovnikom. Mi lahko še naprej razpravljamo kakšno ima kdo mnenje. Ampak ne o tistem
               s čimer minister razpolaga. Minister razpolaga s točko. Ne jaz, ne mi poslanci.
               Proceduralno ima gospod Bajc.</p>
            </sp>
            <sp xml:id="SDT4-OZO-Redna-027-2008-05-14.sp93">

               <speaker>JOSIP BAJC:</speaker>

               <p>Hvala lepa gospod predsednik. Prej ko sem poslušal razpravo enega od kolegov in do
               danes sem bil prepričan, da je strokovnjak na področju ekonomije. To kar je pa prej
               razpravljal pa nima "blage" veze z ekonomiko. Pred petimi leti je bil dolar 300
               tolarjev, evro je pa bil pred tremi leti od 241 tolarjev in tako naprej. Pa ne bi
               okrog tega. <stage type="mag">(Nadaljevanje)</stage> Drugo,
               predsednik. Bil sem tudi prepričan za vas, da ste eden od najboljših poznavalcev
               Poslovnika. Kadar je točka dnevnega reda sprejeta, se prične obravnava, je treba
               obravnavo zaključiti pa če se minister ali pa predsednik Vlade premislijo ali ne
               premislijo o tej točki dnevnega reda. Mislim, da je minister samo rekel, da on iz
               razlogov, ki jih je navedel smatra, da Odbor za obrambo, glede na to da je on
               pričakoval, da bo dobil podporo, da bo dobil podporo najbolj odgovornega odbora, bi
               ...<stage>/Oglašanje iz klopi./</stage>... Gospod minister, če lahko jaz končam. In na koncu
               proceduralno jaz predlagam ne glede na to kaj je minister rekel, da sliši tukaj
               minister, predstavniki ministrstva in načelnik generalštaba tudi mnenje ostalih
               članov odbora, ne samo kolega Lahovnika.</p>
            </sp>
            <sp xml:id="SDT4-OZO-Redna-027-2008-05-14.sp94">

               <speaker>PREDSEDNIK ANTON ANDERLIČ:</speaker>

               <p>Jaz, gospod Bajc lahko mi verjamete, da vem kako se ravna v takem primeru po
               Poslovniku. To ni zakon. Zakon ko začne proceduro je last Državnega zbora. Do čim
               točka, ki je informacija, ki je seznanitev, je v lasti tistega, ki jo predlaga. Če
               minister pravi, da ne želi, da jo obravnavamo naprej in da umika to informacijo,
               potem mi nimamo kaj več razpravljati. Da pa, če bo prišla v nadaljevanju nova ali ta
               ista informacija ji bomo po posvetovanju najbrž še z Vlado, ker je tukaj tudi bilo
               mišljeno, da naj bi Vlada v okviru predvsem tistega dela, ko gre za denar, ki naj bi
               zajedel, če lahko v narekovajih to rečem, denar s katerim je do sedaj razpolagalo
               Ministrstvo za gospodarstvo, da bo pač nadaljeval ta postopek.</p>
               <p>Ampak jaz strogo v skladu s Poslovnikom moram spoštovati mnenje predlagatelja. Tukaj
               ni kaj. Saj boste dobili proceduralno vsi. Saj boste dobili. Ni tukaj zadrege. Ampak
               točka s tem naslovom na ta način na današnji seji je zaključena. Razpravljamo pa
               lahko o ladji, o čemer koli naprej v okviru te točke. Gospod Prijatelj.</p>
            </sp>
            <sp xml:id="SDT4-OZO-Redna-027-2008-05-14.sp95">

               <speaker>SREČKO PRIJATELJ:</speaker>

               <p>Spoštovani predsednik. Jaz sem na tem odboru prvič in mislim, da gre za dokaj resne
               zadeve in da to ni otroški vrtec. Da se pogovarjamo o vojaških zadevah. Malo več
               resnosti bi bilo že potrebne ...</p>
            </sp>
            <sp xml:id="SDT4-OZO-Redna-027-2008-05-14.sp96">

               <speaker>PREDSEDNIK ANTON ANDERLIČ:</speaker>

               <p>... Na koga to naslavljate? Name, na ministra, na druge poslance? ...</p>
            </sp>
            <sp xml:id="SDT4-OZO-Redna-027-2008-05-14.sp97">

               <speaker>SREČKO PRIJATELJ:</speaker>

               <p>... Če lahko zaključim? ...</p>
            </sp>
            <sp xml:id="SDT4-OZO-Redna-027-2008-05-14.sp98">

               <speaker>PREDSEDNIK ANTON ANDERLIČ:</speaker>

               <p>... Lepo vas prosim. Ker sem pa že šestindvajsetič na tej seji pa še na desetih
               izrednih pa si ne dovolim, da vi poučujete nas, da naj bomo bolj resni. Boste, boste
               dobil besedo. Samo žalil članov odbora in tistih, ki hodijo na vse seje tukaj pa ne
               boste.</p>
            </sp>
            <sp xml:id="SDT4-OZO-Redna-027-2008-05-14.sp99">

               <speaker>SREČKO PRIJATELJ:</speaker>

               <p>Lahko zaključim?</p>
            </sp>
            <sp xml:id="SDT4-OZO-Redna-027-2008-05-14.sp100">

               <speaker>PREDSEDNIK ANTON ANDERLIČ:</speaker>

               <p>Lahko. Samo prosim, da oblikujete proceduralni predlog. Ne pa da podučujete tukaj
               ali je to vrtec ali kaj.</p>
            </sp>
            <sp xml:id="SDT4-OZO-Redna-027-2008-05-14.sp101">

               <speaker>SREČKO PRIJATELJ:</speaker>

               <p>Zelo neresno bi bilo <stage type="mag">(Nadaljevanje)</stage>
               razpravo na tej točki prekinjati in če vi to zagovarjate, potem je to neresno dejanje
               tudi iz vaše strani. Mislim pa, da smo slišali samo enega predstavnika ene politične
               opcije, ki je sicer povedal svoje mnenje, ki je verjetno tudi verodostojno in
               argumentirano. Ampak je to mnenje ene političen opcije, ne ene stranke in bi prosil,
               da dovolite skladno s prijavo in seveda daste na glasovanje to, kar je že kolega Bajc
               prej rekel, da se dovoli oziroma opravi razprava skladno s prijavo razpravljavcev do
               konca. To bo tisto, kar bo resno in odgovorno dejanje. Ne pa da ste zagovornik
               prekinjanja te točke. Hvala.</p>
            </sp>
            <sp xml:id="SDT4-OZO-Redna-027-2008-05-14.sp102">

               <speaker>PREDSEDNIK ANTON ANDERLIČ:</speaker>

               <p>Gospod Prijatelj, to ni noben proceduralni predlog. Kajti še enkrat vam pravim, ne
               bom ga dal na glasovanje, ker ga ne morem dati. Ker nima veze s Poslovnikom, ne z
               ničemer. Lepo vas prosim. Ravno zaradi tega, ker gre za resno stvar. Jaz sem bil
               zainteresiran, da je na dnevnem redu. Tukaj imam magnetograme ...</p>
            </sp>
            <sp xml:id="SDT4-OZO-Redna-027-2008-05-14.sp103">

               <speaker>SREČKO PRIJATELJ:</speaker>

               <p>...<stage>/Ni vključen./</stage>... resna stvar je slišati mnenje vseh gospod predsednik. Ne samo
               enega in samo vas, kadar imate kaj za govorit. Je prav? ...<stage>/Nerazumljivo./</stage>...</p>
            </sp>
            <sp xml:id="SDT4-OZO-Redna-027-2008-05-14.sp104">

               <speaker>PREDSEDNIK ANTON ANDERLIČ:</speaker>

               <p>Tako je. Saj ni kaj.</p>
            </sp>
            <sp xml:id="SDT4-OZO-Redna-027-2008-05-14.sp105">

               <speaker>SREČKO PRIJATELJ:</speaker>

               <p>...<stage>/Ni vključen./</stage>...</p>
            </sp>
            <sp xml:id="SDT4-OZO-Redna-027-2008-05-14.sp106">

               <speaker>PREDSEDNIK ANTON ANDERLIČ:</speaker>

               <p>Jaz moram reči, da sem slišal vse kar sem pričakoval in mogoče še kaj več. Ampak še
               enkrat pravim. Kar se mene tiče, jaz vsako točko dam na dnevni red, vi veste in
               včasih še celo preveč toč s katerimi se mnogi ne strinjate, da gredo na dnevni red in
               niti slučajno nisem zainteresiran, da bi diskusije zapiral. Tudi sam sem se zapisal
               tukaj, da bi nekatere stvari vprašal. Zato ker je bilo v preteklih mesecih kar nekaj
               vprašanj in če je kdo zainteresiran je ministrstvo, generalštab pa konec koncev tudi
               jaz kot predsednik odbora, da ne ponavljamo skozi ista vprašanja, ampak da jih enkrat
               zaključimo.</p>
               <p>Ampak ne morem iti pa mimo tega kar je bilo, ne bom rekel predlagano, ampak kar je
               bilo storjeno. Tukaj nimam ... Še enkrat pravim. Jaz sem se tudi prijavil. Verjemite
               mi, da bi imel vprašanja, ki bi bila tudi kritična in tako naprej. Ampak tudi na
               način, kot se je to zdaj zaključilo pa bom rekel te obtožbe, ki so se tukaj zgodile,
               je ozračje v katerem bi racionalno razpravljali o tej točki, bom rekel sigurno
               pregreto in jaz si ne bom dovolil, da bo nekdo, ki ima dve minuti časa prišel sem me
               obdolžil za izdajalca in za šivalca belih zastav in tako naprej. To so neke stvari,
               ki pač ne gredo skupaj. Mi pa smo dali skozi že kar kakšne seje pa smo vse pripeljali
               do konca. Minister, Bajc pa Koren.</p>
            </sp>
            <sp xml:id="SDT4-OZO-Redna-027-2008-05-14.sp107">

               <speaker>KARL ERJAVEC:</speaker>

               <p>Hvala za besedo. Najprej, jaz vas razumem, da ne želite, da vas zmerja z izdajalcem
               in tako naprej. Vi morate pa razumeti ministra za obrambo, da pa tudi ne dovoli, da
               ga kdo zmerja kaj ...<stage>/Nerazumljivo./</stage>... vse narobe, kaj že s to ladjo vse narobe še
               preden smo karkoli storili. Jaz sem želel transparentno ...</p>
            </sp>
            <sp xml:id="SDT4-OZO-Redna-027-2008-05-14.sp108">

               <speaker>PREDSEDNIK ANTON ANDERLIČ:</speaker>

               <p>... Saj zato sem pa vaš predlog upošteval ...</p>
            </sp>
            <sp xml:id="SDT4-OZO-Redna-027-2008-05-14.sp109">

               <speaker>KARL ERJAVEC:</speaker>

               <p>... razpravo in zato predlagam, da se ta točka umakne. Ker pod takšnimi pogoji se ne
               da delati. Ne gre za to, da ne bi želel razlagati. Saj imamo vse pripravljeno. Ampak
               kot minister za obrambo pa nisem dolžen poslušati neutemeljene, lažnive očitke in
               tukaj mi je žal, da niste odreagirali pravočasno in ustavili tako neustrezno
               diskusijo s strani poslanca iz stranke Zares.</p>
            </sp>
            <sp xml:id="SDT4-OZO-Redna-027-2008-05-14.sp110">

               <speaker>PREDSEDNIK ANTON ANDERLIČ:</speaker>

               <p>Ampak sem takoj sprejel vaš predlog. Ker se mi je zdelo, da je treba zaščititi
               integriteto odbora, ministra in vse skupaj. Jaz resnično predlagam, da danes še
               enkrat je minister nesporno jasno povedal kaj in kako in to točko predlagam, da danes
               umaknemo iz dnevnega reda in če bo kakršna koli potreba in drugačne okoliščine, jo
               bomo uvrstili na dnevni red na eno od prihodnjih sej.<stage type="mag">(nadaljevanje)</stage> Ali na redno ali na nujno ali kakorkoli. In minister
               je tukaj posebej rekel, to meni ni težko, ko nekdo misli, da samo enostransko
               navijam, ni težko tudi spomniti, da je rekel na eni od prehodnih sej, da je posebej
               zainteresiran, da bo prišel v odbor, da se o tem pogovorimo in tako naprej. In to je
               bila njegova beseda takrat, ki jo jaz spoštujem in sem mislil, da je to danes namen
               te točke. Žal se je vse skupaj sfižilo, kot se temu reče, in jaz nimam druge zadrege
               kot sem imel to in resnično predlagam, da prekinemo to točko, umaknemo to in
               nadaljujemo, ko bo prilika, če bo prilika in stvar končana. Gospod Bajc.</p>
            </sp>
            <sp xml:id="SDT4-OZO-Redna-027-2008-05-14.sp111">

               <speaker>JOSIP BAJC:</speaker>

               <p>Hvala, predsednik. Jaz sem prej hotel samo vprašati ali boste dal moj proceduralni
               predlog na glasovanje, da se opravi, ampak glede na to, da je minister ponovil
               dejansko to njegovo pričakovanje, da pranje umazanega perila se ne bo nadaljevalo na
               tej seji, jaz umikam ta moj proceduralni predlog, da se točka nadaljuje in da
               eventualno tudi ostali predstavimo svoja stališča o vprašanju eventualno pokritja
               klirinškega dolga z nabavo te ladje.</p>
            </sp>
            <sp xml:id="SDT4-OZO-Redna-027-2008-05-14.sp112">

               <speaker>PREDSEDNIK ANTON ANDERLIČ:</speaker>

               <p>Gospod Juri. Gospod Koren, če je potrebno.</p>
            </sp>
            <sp xml:id="SDT4-OZO-Redna-027-2008-05-14.sp113">

               <speaker>AURELIO JURI:</speaker>

               <p>Jaz se odpovedujem nadaljnji razpravi, kajti ta točka je zdaj umaknjena, se bomo
               nanjo vrnili, mi je pa samo žal, da so prišli predstaviti to ladjo in bomo to
               odložili drugič, če bo treba.</p>
            </sp>
            <sp xml:id="SDT4-OZO-Redna-027-2008-05-14.sp114">

               <speaker>PREDSEDNIK ANTON ANDERLIČ:</speaker>

               <p>Dobro. Gospod Koren.</p>
            </sp>
            <sp xml:id="SDT4-OZO-Redna-027-2008-05-14.sp115">

               <speaker>DRAGO KOREN:</speaker>

               <p>Se tudi jaz sprašujem ali je še smiseln moj proceduralni predlog, ker jaz moram
               reči, da sem se strinjal s predsednikom, da je, vsaj kar se te točke...vodil tako kot
               je in ko je minister umaknil ni več možno naprej govoriti. Jaz sem mislil predlagati
               ministru, ker če je vse pripravljeno in če smo za to, da bi vrnil, ampak je pred tem
               že ponovno rekel, da umika točko, tako da verjetno potem ta moj proceduralni predlog
               ni več relevanten. Jaz sem mislil predlagati, da bi vseeno nadaljevali s točko, če bi
               minister jo bil vrnil na dnevni red.</p>
            </sp>
            <sp xml:id="SDT4-OZO-Redna-027-2008-05-14.sp116">

               <speaker>PREDSEDNIK ANTON ANDERLIČ:</speaker>

               <p>Zaključujem to točko dnevnega reda. Hvala. Kar se tiče pojasnil v tej
               zvezi...<stage>/oglašanje iz klopi./</stage>.. se res opravičujem, gospod Robert Hrovat.</p>
            </sp>
            <sp xml:id="SDT4-OZO-Redna-027-2008-05-14.sp117">

               <speaker>ROBER HROVAT:</speaker>

               <p>Hvala lepa. Jaz verjamem, da boste dobil priložnost, gospod Lahovnik, da boste lahko
               še kaj pametnega povedal, ker do zdaj vse to kar ste povedal je bilo čisto
               natolcevanje. In jaz povsem razumem ministra, da se je odločil, da to točko umakne in
               ga tudi absolutno podpiram. Jaz samo upam, da gospod Lahovnik ni ponosen na to svoje
               dejanje, ki ga je danes storil tukaj, da je s to svojo razpravo, s svojimi
               neutemeljenimi obtožbami sproduciral prekinitev točke, ki je pravzaprav izredno
               pomembna. Ta ladja bi bila za Slovensko vojsko in za Slovenijo velika
                  pridobitev.<stage type="mag">(nadaljevanje)</stage> In žalosti me,
               da so nekateri za vzpon na oblast pripravljeni že v naprej diskreditirati, pa bom
               zdaj rekel, ministrstvo, nekateri vaši, gospod Lahovnik, vaš bivši strankarski
               kolega, ki sta se zdaj razcepila vsak na svojo stran, je pa pripravljen
               diskreditirati tudi državo Slovenijo. In mene žalosti, da ste na nek način, kot vas
               vidim zdaj, izredno ponosen na svoje dejanje, da ste dosegel svoje.</p>
            </sp>
            <sp xml:id="SDT4-OZO-Redna-027-2008-05-14.sp118">

               <speaker>PREDSEDNIK ANTON ANDERLIČ:</speaker>

               <p>Jaz sem v zadregi in se opravičujem, ne morem dati, zato, ker je bilo tako ali tako
               proceduralno ponovitev predloga za umik točke in jaz predlagam, da končamo. Jaz sem
               točko zaključil. Jaz se res opravičujem, jaz nikoli nisem bil tak, da komurkoli ne bi
               dal besede tukaj, vedno...<stage>/oglašanje iz klopi./</stage>..O.K., gospod Lahovnik, izven te
               točke, to sem zaključil, minister je pa tak ali tako šel.</p>
            </sp>
            <sp xml:id="SDT4-OZO-Redna-027-2008-05-14.sp119">

               <speaker>DR. MATEJ LAHOVNIK:</speaker>

               <p>Moja vprašanja so bila zelo argumentirana v številkah vseskozi v dolarjih, gospod
               Bajc, niste poslušal. In zelo preprosta vprašanja so bila glede, ki so se nanašala na
               smotrnost nakupa vojaške ladje, pričakoval sem pojasnila glede na to, da imamo v
               zadnjem obdobju velike zaplete pri nakupu vojaške opreme in vse, kar smo priče v
               zadnjem obdobju, je bilo, da imamo celo preiskovalno komisijo in namesto teh burnih
               odzivov, če poslanec Državnega zbora v Državnem zboru ne sme več postaviti vprašanja
               o nakupu vojaške opreme, preprosta vprašanja, potem se sprašujem kaj je res zadaj, da
               nekdo odreagira na tak način kot minister in velja tisti pregovor "če mački na rep
               stopiš zamjavka".</p>
            </sp>
            <sp xml:id="SDT4-OZO-Redna-027-2008-05-14.sp120">

               <speaker>PREDSEDNIK ANTON ANDERLIČ:</speaker>

               <p>Gospod Lahovnik, končujemo to točko, gre čez repliko.</p>
               <p>Prehajamo na <title>6. TOČKO DNEVNEGA REDA - POROČILO O PRIPRAVLJENOSTI SLOVENSKE
                  VOJSKE NA DAN 1.2.2008, IN SICER POVZETEK</title>. Rabimo tri minute, da zapremo
               sejo. Bomo pa zagotovo vam sporočili, če boste še vztrajali, kakšni so bili naši
               zaključki pri tej točki. Hvala lepa in hvala za razumevanje.</p>
               <stage type="time">(Odprti del seje bil končan 14. maja 2008 ob 16.10.)</stage>
            </sp>
         </div>
      </body>
   </text>
</TEI>