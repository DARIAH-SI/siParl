<?xml version="1.0" encoding="UTF-8"?>
<TEI xmlns="http://www.tei-c.org/ns/1.0"
     xmlns:xi="http://www.w3.org/2001/XInclude"
     xml:id="SDT4-KZPTZČPIEM-Redna-004-2005-03-30">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za peticije ter za človekove pravice in enake možnosti</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl>
               <idno type="custom" subtype="session">3504945AB1FA6602C1256FC1002A54C4</idno>
               <idno type="custom" subtype="day">70D9F18822F00577C1256FD40040B7CF</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=70D9F18822F00577C1256FD40040B7CF</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZPTZČPIEM-Redna-004-2005-03-30.KZPTZČPIEM" n="004">
               <name>Redna</name>
               <date when="2005-03-30"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZPTZČPIEM-Redna-004-2005-03-30.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZPTZČPIEM-Redna-004-2005-03-30.KZPTZČPIEM">
                        <orgName key="KZPTZČPIEM">Komisija za peticije ter za človekove pravice in enake možnosti</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE  ZA PETICIJE TER ZA ČLOVEKOVE PRAVICE IN ENAKE  MOŽNOSTI </stage>
            <stage type="session">4. seja</stage>
            <stage type="date">(30. marec 2005)</stage>
            <stage type="chairman">Sejo je vodila mag. Majda Potrata, predsednica komisije.</stage>
            <stage type="time">Seja se je začela ob 9.04 uri. </stage>


            <sp xml:id="SDT4-KZPTZČPIEM-Redna-004-2005-03-30.sp1">

               <speaker>PREDSEDNICA MAG. MAJDA POTRATA:</speaker>

               <p>..ter za človekove pravice in enake možnosti. Obveščam vas, da je zadržan in se seje
               ne more udeležiti gospod Mirko Zamernik in pooblastilo za njegovo nadomeščanje se
               glasi na poslanca Rudija Veršnika. Dober dan. Poleg članic in članov komisije seji
               prisostvujejo tudi služba komisije, gospod državni sekretar dr. Gorenak z ministrstva
               za notranje zadeve in predstavniki medijev. Vsem še enkrat lep pozdrav.</p>
               <p>Prehajamo na določitev dnevnega reda 4. seje. S sklicem ste prejeli predlog dnevnega
               reda, ki obsega pet točk dnevnega reda in ker do torka do 12. ure nisem prejela
               predloga za umik točke dnevnega reda ali predloga za razširitev dnevnega reda,
               ugotavljam, da je predlagani dnevni red s 1. točko - potrditev zapisnika 3. seje
               komisije, 2. - obravnava in sprejem informacije o peticijah prispelih v času od 1.
               januarja 2005 do 28. februarja tega leta, 3. točka - obravnava in sprejem informacije
               o poročilu State Departmenta o stanju človekovih pravic v Sloveniji za leto 2004, 4.
               točka - zahteva predsednika državnega zbora, da se komisija opredeli do posebnega
               poročila varuha človekovih pravic o problematiki izbrisanih, ter 5. točka - razno v
               tej predlagani obliki sprejet.</p>
               <p>Prehajamo na <title>1. TOČKO DNEVNEGA REDA - POTRDITEV ZAPISNIKA 3. SEJE KOMISIJE
               </title>. Osnutek zapisnika je objavljen oziroma na vpogled v računalniški mreži. In
               sprašujem ali želi glede na predlagani osnutek ali o predlaganem osnutku kdo
               razpravljati, je kakšna pripomba na zapisnik? Če ne, ugotavljam, da je zapisnik 3.
               seje sprejet. Za zapisnik ugotavljam, da se nam je pridružil gospod Mirko Zamernik,
               to pomeni, da je pooblastilo, ki se je glasilo na ime Rudija Veršnika v tem trenutku
               nepotrebno, mislim pa, da je gospod poslanec sejo komisije tudi zapustil, čeprav je
               imel možnost ostati na seji.</p>
               <p>Prehajamo na <title>2. TOČKO DNEVNEGA REDA - OBRAVNAVA DVOMESEČNE INFORMACIJE O
                  PETICIJAH PRISPELIH OD 1. JANUARJA 2005 DO 28. FEBRUARJA TEGA LETA.
               </title>Informacija je priložena in upam, da ste jo člani komisije preučili. Opozorila
               bi vas, da smo se na začetku dela komisije dogovorili o načinu dela komisije za
               peticije ter za človekove pravice in enake možnosti sprejeli sklep, da se bomo o
               prispelih peticijah informirali v dvomesečnih intervalih, to je kot vidite zdaj pred
               vami in rada bi vas spomnila še na to, da je informacija vsaki peticiji podana v
               povzeti obliki z inicialkami vlagatelja peticije zaradi varovanja osebnih podatkov,
               če bi pa kdorkoli od članic in članov komisije želel imeti o katerikoli posamični
               peticiji podrobnejše informacije ga, tako kot smo se dogovorili, vabim, da se oglasi
               v službi komisije kjer je dokumentacija in bo od strokovnega sodelavca, ki je <stage type="mag"/> (nadaljevanje) posamično peticijo obravnaval,
               dobili tudi podrobnejšo informacijo o tem kakšna je bila pravzaprav vloga, na kaj se
               je podrobno nanašalo, kateri dokumenti so bili priloženi in zakaj je bil odgovor tak
               kakršen je. Torej, vabim članici in člane komisije k besedi. Ugotavljam, da je v
               informaciji o peticijah zbranih 83 posamičnih vlog v zvezi s katerimi je služba
               opravila pregled vloge in v skladu s pooblastili komisije tudi opravila tiste
               postopke, ki jih komisija sme opraviti. To pomeni, da sme pri državnih organih in
               organih lokalne skupnosti poizvedovati o stanju v katerem je posamezna vloga,
               predlagati pospešitev postopka, pridobiti informacijo kjer je bilo to treba in kako
               je bilo ravnano in kako so bili posamezni vlagatelji peticij obveščeni, o čem so bili
               obveščeni, kakšen odgovor so dobili, to je ob koncu sleherne informacije tudi
               povzeto.</p>
               <p>Če sama najprej povem kakšna je moja izkušnja v zvezi s prispelimi peticijami v
               času, ki so šle skozi sprejemno pisarno predsednice komisije, potem bi lahko rekla,
               da doberšenj del peticij se nanaša na postopke, ki so bili v prejšnjem mandatu
               peticijske komisije že obravnavani in so vlagatelji menili, da je ob novem imenovanju
               komisije mogoče napočil čas za vnovično obravnavo peticije in so si obetali drugačno
               odločitev ali drugačen postopek. To je en del zahtev. Drugi del peticij se nanaša na
               izreke, na odločbe sodne veje oblasti, pri čemer so vlagatelji pričakovali, ker niso
               zadovoljni z izrekom sodbe, da bo komisija za peticije lahko kakorkoli ukrepala,
               čeprav smo jim lahko le povedali, da njihovi želji po drugačnem izreku ne morem
               ustreči, ker komisija nima možnosti posegati v odločitve sodne veje oblasti, je pa
               res, da pri tistih izrekih odločb, ki so jih izrekala posamezna ministrstva ali drugi
               organi, smo se pozanimali kaj je organ vodilo k taki odločitvi. Tudi tam kjer je bilo
               možno doseči to, da gre za pospešitev postopka je komisija s takšnim predlogom na
               organ se tudi oglasila, na nekatere organe pa se je lahko oglasila samo po
               informacijo kako je posamični državni organ vlagatelju peticije odgovoril. Za tiste
               vloge, ki jih je komisija za peticije v prejšnjem mandatu že obravnavala in je bila
               zadeva zaključena, pa je samo priložila vlogo že zbrani dokumentaciji o postopku, ki
               jo služba komisije za peticije ter za človekove pravice hrani in enake možnosti,
               oprostite, sem pozabila povedati celo ime komisije. Naj povem, da sem v tem času
                  <stage type="mag"/> (nadaljevanje) opravila tudi en ogled na
               terenu, oglasila sem se predlagatelju peticije v Celju, poleg tega sem opravila vse
               pogovore za katere so posamezni vlagatelji peticij pričakovali, da jih bo predsednica
               komisije za peticije z njimi opravila. Pogovori so bili vedno opravljeni v družbi s
               predstavnikom ali s članico službe komisije, tako da ni šlo za kakšne individualne
               pogovore. Moram reči, da je teh pobud bilo kar nekaj, da so posamezniki od pogovorov
               pričakovali hitrejše reševanje problemov, nekateri pa so menili, da so njihove vloge
               takšne, da bi bilo prav, če bi jih komisija na svoji seji tudi obravnavala in to je
               pravzaprav tisti drugi del o katerem bi tudi lahko razpravljali preden kdo reče še
               kakšno besedo. Namreč, ali se komu od članic in članov komisije zdi potrebno, da bi
               iz nabora peticij opravili v prihodnje razpravo na seji komisije? Jaz upam, da sem
               vse splošne informacije, ki jih je bilo potrebno povedati v zvezi z delom strnila,
               tako da so vam pa tu člani službe pravniki na voljo, da odgovorijo na vprašanja, ki
               bi se nanašala na posamične peticije. Izvolite. Prosim, dr. Slavko Gaber,
               izvolite.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp2">

               <speaker>DR. SLAVKO GABER:</speaker>

               <p>Najlepša hvala gospa predsednica. Sam sem se odločil nekaj besed spregovoriti ob tem
               vašem eksplicitnem pozivu, da razmislimo o tem ali bi o nekaterih vprašanjih posebej
               razpravljali na prihodnjih sejah. Predpostavljam, da takrat ob vsem potrebnem gradivu
               na mizi in na ta način zadosti kvalificirano. Pod število 37 imamo pričakovanje
               Združenja prijateljev slepih Slovenije, ki opozarjajo na to kako velike so razlike v
               materialnih pravicah in ugodnostih, ki jih ta populacija uživa. Jaz verjetno nisem
               edini, čeprav je na nek način logično, ker sem izvoljen v Celju, da so se z mano
               posebej o tem vprašanju pogovarjali, vem pa, da smo to pošto dobili tudi drugi, ki je
               bil deležen neke podrobnejše informacije o tem zakaj pri tej stvari gre. Meni osebno
               se zdi, gospa predsednica, da je ta vloga takšna, da je vredna vsaj pojasnitve
               resnejše, bolj temeljitega vpogleda. Problematika je pa precej zapletena, ker gre za
               vprašanje razlik v pravicah in ugodnosti. Tukaj priti na konec je verjetno nemogoče z
               vsemi primerjavami med različnimi kategorijami v državi. Zdi pa se mi, da bi bilo
               vredno pogledati ali tu niso razlike morda vendarle prevelike. Jaz ne mislim, da naj
               bi kar ugodili temu kar ti pričakujejo, ampak podrobnejši vpogled bi se mi pa zdel
               vreden, tudi če ne bi tega obravnavali tukaj bi verjetno kazalo dobiti s strani služb
               odgovor potem, ko bomo dobili te odgovore, ki so tukaj zapisani v zadnjem odstavku,
               da jih pričakujete.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp3">

               <speaker>PREDSEDNICA MAG. MAJDA POTRATA:</speaker>

               <p>Hvala. Dr. Gaber, če smem povedati samo to, v informaciji je zapisano, da smo se
               glede na to pobudo Združenja prijateljev slepih iz Celja<stage type="mag"/>(Nadaljevanje) sestali s predstavniki društva slepih, zvezo društev
               slepih. In jaz bom kar prosila, če boste v zvezi s tem dali podrobnejšo
               informacijo.</p>
               <p>Prosim, izvolite.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp4">

               <speaker>MARIJA PEČJAK NEMEC:</speaker>

               <p>V zvezi s 37. točko informacije bi želela pojasniti to, da smo po tem, ko je bilo to
               gradivo pripravljeno, dobili tudi uradni odgovor Zveze društev slepih Slovenije, ki
               je reprezentativna invalidska organizacija. Oni se z ugotovitvami Združenja
               prijateljev slepih Slovenije ne strinjajo v celoti, ker menijo, da so razlike v
               višini materialnih pravic posledica statusa, ki ga je posamezen invalid imel ob
               uveljavljanju, ker imamo, kaj jaz vem, mislim da ne bi zavlačevala. Se pa strinjajo s
               tem, da je treba to problematiko preučiti zlasti v tem delu, če so te najnižje
               materialne pravice sploh primerne ali ne. So pa nas obvestili tudi o tem, da so kot
               ta reprezentativna invalidska organizacija ministrstvu za delo, družino in socialne
               zadeve že predlagali, kako bi se to področje, za katerega tudi sami menijo da ni
               najbolj idealno urejeno, dalo izboljšati.</p>
               <p>In sicer pravijo, da bi bilo treba to narediti na petih točkah. In sicer na področju
               rehabilitacije odraslih, slepih n slabovidnih. Potem problematika v zvezi z osebno
               asistenco za premagovanje ovir. Ugodnostne vožnje. Ustreznejša ureditev dodatkov za
               pomoč in postrežbo. In pa ureditev invalidnin. Torej teh pet sklopov vprašanj vidi ta
               invalidska organizacija kot tistih, ki bi jih bilo potrebno prednostno reševati.</p>
               <p>Sedaj, menijo pa tako, da tale Zveza prijateljev slepih Slovenije je društvo, ki je
               ustanovljeno v zadnjem obdobju in nima statusa reprezentativnih organizacij.</p>
               <p>Samo toliko. Ta odgovor smo dobili. In s tem tudi seznanili ministrstvo, oziroma so
               tudi sami komunicirali na ta način, da... Mislim da se bo na tem nivoju problematika
               reševala. In mislim pa tudi osebno, da tukaj pač popolno uravnilo (?) ne gre delati,
               ker gre za ljudi, ki imajo različne statuse. Imamo delovne invalide, invalide vojne.
               Potem drug problem so pa res slepi, ki so tudi slepi rojeni, ki ravno tako
               potrebujejo pomoč, samo višina teh dodatkov ni v bistvu odvisna od vrste in obsega
               pomoči toliko, kot od samega statusa v katerem invalid je.</p>
               <p>Hvala lepa.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp5">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospa Pečjak. Doktor Gaber, izvolite.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp6">

               <speaker>DR. SLAVKO GABER:</speaker>

               <p>Poglejte, saj jaz razumem, mislim da sem to tudi rekel v uvodu, da ne kaže sploh
               stremeti k uravnilu na tem področju. Ampak ko sem si pogledal takrat te razlike, se
               mi zdi, da razlike, ki izhajajo samo iz statusa, ob čemer je dejstveno stanje pa
               enako, človek je slep, in zato potrebuje pomoč, ne zaradi statusa, da so velike. In
               bi se mi zdelo smiselno pogledati kaj bo ministrstvo na to povedalo, in se morda dati
               obvestiti čez nekaj časa, kako to vidijo. Pravim še enkrat, status je v redu.
               Razumem, da je država dolžna na primer vojnemu invalidu, slepemu zaradi tega, ker je
               za to državo, zaradi te države, ker je to državo na primer branil, se mu to zgodilo,
               nekaj priznati. Ampak na koncu dneva je vprašanje kakšna je ta razlika. Sta pa oba
               slepa. Oba potrebujeta, jaz ne morem tega razumeti drugače kot enako pomoč. Če je
               temu tako. Tako da se mi zdi, da tu neko vprašanje je za nas, da bi ga kar tako
               laično razreševali,<stage type="mag"/>(Nadaljevanje) preresno. Bi
               se mi pa zdelo pametno, da se v to poglobijo tisti, ki so za to kvalificirani.</p>
               <p>Hvala.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp7">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz bi rada dodala samo še to, da sem iz pogovora s predstavniki
               reprezentativnega društva slepih posnela vsaj to, da so predstavniki ali
               ustanovitelji Združenja prijateljev slepih Slovenije sodelovali pri pripravi gradiva.
               Da pa žal niso našli soglasja v vseh točkah. In v tistih točkah, v katerih soglasja
               niso našli, te točke so sedaj tudi predmet nezadovoljstva in posebne obravnave. Jaz
               premalo vem o stvari, da bi upala trditi, ali so prikazane razlike v resnici tako
               velike, kot so iz vloge Združenja prijateljev slepih prikazane.</p>
               <p>Zame je nek drug problem tu tak, da je zelo težko reševati problem na način, da bi
               posegali v že pridobljene pravice. In te pridobljene pravice zniževali na račun nekih
               drugih rešitev. Po moje ne bi smeli iti v to smer. Zato se mi zdi to, kar smo sedaj,
               ob koncu, kar ste tudi vi, gospod Gaber predlagali, da bi počakali na odgovor
               ministrstva za delo, ki je tako napovedalo, da namerava pripraviti spremembo
               zakonodaje, ki zadeva invalide, da bi počakali na ta odgovor, in potem, če vam je
               prav, o problemu, ki zadeva invalide, razpravljali tudi na seji naše komisije o
               podrobnejši informaciji in tem odgovoru zaradi tega, ker to ni edina peticija, ki se
               nanaša na vprašanje invalidov. Je pa po mojem v zadnjem času zelo odmevna bila tudi
               stavka neke druge invalidske organizacije, ki kaže da so razmere med invalidskimi
               organizacijami, recimo temu, napete. In da nekateri pričakujejo, da se bodo stvari
               drugače uredile, kot so sedaj urejene. In da bi nam ta točka potem, ko bi zbrali
               dovolj gradiva na obravnavo na seji, bila ena od vsebinskih točk komisije za
               peticije.</p>
               <p>In če dovolite, bi vas v tem trenutku samo rada obvestila, da sem gladovno
               stavkajoče v imenu komisije tudi obiskala. In jim povedala kakšne so pristojnosti
               komisije za peticije, kaj mi lahko ponudimo, da pa jedrnega dela vprašanj, ki jih je
               društvo JHD, oziroma Društvo za teorijo hendikepa postavljalo, da je večina teh
               vprašanj take narave, da ne sodijo v pristojnost komisije za peticije ter za
               človekove pravice in enake možnosti, in jih v imenu komisije, to sem si drznila
               upati, prosila, naj prekinejo gladovno stavko, ker s tem ogrožajo svoja življenja.</p>
               <p>Toliko glede tega.</p>
               <p>Želi še kdo besedo v zvezi z informacijo? Če ne... .../Glas v ozadju./... Ja,
               prosim. Gospa Majda Širca, izvolite.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp8">

               <speaker>MAJDA ŠIRCA:</speaker>

               <p>Predlagali ste, da bi eventualno v bodoče določene primere lahko izpostavili na
               seji. Mislim da je smiselno, da pri pregledu teh, sicer zelo številnih, pritožb,
               velja vendarle uporabljati sledenje določenim primerom, tistim, ki so bolj
               indikativni, oziroma ki se nanašajo predvsem na sfero pobud za morebitno spremembo
               zakonodaje.</p>
               <p>In pomembno se mi zdi, da bi vsaj te primere potem, najbrž sicer je tudi taka
               praksa, ampak v kakšnem mandatu te komisije ni bilo, da nam službe posredujejo tudi
               razvoj posameznih dogodkov na določenih primerih. Saj je več ali manj jasno, kateri
               so tisti, ki so odprti, oziroma ki jih lahko še sledimo z določenimi možnostmi
               zaključkov tudi.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp9">

               <speaker>PREDSEDNICA MAG. MAJDA POTRATA:</speaker>

               <p>Ja, jaz bi kar predlagala, <stage type="mag"/>(Nadaljevanje) da
               bi to bil eden od naših sklepov. Pri tistih primerih informacij, kjer je zapisano, da
               čakamo še na odgovor kateregakoli organa, in kjer čakamo na posredovanje, da bi to
               bilo kot poseben del informacije prihodnjič tudi priloženo.</p>
               <p>Sama pa moram reči, da sem iz pregleda informacije videla, da postaja vprašanje
               stanovanjskih pravic, problematika povezana z najemniki v stanovanjih, z upravljanjem
               stavb in najemninami, zelo, bi rekla, pereč problem, s katerim se je na komisijo
               obrnilo kar več posameznikov. Zato bi predlagala, da bi se s temi vprašanji komisija
               v okviru ene od vsebinskih točk, na eni od naslednjih sej, tudi seznanila. Tudi
               ukvarjala, kot vsebinsko točko. Če s tem soglašate. Ne vidim, da bi kdo ugovarjal.
               Torej sodim, da je pobuda sprejeta.</p>
               <p>No, če ni več nobene želje po razpravi, potem zaključujem razpravo, in predlagam, da
               komisija sprejme sklep. Sprejme se informacija o peticijah, prispelih v času od 1.
               januarja, do 28. februarja 2005. To je prvi sklep.</p>
               <p>In drugi sklep. Strokovna služba pripravi podrobnejšo informacijo o peticiji pod
               zaporedno številko 37, to je Združenje prijateljev slepih Slovenije, Celje.</p>
               <p>Tako. Dajem to na glasovanje. Kdo ta dva sklepa podpira? Hvala. Vidim da smo ju
               soglasno sprejeli.</p>
               <p>In lahko preidemo na <title>3. TOČKO DNEVNEGA REDA - OBRAVNAVA IN SPREJEM INFORMACIJE
                  O POROČILU STATE DEPARTMENTA O STANJU ČLOVEKOVIH PRAVIC V SLOVENIJI ZA LETO 2004.
               </title>
               </p>
               <p>Informacija je priložena. To je uradna informacija ministrstva za zunanje zadeve. To
               je povzetek informacije. Tu ste tudi dobili ob koncu informacije spletni naslov, na
               katerega je mogoče klikniti in dobiti celovito informacijo. Ker je ta v angleščini,
               sem prosila službo, da pripravi malo daljši povzetek poročila. To ni uradni prevod.
               Daljši povzetek je pripravila gospa Jasna Jeklin in se ji za to lepo zahvaljujem. Pa
               dovolite, da vam to informacijo predstavim.</p>
               <p>Gre torej za poročilo o uresničevanju človekovih pravic v Sloveniji v letu 2004.
               Pripravil jih je oddelek za demokracijo, človekove pravice in delo. In jih 28.
               februarja leta 2005 tudi predstavil. Gre za eno izmed 196. poročil o stanju, oziroma
               uresničevanju človekovih pravic, ki ga je pripravil ta oddelek. To poročilo mora
               ameriško ministrstvo za zunanje zadeve predložiti kongresu v skladu z določili
               veljavne zakonodaje do 25. februarja. In zakon potem zahteva, da se kongresu
               predložijo popolna poročila o stanju mednarodno priznanih človekovih pravic v
               državah, ki, bodisi prejemajo pomoč, ali vseh drugih tujih državah, ki so članice
               organizacije Združenih narodov.<stage type="mag"/>(Nadaljevanje)
               Ministrstvo je sicer pripravilo tudi poročila o stanju človekovih pravic v državah,
               ki jih zakonska zahteva ne zajema. Naša informacija se, kot rečeno, nanaša samo na
               tisti del, ki zadeva Slovenijo.</p>
               <p>Tako pripravljena poročila so pa potem izhodišče za oblikovanje politik vodenja
               diplomacije in odločanja o pomoči, izobraževanju in drugih oblikah podpore. Vlada
               Združenih držav Amerike jih uporablja tudi kot bazo za sodelovanje s privatnimi
               skupinami pri pospeševanju izpolnjevanja mednarodno priznanih človekovih pravic.</p>
               <p>Poročila pokrivajo mednarodno priznane, posameznikove, državljanske, politične
               pravice in pravice delavcev, kot so le te objavljene v splošni deklaracijo človekovih
               pravic.</p>
               <p>No, če bi pogledali ta del, ki se nanaša na Slovenijo, potem bi rekli, da je v uvodu
               poročila najprej na kratko predstavljena oblika ureditve in delitve oblasti v
               Republiki Sloveniji ter povzemanje stanja človekovih pravic v preteklem letu.
               Omenjeni ali predstavljeni smo kot država v tranziciji, v tržno gospodarstvo,
               proizvodnjo, kot pretežni vir delovnih mest, s 4% rastjo in 3,2% inflacijo.</p>
               <p>Navedeno je, da ima ministrstvo za notranje zadeve učinkovit nadzor nad policijo.
               Oborožene sile ne izvršujejo nalog civilne policije. Manjše število pripadnikov
               varnostnih sil je v posamičnih primerih kršilo človekove pravice in je potem to v
               nadaljevanju tudi navedeno. Vlada je v splošnem spoštovala človekove pravice svojih
               državljanov, čeprav je na posameznih področjih prišlo do težav. V nekaterih primerih
               je policija uporabila pretirano silo zoper pripornike. Zanesljivi viri kažejo na
               samocenzuro medijev, kot posledico indirektnih političnih in ekonomskih pritiskov.
               Prisotno je nasilje nad ženskami. To je pravzaprav eden resnih problemov v tem
               poročilu omenjen. In tudi trgovina z ženskami. Manjšine, vključno s prebivalci bivše
               Jugoslavije, brez zakonsko urejenega položaja, to je problem, na katerega opozarja
               poročilo, in tudi na probleme romske skupnosti, kjer poročajo o določeni stopnji
               vladne in družbene diskriminacije.</p>
               <p>To je povzetek. Potem pa so posamezna poglavja. V prvem poglavju, Spoštovanje
               človekovih pravic, v prvi sekciji je Spoštovanje človekove integritete, pravzaprav ni
               kakšnih posebnih poročil o kršitvah ali o politično motiviranih izginotjih. Recimo
               opozarja pa na to, da je mogoče zaslediti trditve, da je policija v nekaterih
               primerih uporabila pretirano silo. Gre za fizično silo med pridržanjem. Razmere v
               zaporih v splošnem ustrezajo mednarodnim standardom. In vlada dovoljuje obiske
               neodvisnih opazovalcev. Zagotovljena je ločenost ženskih in moških zapornikov,
               mladoletnikov od odraslih ter obsojencev od pripornikov.</p>
               <p>Komisija za preprečevanje korupcije je med letom prejela 9 verodostojnih poročil o
               korupciji v policijskih vrstah. In ta poročila so bila posredovana policiji v
               nadaljnjo preiskavo. Na podlagi teh poročil do konca leta 2004 ni bila vložena nobena
               obtožnica, ni tekel noben sodni postopek. In nihče ni bil odpuščen. Korupcija in
               zloraba policijskih pooblastil se preiskujeta znotraj policije. To kot vidite, se
               nanaša še na poprejšnji postopek. Sedaj je zakon bil popravljen, zakon o
               policiji.</p>
               <p>Pravica do pravičnega in javnega sojenja. To je eno izmed poglavij. <stage type="mag"/> (nadaljevanje) Sodišča zagotavljajo pravično in
               pošteno sojenje, vendar pa sodni zaostanki in preobremenjenost sodišč prispevajo k
               dolgotrajnosti postopkov, v nekaterih primerih je kazenski postopek trajal od dveh do
               pet let, ni pa poročil o političnih zapornikih. Reševanja denacionalizacijskih
               zahtevkov oseb, ki ne prebivajo v Republiki Sloveniji je trajalo dalj časa, ker te
               osebe običajno v Republiki Sloveniji niso imele pravnega zastopstva in so potrebovale
               dalj časa za zbiranje in predložitev zahtevane dokumentacije. K daljšemu reševanju
               denacionalizacijskih zahtevkov so prispevali tudi sodni zaostanki. Samovoljnega
               posega v zasebnost, družino, dom ali korespondenco ni bilo zaznati piše v poročilu. V
               drugi sekciji, spoštovanje državljanskih svoboščin, svoboda govora in tiska. Načeloma
               ni kršitev, zaznani pa so posredni politični in ekonomski pritiski na medije, ki se
               kažejo v občasni samocenzuri. Zanesljivi viri poročajo o pritisku na medije s ciljem
               manipulirati s poročanjem o javnih zadevah. Tisk je neodvisen, vendar glavni mediji
               ne predstavljajo širokega spektra političnih ali etničnih interesov. Večni tiskani
               mediji imajo podporo v privatnih investicijah in oglaševanju. Vlada je lastnica
               pomembnega dela kapitala v družbah, ki so delničarji večjih medijskih hiš. V
               februarju je mariborski državni tožilec vložil obtožnice v zvezi s pretepom novinarja
               Mira Petka v letu 2001, sojenje se je pričelo 10. maja, posebna državnozborska
               komisija ni mogla potrditi vpletenosti politike, ob koncu leta sojenje še ni bilo
               zaključeno. Pravica do zbiranja in združevanja, ni zaznati kršitev, tudi pri svobodi
               veroizpovedi v glavnem ni kršitev, so pa posamezne verske skupine se pritoževale v
               zvezi z registracijo, vlada je v juniju poenostavila postopek registracije in
               vladnemu uradu naložila rešitev preostalih vlog, urad je, za verske skupnosti se
               razume, je ugodil štirim izmed šestih prošenj, ob koncu leta sta bili dve prošnji še
               vedno v reševanju. Do konca leta je vlada rešila 89% denacionalizacijskih zahtevkov
               cerkve, gre za rimo-katoliško cerkev. Na začetku oktobra je bil oskrunjen židovski
               grob, policiji do konca leta ni uspelo identificirati storilcev. Predstavniki
               židovske skupnosti poročajo o predsodkih, ignoranc in zmotnih ter negativnih
               predstavah o Židih. Negativne predstave o Židih so pogoste v zasebnih komentarjih.
               Zanimivo je morebiti še to sporočilo v poročilu, da državljani Republike Slovenije
               Židov ne štejejo za avtohtone prebivalce. Do muslimanske in srbske ortodoksne
               skupnosti je družba načeloma tolerantna, nekateri se bojijo možnosti pojava
               muslimanskega fundamentalizma. Tak strah so razširili predstavniki nekaterih
               opozicijskih političnih strank, seveda je treba računati, da je bila to opozicija do
               3. oktobra. Odnosi med različnimi veroizpovedi so v glavnem prijateljski, čeprav
               večinska katoliška cerkev gleda na tuje, misijonarske skupine kot na agresivne
               spreobračevalce. Svoboda gibanja, emigracija, repatriacija ni kršitev. Tretja sekcija
               spoštovanih političnih pravic, pravica državljanov zamenjati vlado. Med letom je
               komisija za preprečevanje korupcije zaznala šest primerov korupcije med <stage type="mag"/> (nadaljevanje) vladnimi funkcionarji in en primer
               korupcije v državnem svetu. V decembru je višje sodišče obsodilo bivšega državnega
               sekretarja Borisa Šuštarja na dve leti zapora in pet milijonov tolarjev denarne kazni
               zaradi njegove vpletenost v podkupovanje leta 2000. Komisija igra aktivno vlogo v
               izobraževanju javnih in državnih uslužbencev v korupciji, vendar ob koncu leta ni
               imela ne zadostnega osebja ne zadostnih sredstev za izpolnitev svojega mandata.
               Ustava zagotavlja sedež v parlamentu predstavnikoma italijanske in madžarske narodne
               skupnosti, ne zagotavlja pa zastopstva drugih manjšin. No, v juniju leta 2003 je
               odbor organizacije združenih narodov za odpravo rasne diskriminacije vladi priporočil
               sprejem ukrepov za zagotovitev predstavništva vseh manjšin v parlamentu. V občini
               Grosuplje predstavniku romske skupnosti ni bil zagotovljen sedež v mestnem svetu. To
               so torej tri različna poglavja iz sekcije spoštovanja političnih pravic.</p>
               <p>Potem je v sekciji 4 odnos vlade do mednarodnih in nevladnih preiskav domnevnih
               kršitev človekovih pravic. Vlada neodvisnih strokovnjakov ni omejevala temveč je z
               njimi sodelovala.</p>
               <p>No, sekcija 5 se loteva diskriminacije, zlorabe in trgovine z ljudmi. V poglavju
               ženske beremo, da je prisotno nasilje nad ženskami. SOS telefon in nevladna
               organizacija sta med letom prejela tisoč klicev. Vlada pa je delno financirala devet
               zavetišč za ženske. Nevladna organizacija Amnesty International ocenjuje, da je vsaka
               sedma ženska v Sloveniji posiljena, toda le 5% žrtev poišče pomoč ali svetovanje.
               Prostitucija ni zakonita, toda dekriminalizirana. Oblasti in nevladne organizacije
               ocenjujejo, da je v prostitucijo vpletenih okrog 80 barov in klubov v državi, ampak
               uradnih podatkov o tem, kot veste, ni. Resen problem ostaja spolno nadlegovanje in
               nasiljem. Vladna politika skrbi za enake pravice žensk. Uradne diskriminacije žensk
               ali manjšin pri nastanitvi, poklicu ali izobraževanju ni zaznati. Na podeželju ženske
               opravljajo nesorazmeren del gospodinjskih opravil in skrbi za družino zaradi
               konzervativne družbene tradicije, kljub temu so ženske aktivne v gospodarstvu in
               izvršni veji oblasti, čeprav je povprečna doba brezposelnosti pri obeh spolih enaka.
               Ženske pogosto opravljajo slabše plačana dela, v povprečju so ženske za 10% slabše
               plačane od moških. V podpoglavju otroci je kot poseben problem omenjena zloraba
               otrok. V podpoglavju trgovina z ljudmi je opozorilo na trgovino z ženskami in
               dekleti, ki poteka skozi, torej kot tranzit trgovina z ljudmi kot tranzitna
               dejavnost, trgovina z ženskami v državi pa tudi trgovina z ženskami, ki poteka iz
               države, se pravi z ženskami, ki so državljanke ali prebivalke Slovenije. 12 oseb je
               bilo obtoženih prisiljevanja v suženjstvo in 1 oseba trgovanja z ljudmi. Ob koncu
               leta so bili vsi postopki še v teku, tako da ni noben še sklenjen. Ugotavlja pa
               poročilo, da je država v prvi vrsti tranzitna, nato pa ciljna dežela za trgovino z
               ženskami iz jugovzhodne, vzhodne in centralne Evrope, je tudi izvorna država manjšega
               števila žensk in deklet prodanih v zahodno Evropo. Namen trgovanja je spolno <stage type="mag"/> (nadaljevanje) izkoriščanje. No, nekatere žrtev
               so izpostavljene nasilju, ni pa poročil o vpletenosti vladnih uradnikov v trgovanje z
               ljudmi. Eden izmed vzrokov trgovanja pa je tudi organizirani kriminal. V podpoglavju
               invalidi, poročilo pravi, da ni zaznati diskriminacije pri zaposlitvi, izobraževanju,
               dostopnosti do zdravstvenega varstva ali zagotavljanju vladnih storitev. No, malo
               bolj obsežno pa je poročilo v podpoglavju narodne rasne oziroma etnične manjšine.
               Najprej so statistični podatki iz popisa prebivalstva, sodim, da jih poznate in jih
               ne bom ponavljala, opozorilo na to, da ustava zagotavlja posebne pravice avtohtoni
               italijanski in madžarski manjšini, da pa romska manjšina ne uživa primerljivih pravic
               in zaščite, čeprav ustava določa, da položaj in posebne pravice romske skupnosti
               ureja zakon, tega parlament še ni sprejel. Študija, ki jo je podprla Evropska
               skupnost pa ocenjuje, da je 40% Romov v državi tistih za katere mi imamo notranjo
               oznako, da so avtohtoni. V maju je izbruhnilo nasilje med romsko skupnostjo v bližini
               Krke in lokalnimi prebivalci, ko je bilo več oseb ranjenih. Veliko Romov živi ločeno
               od drugih skupnosti, v naseljih brez elektrike, tekoče vode, zdravstvene oskrbe in
               dostopa do prevoza. Romski predstavniki poročajo, da so jih lokalne oblasti prisilno
               izselile v ločene podstandardno urejene stanovanjske enote, da romski otroci pogosto
               obiskujejo ločene razrede in so v nesorazmerno velikem številu dodeljeni v razrede za
               učence s posebnimi potrebami. V juliju je vlada zagotovila sredstva za program
               desagregacije(?) in izboljšanja izobraževanja Romov, ni pa uvedla dvojezičnega učnega
               načrta za Rome, ker ne obstaja enoten romski jezik. Romski predstavniki poročajo o
               diskriminaciji pri zaposlovanju, o revščini in brezposelnosti, za leto 2003 je
               mednarodna anketa ugotovila 87% brezposelnost med Romi. Mestni svet občine Grosuplje
               do konca leta romskemu predstavniki ni zagotovil sedeža. Poročilo, sicer da iz leta
               2000 izraža zaskrbljenost zaradi diskriminacije Romov in opozarja, da razlikovanje
               med prvobitnimi Romi in novimi Romi lahko pripelje do nove diskriminacije, etnični
               Srbi, Hrvati, Bošnjaki, kosovski Albanci in Romi iz Kosova in Albanije se smatrajo za
               nove manjšine, ki jih ne ščitijo posebne ustavne določbe in se soočajo z določeno
               stopnjo vladne in družbene diskriminacije. Odprto ostaja vprašanje statusa bivših
               jugoslovanskih državljanov, ki niso slovenske narodnosti. Vlada ni uredila vprašanj
               na katera opozarja ustavno sodišče. No, v podpoglavju druge socialne zlorabe in
               diskriminacije pravi pa tako, prisotna je družbena diskriminacija homoseksualcev. Iz
               ankete, ki jo je v letu 2001 opravila domača nevladna organizacija izhaja, da se je
               49% anketirancev srečalo z nasiljem ali nadlegovanjem kot posledico njihove spolne
               usmerjenosti. Več kot 20% je zaznalo diskriminacijo na delovnem mestu in 7%
               diskriminacijo v zdravstvu in zadevah povezanih z najemom, to je stanovanjska
               pravica. <stage type="mag"/>(Nadaljevanje) V šesti sekciji
               pravice delavcev. Pri pravici do združevanja, pravici do organiziranja in skupnih
               pogajanj, prepoved prisilnega ali obveznega dela, ni. Pri prepovedi dela otrok je
               zapisano, da delodajalci v glavnem spoštujejo starostno mejo 15 let za zaposlitev.
               Mlajši otroci so delali v času žetve in drugih kmečkih opravil. To pa je tisto, kar
               tudi ni verjetno zvezano z delodajalci, ampak s kakšno drugo odločitvijo.</p>
               <p>Pogoji dela. Tuji delavci, zaposleni na črno imajo manj pravic, in delajo v slabših
               razmerah.</p>
               <p>No, to je torej povzetek, slovenski povzetek tistega, kar je mogoče prebrati na
               spletnih straneh v angleščini. In vas vabim k razpravi. Sprašujem, kdo želi o tej
               zajetnejši informaciji razpravljati? Prosim, gospod Zamernik, izvolite.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp10">

               <speaker>BOGOMIR ZAMERNIK:</speaker>

               <p>Hvala lepa. Hvala za tako obširno poročilo. Bi bilo mogoče tudi dobro, če bi ga tudi
               v gradivu dobili, pa si ga bi lahko sami prebrali. Ampak ne glede na to, izkoriščam
               priložnost, ker je tu predstavnik ministrstva za notranje zadeve, in ker so nekatere
               obtožbe bile kar hude na račun slovenske države, v zvezi s stvarmi, ki se tu bi naj
               dogajale. Predvsem imam v mislih nasilje nad mladostniki, nad ženskami in nad pač
               različnimi vrstami skupin. In sprašujem, ali te pojave zaznava tudi slovenska
               policija? Oziroma organi, ki so za to pristojni. In kakšni ukrepi so v tej smeri
               narejeni? Ker, ko smo nekateri za govornico državnega zbora opozarjali, da ta problem
               obstaja, ker se ljudje posamezniki obračajo tudi na nas, smo bili deležni dokaj hudih
               kritik. Celo obtožb, da žalimo ljudi, ki so bili takrat prisotni v parlamentu. Ampak
               iz tega poročila, sedaj ne vem koliko mu lahko verjamemo, zato sprašujem predstavnika
               ministrstva za notranje zadeve, pa sledi, da vendarle ta problem obstaja.</p>
               <p>Hvala.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp11">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod Zamernik. No, jaz bi še enkrat rada pojasnila tisto, kar sem na
               začetku povedala.</p>
               <p>Ta obsežna slovenska informacija nima značaja uradnega prevoda. Ministrstvo za
               zunanje zadeve ni oskrbelo uradnega prevoda. Obrnili smo se po informacijo tudi na
               ministrstvo za notranje zadeve, kjer tudi ni bilo prevoda zagotovljenega. Zato se jaz
               še enkrat sodelavki zahvaljujem. Ampak ker to ni uradni prevod, niste informacije
               dobili v pisni obliki. Je pa informacija sedaj na magnetogramu, in greste lahko
               primerjati tisto, kar je bilo posredovano kot neuradni prevod, z angleškim
               izvirnikom, in boste verodostojnost besedila lahko ugotovili ali tako v poročilu
               piše.</p>
               <p>Za tisto, kar so pa v ameriškem organu zapisali, za tisto pa nosi odgovornost
               ameriški organ in ne naša komisija, ali naša služba.</p>
               <p>Izvolite, gospod državni sekretar.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp12">

               <speaker>DR. VINKO GORENAK:</speaker>

               <p>Hvala lepa. Jaz sedaj seveda statističnih podatkov za preteklo obdobje s seboj
               nimam. Vendar kljub temu lahko rečemo nekaj, da ta problem je prisoten, ne kaže ga
               zanikati. Kaže ga evidentirati. Kaže ga obravnavati. Vi veste, da je lansko leto tudi
               delovala ena posebna medresorska delovna skupina, ki se je s temi stvarmi ukvarjala.
               In da ministrstvo za delo tudi pripravlja eno zakonodajo,<stage type="mag"/>(Nadaljevanje) ki se vsaj posredno tiče tudi tega področja. Predvsem
               pa nasilja nad otroci v družini, delno pa tudi tega področja, o katerem govorimo. Jaz
               ne morem reči, da bi to, z mojega zornega kota to ni nek velik problem, ki bi
               obstajal v slovenskem prostoru. Seveda mene morate pa jemati kot predstavnika
               notranjega ministrstva, in da gledam na te stvari zgolj s tistega zornega kota, ki se
               mu reče, ko že pride do take represije nad ženskami, odnosno lahko tudi otroci,
               recimo v družini, ali sicer, da reagira policija. Seveda pa je to, vsaj po moji
               oceni, en precej širši problem. Ne samo problem policijskega obravnavanja teh zadev.</p>
               <p>Skratka, problem verjetno je. Verjetno je prisoten, to vsekakor. Mislim pa da nima
               takih posebnih razsežnosti, da bi morali nekako zagnati vik in krik.</p>
               <p>Hvala lepa.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp13">

               <speaker>PREDSEDNICA MAG. MAJDA POTRATA:</speaker>

               <p>Hvala lepa gospod državni sekretar.</p>
               <p>Dovolite, da bi sama razpravljala v zvezi s to informacijo. Za komisijo za peticije
               ter za človekove pravice in enake možnosti lahko ugotovim, da se je komisija v
               dosedanjem delu soočila z vsemi tistimi problemi, na katere poročilo State
               Departmenta opozarja. Bodisi, da je to vprašanje nasilja nad ženskami, oziroma nad
               otroki, v okviru posebnega poročila varuha človekovih pravic o preprečevanju nasilja
               v družini, in da je ta komisija nenazadnje tudi predlagala državnemu zboru sprejem
               sklepa, in priporočila, ki nalaga vladi pripravo posebnega zakona o preprečevanju
               nasilja v družini. Videti je, da glede na razmeroma ugodno sliko o stanju človekovih
               pravic v letu 2004, je stanje pravic glede tega vprašanja o nasilju nad ženskami, nad
               otroki, pa vendarle to izstopajoč problem, ki bi ga ozaveščena in civilizirana družba
               morala v prihodnje zmanjšati, če ne popolnoma odpraviti. Tako da je to zame še ena
               spodbuda, še eno priporočilo k temu, da se spodbudijo aktivnosti za pripravo
               posebnega zakona o preprečevanju nasilja v družini.</p>
               <p>Kar zadeva pravice različnih manjšin in priprave posebnega zakona o romski
               skupnosti, se mi zdi seveda, da smo se v državnem zboru v tem sklicu v zvezi s
               predlogom zakona, ki ga je vložila Slovenska nacionalna stranka kot rešitev
               neizpolnjene obljube, ki je v ustavi sicer zapisana, da položaj ureja poseben zakon,
               mogoče tisto razumeti, da so te pravice romskih skupnosti v različnih zakonih
               upoštevane, da pa tako, kot si je to predstavljala Slovenska nacionalna stranka za
               ureditev pravic, za priznavanje pravic romske skupnosti ni šlo, in da je državni zbor
               ustrezno temu ravnal in tak predlog zakona zavrnil.</p>
               <p>Drugo vprašanje so zame pravice etničnih skupin, ki jih imamo v ustavi sicer
               definirane kot individualne pravice, ne kot kolektivne pravice, podobno, kot so
               definirane za italijansko in madžarsko narodno skupnost.<stage type="mag"/>(Nadaljevanje) Sem pa prepričana, da je to vprašanje, s katerim se
               bomo v prihodnje še soočali.</p>
               <p>In nazadnje bi se rada dotaknila še poglavja, o katerem je v tej informaciji tudi
               govora, in s katero smo se posebej srečevali tudi v naši komisiji ob obravnavi
               posebnega poročila varuha človekovih pravic o izbrisanih. Tu je namreč poseben
               odstavek, ki o tem govori, in ki opozarja na to, da 18.305 osebam še niso bile
               uresničene zahteve, oziroma da ni še bila sprejeta rešitev, kakršno je pričakovalo
               ustavno sodišče s svojo odločbo, aprila, leta 2003. Tako da jaz sem prepričana, da
               ste to pogledali. In samo to se mi je zdelo pač potrebno povedati.</p>
               <p>Tudi primer novinarja Mira Petka je bil v tem državnem zboru obravnavan, tako da se
               mi zdi, da stvari, na katere opozarja poročilo State Departmenta, slovenski javnosti
               niso neznane.</p>
               <p>Hvala.</p>
               <p>Boš razpravljala? Izvolite, gospa Majda Širca.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp14">

               <speaker>MAJDA ŠIRCA:</speaker>

               <p>Res je, vprašanja, ki jih izpostavlja poročilo, slovenski javnosti niso neznana. Je
               pa res, da so različno bila, oziroma so različno prisotna v različnih segmentih in
               refleksijah.</p>
               <p>Tako je poročilo varuha človekovih pravic, ne samo v tem letu, ampak tudi v
               prejšnjih, več ali manj izpostavljalo tiste probleme, ki jih zasledimo tudi v tem
               poročilu. Še posebej nasilje nad ženskami, izbrisane, vprašanja ravnanja policije in
               tako naprej. So pa nivoji obravnave in poudarkov različni, zato se mi s tega vidika
               zdi to poročilo zanimivo na dveh točkah. In sicer tisti nivo, ki obravnava status
               medijev, oziroma tisto, kar mediji v slovenskem prostoru ne dovolj ustrezno počnejo,
               oziroma ko poročilo omenja samo cenzuro, politično in ekonomsko neuravnoteženo
               zastopanje in predstavljanje stališč, oziroma tudi etničnih stališč, kot sem razumela
               v vašem izvajanju. Ne da bi bilo to vprašanje neznano, je pa res, da se z njim
               ukvarja, in to je prav, da se ukvarja, in to je tudi smiselno, da se ukvarja, drug
               segment, ki ni, drug segment družbe. Se pravi bolj poglobljene strokovne in interesne
               skupine, ki se s tem srečujejo, in morebiti bodo tudi se enkrat izsledki teh srečanj
               znašli tudi v teh prostorih kot kakšne korekture ali rešitve. Ali pa se bodo kako
               drugače razreševala.</p>
               <p>To stanje vendarle velja širše razumeti, in ne pa tudi ne ostajati nezaskrbljen ob
               njemu.</p>
               <p>To, kar mene bolj preseneča v tem poročilu, oziroma kar nakazuje, da bo potrebna
               širša razprava, je pa vprašanje statusa etičnih skupin, oziroma namigov, kot jih to
               poročilo ne priporoča, ali pa nekako usmerja, da bi jih slovenska družba reševala v
               smislu enakopravnega zastopanja teh manjšin, oziroma tistih skupin, v tem primeru
               recimo tudi nekdanjih pripadnikov nekdanjih jugoslovanskih republik in ostalih
               skupin, ki jih v državnem zboru, oziroma v našem sistemu ni.<stage type="mag"/>(Nadaljevanje) Vsaj v ustavnem sistemu ni. Se pa nakazujejo, in
               so bila omenjena, in dotaknjena tudi v drugih razpravah, samih iniciativah teh
               skupin. In tukaj vidim, da bo potrebno razglabljati, širiti to razmišljanje v
               razmislek tudi kakšne rešitve so potrebne. Osebno sicer v tem trenutku ne vidim, da
               bi bile tukaj potrebne rešitve v spremembi ustavnih ali pa zakonodajnih rešitev.
               Najbrž pa v drugih, praktičnih, bolj konkretnih, tudi v smislu reševanja posameznih
               primerov na stopnjah ministrstva v okviru razpisov, v okviru zagotavljanja večje
               kulturne raznolikosti in podpore le te.</p>
               <p>Toliko. Hvala.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp15">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Jaz sem poprej, če dovolite, naredila eno napako, ko sem govorila o tem,
               s katerimi vprašanji v zvezi s človekovimi pravicami se je naša komisija že ukvarjala
               in soočila. Sem pozabila omeniti, da smo kot zainteresirano delovno telo obravnavali
               predlog zakona o istospolni partnerski zvezi, kar štejem, da bi tudi utegnilo, če bi
               bil ta zakon sprejet, ali kak podoben zakon, z ustreznimi rešitvami, ki bi
               zainteresirano delovno skupino zadovoljevale, tudi ugodno vplivati na stanje
               človekovih pravic v Sloveniji v prihodnje.</p>
               <p>Želi še kdo razpravljati? Izvolite, gospa Uhan.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp16">

               <speaker>MARJETKA UHAN:</speaker>

               <p>Hvala lepa za besedo. Vprašanje kršenja človekovih pravic ste iz tega poročila
               sorazmerno široko predstavili. Sama pa se sprašujem, ali je to res odraz, resničen
               odraz stanja, v katerem živimo? Na primer, zbodel me je podatek, da je vsaka sedma
               ženska že bila posiljena. To je res zaskrbljujoče, če je to dejansko tako.</p>
               <p>Potem pa tudi en stavek čisto proti koncu, da so kmečki otroci, nekako pomagajo pri
               kmečkih opravilih. Sama ne vidim to kot kakšno izkoriščanje otrok. To je dejansko
               stanje, da kmečki otroci se nekako navajajo na delo mogoče bolj zgodaj kot mestni.
               Tudi ne vidim v tem nič slabega. Mislim da je tudi med kmečkimi otroki manj nasilja,
               manj negativnih pojavov, kot so narkomani in podobno. Zato se mi zdi tako poročanje
               mogoče nekorektno.</p>
               <p>Hvala lepa.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp17">

               <speaker>PREDSEDNICA MAG. MAJDA POTRATA:</speaker>

               <p>Hvala gospa Uhan. Saj tudi sama vidim zadevo v enem segmentu pri tej zadnji pripombi
               malo drugače, kot je tu v poročilu zapisano. Jaz tudi dvomim, da je mogoče samo za
               kmečko okolje reči, da je večji del gospodinjskega dela na plečih žensk, je verjetno
               v marsikakšnem okolju tudi v mestu tako da je nesorazmerje v deležu različno. In to
               ni regionalno in okoljsko pogojeno.</p>
               <p>Hvala.</p>
               <p>Prosim, gospa Širca, izvolite.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp18">

               <speaker>MAJDA ŠIRCA:</speaker>

               <p>Hvala lepa. Eno vprašaje, ki je vezano na neko informacijo, in bi pravzaprav želela,
               da bi vlada odgovorila, mogoče tudi predstavnik ministrstva. Berem da, oziroma
               poročila gredo v smer ukinitve neke medresorske strokovne skupine za človekove
               pravice, enake možnosti, ki je delovala do sedaj v vladi. Informacije so bile
               posredovane v tem smislu, da bi se tovrstna komisija, strokovna skupina, medresorsko
               telo, ki je skrbelo do sedaj za uresničevanje in skrb nad človekovimi pravicami in
               temeljnimi svoboščinami, sedaj ne bilo več potrebno. Ali morebiti obstaja kakšna
               informacija več, zakaj je prišlo do take odločitve? Hvala.<stage type="mag"/>
               </p>
            </sp>
            <sp xml:id="SDT4-KZPTZČPIEM-Redna-004-2005-03-30.sp19">

               <speaker>PREDSEDNICA MAG. MAJDA POTRATA:</speaker>

               <p>Hvala tudi vam. V današnjem Delu sem brala o tem, da je nekaj delovnih skupin
               ukinjenih ali na novo imenovanih, pa vas gospod državnih sekretar sprašujem, ali
               morebiti nam lahko odgovorite na to vprašanje? Če ne, pa ga bomo posredovali vladi in
               pridobili informacijo v zvezi s tem.</p>
               <p>Izvolite.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp20">

               <speaker>DR. VINKO GORENAK:</speaker>

               <p>Hvala lepa. Res je, da je vlada pripravila en pregled delovnih skupin, rezultatov
               dela, in določene delovne skupine ukinila, nekatere na novo ustanovila. Za konkretno
               skupino pa ne bi vedel, tako da bi bilo potrebno postaviti vprašanje.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp21">

               <speaker>PREDSEDNICA MAG. MAJDA POTRATA:</speaker>

               <p>Hvala lepa. Torej predlagam, da pridobimo informacijo v zvezi s tem, ker je iz
               drugih dokumentov tudi mogoče, iz poročil skratka. Jaz se lahko sklicujem samo na
               poročila v medijih. Nimam pa druge natančnejše, ali bolj verodostojne informacije v
               zvezi s tem.</p>
               <p>Še kaj morebiti? Če ne, potem prosim, predlagam, da zaključimo razpravo in sprejem
               sklepa. Sprejema se informacija o poročilu State Departmenta o stanju človekovih
               pravic v Sloveniji za leto 2004.</p>
               <p>Kdo podpira ta sklep? Ugotavljam, da je soglasno sprejet. S tem zaključujem 3. točko
               dnevnega reda.</p>
               <p>In prehajam na <title>4. TOČKO DNEVNEGA REDA - ZAHTEVA PREDSEDNIKA DRŽAVNEGA ZBORA, DA
                  SE KOMISIJA OPREDELI DO POSEBNEGA POROČILA VARUHA ČLOVEKOVIH PRAVIC O PROBLEMATIKI
                  IZBRISANIH. </title>
               </p>
               <p>K tej točki ste dobili tri priloge. In sicer dopis predsednika državnega zbora, dopis
               predsednika državnega zbora, zaprosilo predsednice komisije komisiji za poslovnik. In
               dopis predsednice komisije predsedniku državnega zbora.</p>
               <p>Ker se s to točko dnevnega reda ne srečujemo prvič, gre namreč za posebno poročilo
               varuha človekovih pravic o problematiki izbrisanih, ki ga je komisija na svoji seji
               že obravnavala, je bila v zvezi s tem opravljena in zaključena razprava. Je pa znano,
               da nismo takrat ob obravnavi sprejeli nobenega posebnega sklepa, ali priporočila, ker
               se je glasovanje izteklo tri za in tri proti. Zaradi tega, kot veste, točka dnevnega
               reda ni bila uvrščena na sejo državnega zbora.</p>
               <p>In naj ponovno pojasnim, da vidim stvari takole. Obravnava posebnega varuhovega
               poročila je končana. Vprašanje, ki se zastavlja je, ali je tako, kot je bilo poročilo
               seje komisije, komisijo smo takrat imeli 2. februarja, ali je bila takrat, torej, ali
               so bili izpolnjeni pogoji za uvrstitev na sejo državnega zbora? Razlage so različne.
               Če bi analogijo potegnila z že neko odločitvijo v zvezi s predlogom ustavnih sprememb
               v prejšnjem mandatu, je državni zbor točko uvrstil na sejo državnega zbora, s tem da
               je bilo stališče, ali priporočilo oblikovano na seji državnega zbora. In sprejeto na
               seji državnega zbora.</p>
               <p>Jaz sem na sejo poslovniške komisije 14. aprila povabljena, ker<stage type="mag"/>(Nadaljevanje) bo poslovniška komisija takrat moje zaprosilo
               posebej obravnavala. In govora je, o 272. členu poslovnika, po katerem bi komisija
               morala pripraviti točko dnevnega reda tako daleč, da bi bilo sprejeto tudi
               priporočilo.</p>
               <p>To so informacije, ki jih imam ta hip. In vas vabim k besedi. .../Glas v ozadju./...
               Prosim? .../Glas v ozadju./... Gospod Zamernik, izvolite, če bi za magnetogram
               povedali tole.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp22">

               <speaker>BOGOMIR ZAMERNIK:</speaker>

               <p>Vi ste opisali, v gradivu poslali vprašanja, ki ste jih naslovili na poslovniško
               komisijo. Mislim da nima smisla, da dokler ne dobimo tega odgovora, da sploh tu o
               čemerkoli razpravljamo. Ko dobimo te odgovore, tako kot ste tudi že nakazali, v tem
               dopisu, ki ste ga poslali predsedniku državnega zbora, v zadnjem stavku, "na prošnjo
               iz vašega dopisa se bom nemudoma odzvala, ko bom prejela mnenje komisije za
               poslovnik". Tako ste zapisali. In jaz se s tem strinjam. In ko to dobimo, bomo
               govorili naprej.</p>
               <p>Hvala.</p>
            </sp>
            <sp xml:id="SDT4-KZPTZČPIEM-Redna-004-2005-03-30.sp23">

               <speaker>PREDSEDNICA MAG. MAJDA POTRATA:</speaker>

               <p>Še kakšno drugo mnenje prosim? Potem jaz predlagam, da to točko prekinemo na tej
               točki, in jo nadaljujemo, ko dobimo odgovor poslovniške komisije.</p>
               <p>Ali soglašate s tem predlogom? Ugotavljam, da je taka odločitev sprejeta.</p>
               <p>Tako, s tem je 4. točka dnevnega reda sklenjena.</p>
               <p>In sprašujem, ali ima v okviru <title>5. TOČKE - RAZNO</title>
               </p>
               <p>kdo kakšno pobudo, kakšno mnenje?</p>
               <p>Če ne, se vam vsem sodelujočim zahvaljujem za udeležbo in sodelovanje. In s tem
               zaključujem 4. redno sejo komisije za peticije ter za človekove pravice in enake
               možnosti.</p>
               <p>Hvala lepa.</p>
               <p>(Seja se je končala 30. marca 2005 ob 10.17 uri.)</p>
            </sp>
         </div>
      </body>
   </text>
</TEI>
