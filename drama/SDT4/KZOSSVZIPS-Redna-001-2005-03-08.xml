<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-KZOSSVZIPS-Redna-001-2005-03-08">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Komisija za odnose s Slovenci v zamejstvu in po svetu</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">CAC8EB8540C56E2AC1256FAA004A6C4A</idno>
               <idno type="custom" subtype="day">2E9F90D1B967BF62C1256FC0003676F0</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=2E9F90D1B967BF62C1256FC0003676F0</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-KZOSSVZIPS-Redna-001-2005-03-08.KZOSSVZIPS" n="001">
               <name>Redna</name>
               <date when="2005-03-08"/>
            </setting>
         </settingDesc>
         <particDesc>
            <listOrg>
               <org xml:id="SDT4-KZOSSVZIPS-Redna-001-2005-03-08.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-KZOSSVZIPS-Redna-001-2005-03-08.KZOSSVZIPS">
                        <orgName key="KZOSSVZIPS">Komisija za odnose s Slovenci v zamejstvu in po svetu</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">KOMISIJA DRŽAVNEGA ZBORA REPUBLIKE SLOVENIJE ZA ODNOSE S SLOVENCI V ZAMEJSTVU IN PO SVETU</stage>
            <stage type="session">1. seja</stage>
            <stage type="date">(8. marec 2005)</stage>
            <stage type="chairman">Sejo je vodil mag. Janez Kramberger, predsednik komisije.</stage>
            <stage type="time">Seja se je pričela ob 14.06 uri. </stage>


            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Spoštovani prisotni. Lepo pozdravljeni. Začenjamo 1. redno sejo komisije državnega
               zbora Republike Slovenije za odnose s Slovenci v zamejstvu in po svetu. Naj uvodoma
               čestitam vsem damam, ki so danes tukaj prisotne za njihov praznik.</p>
               <p>Preden nadaljujemo, moram povedati, da se je kolegica Maria Pozsonec opravičila.
               Danes ne bo prisostvovala na tej seji. In tako preidemo na predlog dnevnega reda, ki
               ste ga dobili s sklicem. Kolega Samo Bevk me je predvčerajšnjim, poslal predlog za
               razširitev dnevnega reda in sicer, da se razširi dnevni red s točko problematika
               financiranja Slovenske izseljenske matice v letu 2005. V skladu s poslovnikom je
               kolega Bevk tudi pripravil gradivo in tudi predlog sklepa. Tako, da je formalno vse v
               skladu s poslovnikom in predlagam, da tudi v skladu s poslovnikom odločimo o tej
               razširitvi. Kolega Bevk želiš o tem? Izvoli.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa gospod predsednik. Lep pozdrav vsem skupaj. Jaz sem 3. marca predsedniku
               komisije predlagal v skladu s 64. členom poslovnika razširitev dnevnega reda, s
               točko, ki jo je predsednik prej že omenil. Skliceval sem se na pismo, ki ga je naši
               komisiji poslanska Slovenska izseljenska matica in ki v svojem dopisu pravi, da pač s
               sredstvi, ki jim jih je določil Urad Republike Slovenije za Slovence v zamejstvu in
               po svetu, ne bodo zmogli sfinancirati svoje dejavnosti niti v prvem četrtletju, niti
               v celem letu 2005. Jaz sem kot gradivo priložil to pismo.</p>
               <p>Namreč leta 2005 je v proračunu bistveno več sredstev kot s tem sklepom urada
               oziroma pogodbo bilo določeno za delovanje Slovenske izseljeniške matice, tako da bo
               ta ustanova oziroma društvo imelo zelo, zelo velike težave pri uresničevanju svojega
               programa. Poleg tega sem kot gradivo, poleg pisma matice, priložil še pogodbe o
               sofinanciranju med matico in uradom, pogodbo o sofinanciranju za obdobje od 1.1.2005
               do 30. aprila 2005 in seveda tudi sprejeti proračun Republike Slovenije za leto 2005,
               ki za delovanje Slovenske izseljeniške matice predvideva bistveno več sredstev kot je
               iz te pogodbe razvidno. Tudi, če bi <gap n="..."/><stage>/Nerazumljivo./</stage><gap n="..."/> financirali to društvo, bi
               seveda to društvo moralo prejeti več denarja, zato predlagam, da se dnevni red
               današnje seje razširi s točko 4. problematika financiranja Slovenske izseljenske
               matice za leto 2005. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega Samo. Mislim, da se, mogoče se nisva razumela. Jaz sem dejal, da so
               čisto vsi pogoji, da se je vse pripravilo, tako kot je potrebno in sploh ne
               problematiziram tega, da ne bi tega obravnavali. To, kar si povedal boš lahko najbrž
               povedal tudi v sami razpravi. Tako, da prosim kolegi, da odločimo o tej
               razširitvi.</p>
               <p>Kdo je za? <stage>(5 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>Torej to točko bomo obravnavali kot 4. točko dnevnega reda.</p>
               <p>Sedaj pa prehajamo na <title>1. TOČKO DNEVNEGA REDA - SMERNICE ZA PRIPRAVO STRATEGIJE
                  REPUBLIKE SLOVENIJE DO SLOVENCEV V SOSEDNJIH DRŽAVAH.</title>
                   K tej točki so vabljeni urad
               predsednika Republike Slovenije, urad predsednika vlade, urad vlade Republike
               Slovenije za Slovence v zamejstvu in po svetu, ministrstvo za zunanje zadeve in tudi
               komisija državnega sveta za mednarodne odnose in evropske zadeve. Vse lepo
               pozdravljam! Posebej pozdravljam državnega sekretarja, gospoda Pukšiča.</p>
               <p>K tej točki ste dobili tudi predlog smernic za pripravo strategije Republike
               Slovenije do Slovencev v sosednjih državah kot delovno gradivo, ki je nastalo na
               osnovi posveta, ki smo ga imeli 20. januarja 2005. Prejeli ste tudi prispevke s tega
               posveta in tudi zapise o pogovorih, ki smo jih opravili v naši komisiji. Tako da so
               pravzaprav dani vsi pogoji, če tako rečem, da lahko o teh smernicah za pripravo
               strategije Republike Slovenije do Slovencev v sosednjih državah tudi razpravljamo in
               odločamo. Potem, ko bo naša komisija te smernice sprejela, bomo to poslali na vlado,
               ker strategijo sprejema vlada, in to bo tudi osnova vladi, da bo lahko čim prej to
               strategijo pripravila in jo tudi sprejela.</p>
               <p>Preden vam dam besedo, želim povedati - najbrž ste si vsi ta gradiva prebrali -, da
               smo naknadno opazili nekaj, vsaj dve redakcijski napaki, ki ju bomo potem tudi v
               čistopisu lahko spremenili. Na 3. strani pod točko 3, drugi odstavek, v prvi vrsti na
               koncu je namesto <q>"nacionalnega"</q> treba napisati <q>"narodnega"</q>. In potem na naslednji
               strani, v 8. točki, tretji odstavek, tretja vrstica na koncu, kjer piše <q>"med
               gospodarskimi subjekti"</q>, namesto <q>"v obeh"</q> se mora zapisati <q>"v Sloveniji in v
               sosednjih državah"</q>.</p>
               <p>Potem je pa še ena vsebinska zadeva, ki jo dajemo tudi kot predlog. To bi pa
               zapisali na 2. strani pod točko 2, in sicer šesti odstavek, kjer bi zapisali, da
               <q>"Republika Slovenija se zaveda pomena delovanja slovenskih katoliških misij v
               sosednjih državah pri ohranjanju in krepitvi slovenske identitete. Njihovo vlogo naj
               vlada Republike Slovenije ustrezno upošteva pri pripravi strategije."</q> To je pa kot
               dodatek k temu.</p>
               <p>Toliko v pojasnilo. Sedaj pa dajem besedo vabljenim k tej točki in tudi kolegom; ker
               pač kolegice poslanke danes ni, samo kolegom. Kdo želi besedo? Ni želje po razpravi?
               Je vse tako lepo, jasno zapisano in pregledno, tako da ni nobenih pripomb? Kolega
               Franc Žnidaršič.</p>
            </sp>
            <sp who="SDT4:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Hvala lepa. Mislim, da so te smernice v glavnem povzele vso vsebino, ki je bila
               predmet razprave na takratni seji, ko smo to pripravljali. Seveda, pri tem pa ni
               mogoče trditi, da je to idealno zastavljena  politika delovanja naše komisije, zato bi bilo lepo
               slišati, kaj o tem menijo tisti, ki takrat niso bili zraven oziroma naši predstavniki
               iz zamejstva. Samo toliko. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Mislim, kolega Žnidaršič, da si te seje nismo zamislili na tak način, da bi mi
               ponovno odpirali vse zadeve. Zato smo pripravili ta posvet o pripravi strategije in
               takrat so vsi vabljeni imeli možnost, pa tudi kasneje dati pismene prispevke, in tu
               je vse skupaj pravzaprav posneto. Jaz bi mogoče izzval državnega sekretarja, če bi
               lahko nam vsaj dal mogoče - ker nedvomno dobro pozna tudi ta dokument in tudi delo s
               tega področja -, če bi mogoče lahko vsaj postavil nek okvir, kdaj bi se lahko
               nadejali, da bo vlada sprejela to strategijo. Ker prepričan sem, da bi morala ta
               strategija biti na vladi prej sprejeta, preden bomo dobili v državni zbor tudi zakon
               o Slovencih v zamejstvu in po svetu. Če lahko mogoče malo ta timing razdelate.</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Hvala lepa, gospod predsednik. Gospodje poslanci in ostali prisotni! Predlog sklepov,
               ki jih komisija predlaga v zvezi s strategijo Republike Slovenije do Slovencev v
               sosednjih državah, je dobro izhodišče, in vesel sem, da se na tem področju tako hitro
               ukvarja tudi sama komisija z vsebino. Seveda, pravno izhodišče izhaja iz 5. člena
               ustave, potem iz resolucije iz leta 1996 in iz resolucije iz leta 2002. Mogoče kot
               doprinos k finalizaciji zakona, ki smo ga, kot veste, pripravljali prav na tej
               komisiji v prejšnjem mandatu, ob zaključku zadnjega leta pa še posebej intenzivno,
               bodo doprinesli tudi ti sklepi k smernicam strategije Republike Slovenije do
               Slovencev v sosednjih državah.</p>
               <p>Kar se tiče urada, bo po teh sprejetih sklepih se intenzivno vključil - že tudi do
               sedaj je intenzivno sodeloval v sami razpravi -, da bo doprinesel še tisti del, ki ga
               urad lahko doprinese. In bomo potem takšen predlog strategije Republike Slovenije
               poslali tudi v vladno proceduro. Seveda ne bi želel prejudicirati terminov, kdaj bo
               vlada to dala v svoja delovna telesa in potem v sprejem sami vladi. Lahko povem le
               to, da bo komisija to dodelala, še preden bo poslala zakon v vladno proceduro, potem
               pa vlada v parlamentarno. Naš urad bo zakon poslal v vladno proceduro proti koncu
               naslednjega meseca. Tako da pravzaprav dosti časa ni in tudi dosti časa za dopolnitev
               te strategije ne bo. Naredili bomo pač vse, kar je v naši moči, kljub vsemu
               aktualnemu delu, ki se tudi v zvezi z razpisom  odpira. Zaključil se je razpis za Slovence po svetu, v
               teku je razpis za Slovence v zamejstvu. In glede na kadrovsko zasedbo in, jasno, tudi
               notranjo organiziranost ter vsebinsko zastavljanje dela urada še ni zaključeno, ker,
               kot veste, od 3. decembra, ko je nastopila nova vlada, je to pač politično vnesen
               urad v kabinet predsednika vlade, zdaj pa je treba še vse ostale elemente
               vzpostaviti, da bo lahko tudi funkcioniral tako, kot je zamišljeno in kot je zapisano
               v sklepu o ustanovitvi urada. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Lepa hvala, državni sekretar. Kolega Aleš Gulič želi besedo.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Ko sem pregledoval tole zadevo, moram reči, da se z večino zadev v grobem strinjam.
               Pri kulturi in medijih pa imam vendar nekaj pripomb. Namreč, vseskozi se govori o
               ohranjanju slovenske identitete, kulture in tako naprej, zelo malo pa o razvoju tega
               v zamejstvu. Treba je namreč vedeti, da je velikokrat že tako ali tako naš pogled na
               kulturno delovanje na obrobju slovenskega jezikovnega in kulturnega prostora
               malce<gap n="..."/>, tudi folklorno se gleda. Zato bi predlagal, da se vendar ta del besedila
               tudi razvojno preoblikuje oziroma da se doda vsaj ena beseda, in sicer tako, da bi
               besedilo glasilo: <q>"Republika Slovenija mora vsestransko podpirati prizadevanja za
               razvoj slovenske identitete, kulture in kulturne rasti ter ohranjanje kulturne
               dediščine."</q> Namreč, gre za dvoje. Gre za tisto, kar se dogaja sinhrono v tem svetu in
               se vendarle odziva, drugo je pa tisto, kar je minilo, in je podlaga pravzaprav za vse
               to. Mislim, da sta oba parametra pomembna in da tudi volja matice mora biti takšna,
               da se oboje razvija, saj to plemeniti pravzaprav celoten slovenski kulturni prostor.
               Samo toliko. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Aleš Gulič. Mislim, da je to zelo vsebinski predlog. Res, beseda
               razvoj, ki je tudi ključnega pomena na nek način, je tukaj izpadla. In mislim, da v
               tem predlogu mirno lahko na tak način to tudi dopolnimo. Besedo želi kolega Koren.
           </p>
            </sp>
            <sp who="SDT4:KorenDrago">

               <speaker>DRAGO KOREN:</speaker>

               <p>Hvala. Moram reči, da na posvetu takrat nisem mogel sodelovati. In ko sem potem
               gledal te smernice za pripravo strategije, moram pohvaliti, bil sem presenečen, ker
               je dovolj jasno, zgoščeno in ne preobširno. Se pravi, da se da z ne preveč besed
               zajeti tisto bistvo, in mislim, da so to dobre smernice, da bo lahko vlada pripravila
               dober program. Samo toliko. Hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Koren. Besedo želi državni svetnik, gospod Jožef Jeraj. No, se
               opravičujem, gospod Jeraj, kolega Bevk želi še prej besedo. Izvoli.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa, gospod predsednik. Torej, moram povedati, da podpiram smernice za
               pripravo strategije Republike Slovenije za Slovence v sosednjih državah. Mislim, da
               je bil tudi posvet, ki ga je naša komisija organizirala letos v januarju, zelo
               koristen za pripravo te strategije. Bi pa rad opozoril, da je v bistvu skrajni čas,
               da se lotimo tega dokumenta. Namreč, slovenska narodna skupnost v sosednjih državah
               je pomemben most povezovanja in sodelovanja med sosednjimi državami.  Žal pa so se prav v zadnjem
               obdobju odnosi med sosednjimi državami in Slovenijo nekako, bi rekel, poslabšali. Tu
               bi sicer omenil v prvi vrsti v zvezi s sosednjo Italijo to, da že štiri leta zaščitni
               krovni zakon, ki je bil sprejet v italijanskem parlamentu, ni zaživel in je to, kot
               vsi pravijo, zgolj mrtva črka na papirju. Tako da je to eno pomembnih odprtih
               vprašanj. Potem imamo v zvezi s sosednjo prijateljsko Avstrijo problem nasledstva
               avstrijske državne pogodbe in celovite uveljavitve 7. člena te pogodbe, kar tudi ni v
               celoti izvršeno. V zvezi s Hrvaško bi omenil pred nekaj leti izbris iz ustave hrvaške
               republike. In seveda tudi problematika, ki je v sosednji Madžarski tudi aktualna, ki
               ni vedno najbolj ugodna za našo narodno skupnost.</p>
               <p>Tako da mislim, da je prav, da vlada Republike Slovenije kot nosilec te strategije,
               kot temeljni nosilec, pripravi ta dokument in ga čim prej pošlje v državni zbor. In
               to bo tudi priložnost, da bomo v državnem zboru spregovorili o tej problematiki. Kot
               veste, sem na to temo na prejšnji seji spraševal tudi predsednika vlade Janeza Janšo
               in predlagal razpravo na njegov odgovor na prvi naslednji seji. Žal, ta predlog
               seveda ni bil sprejet. V poslanski skupini Združene liste socialnih demokratov smo se
               pa zavzeli za to, da bi podprli predlog nacionalne stranke, da bi to na neki izredni
               seji obravnavali, kajti ne gre za nobene izredne razmere v teh odnosih. Tako da pač
               strategija bo prišla na dnevni red in takrat bomo lahko tudi o teh problemih
               spregovorili, kajti diskusija, ki sem jo hotel v imenu poslanske skupine odpreti v
               državnem zboru, je bila predvsem ta, da bi se pogovorili o problematiki slovenske
               narodne skupnosti v sosednjih državah.</p>
               <p>Mislim, da bi pri pripravi te strategije vlada morala aktivno vključiti tudi
               predstavnike zamejskih organizacij, predvsem predstavnike slovenske manjšinske
               koordinacije, da bodo aktivno soustvarjali to strategijo. Kajti prav predstavniki
               manjšin so bili tisti, ki so večkrat nas opozorili, da pogrešajo sprejetje te
               strategije, in brez njihovega aktivnega sodelovanja, mislim, da ta dokument ne bo
               tako dober, kot bi sicer lahko bil.</p>
               <p>Posebej bi opozoril pri pripravi te strategije, da bo ustrezno vključena v to
               strategijo tudi problematika financiranja manjšinskih organizacij, društev, ustanov,
               in da ne bomo tukaj prezrli krovnih organizacij, kot je bilo to sedaj čutiti. Bilo je
               večkrat povedano tudi s strani obeh krovnih organizacij v sosednji Italiji, da niso
               zadovoljni s spremembo načina financiranja, kot ga pripravlja urad.  To sta predstavnika obeh krovnih
               organizacij, gospoda Pahor in Pavšič, povedala tudi na petkovem sestanku Kluba
               primorskih poslancev v Izoli, kajti to neformalno obliko delovanja interesne skupine
               poslancev, ki izhajamo iz Kluba primorskih poslancev, smo letos obogatili tudi na ta
               način, da bomo na vse sestanke vabili predstavnike naše manjšine in tudi izvoljene
               poslance v deželnem parlamentu Furlanije-Julijske krajine. In ta sestanek, ki je bil
               v petek v Izoli, je bil zelo koristen. Tako da bi tu res apeliral na predstavnike
               vlade in državnega sekretarja, da razmislijo o tem, kako bo poglavje financiranja
               manjšine v tej strategiji tudi zapisano, kajti to je eno najbolj občutljivih
               vprašanj. Konec koncev že iz svojih lastnih izkušenj vem - tri mandate sem član te
               komisije in vedno so bili problemi pri financiranju posameznih organizacij. In
               mislim, da bi lahko s to strategijo stvari tudi postavili tako, kot morajo biti.</p>
               <p>Apeliram na to, da vlada strategijo čim prej pripravi in jo pošlje v državni zbor.
               Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Samo Bevk. V 16. točki teh smernic smo tudi zapisali, da je
               predstavniško telo, ki pred Republiko Slovenijo in Evropsko unijo predstavlja ter
               zastopa avtohtono slovensko narodno skupnost v sosednjih državah, je Slomak. In tudi
               ta posvet, ki smo ga imeli 20. januarja, je bil prav na pobudo Slomaka, tako da je
               tukaj veliko njihovih vsebinskih predlogov oziroma njihove vsebine v teh
               smernicah.</p>
               <p>Kar se pa tiče obravnavanja strategije, pa mislim, da bo na osnovi tega dokumenta
               vlada pripravila strategijo in je najbrž potem državni zbor ne bo več obravnaval, ker
               državni zbor v skladu s poslovnikom obravnava nacionalne strategije. In zdaj ne vem,
               če bo ta nosila naslov nacionalna, potem jo bo državni zbor obravnaval, drugače pa
               ne. Kot rečeno, pa pričakujemo čim prej, da bo vlada to sprejela in tudi poslala v
               državni zbor zakon.</p>
               <p>Besedo želi še državni svetnik, gospod Jožef Jeraj. Potem bomo pa počasi zaključili
               to točko dnevnega reda. Izvolite.</p>
            </sp>
            <sp who="SDT4:JerajJožef">

               <speaker>JOŽEF JERAJ:</speaker>

               <p>Gospod predsednik, lepa hvala za besedo. Lep pozdrav tudi vsem udeležencem današnje
               seje s strani državnega sveta! Državni svet, kot poznate, se dosti intenzivno ukvarja
               s problematiko Slovencev v zamejstvu in po svetu. Praktično so vsak mesec izdali
               kakšno pobudo ali iniciativo vladi ali za javnost, s katero opozarjamo na nerešene
               probleme slovenske manjšine v Italiji in Avstriji, pa tudi na Madžarskem in Hrvaškem.
               Torej, želel bi s tega vidika, da bi se tudi vloga državnega sveta v tej strategiji,
               v točki 2, primerno opredelila. Mislim, da bi to bilo koristno tudi s čisto državnega
               stališča; čim več organizacij se ukvarja s to problematiko, tem bolj je problematika
               jasna in tudi bolj prezentna v javnosti. S tega vidika bi tudi povabil, gospod
               predsednik, tebe in tudi sekretarja za Slovence v zamejstvu in po svetu v ponedeljek
               na sejo, ko bomo na naši komisiji obravnavali to isto strategijo. Že vnaprej pa lahko
               povem, da smo te točke oziroma to problematiko, ki je bila na tem zasedanju v
               državnem zboru oziroma na posvetu v državnem zboru, obravnavali in smo se z
               zaključki, ki so bili takrat evidentni, tudi strinjali. Tako da ni dileme, da se ne
               bi strinjali tudi s to strategijo. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, gospod Jožef Jeraj. 
               Imate mogoče predlog, kako bi dopolnili to 2. točko in kje?</p>
            </sp>
            <sp who="SDT4:JerajJožef">

               <speaker>JOŽEF JERAJ:</speaker>

               <p>Če ga lahko dam naknadno. Jaz ga nisem zdaj oblikoval, ampak konkretno v 2. točki naj
               bi to bilo.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Boste vi potem to kot komisija državnega sveta poslali na vlado, ta vaš predlog,
               dodatno. Dobro.</p>
               <p>Želi še kdo besedo v zvezi s to točko? Ugotavljam, da ne. Predlagam, da sprejmemo
               sklep, da komisija sprejema smernice za pripravo strategije Republike Slovenije do
               Slovencev v sosednjih državah in predlaga vladi Republike Slovenije, da čim prej
               sprejme ustrezno strategijo do Slovencev v sosednjih državah in pri tem upošteva te
               smernice, ki jih je komisija sprejela.</p>
               <p>Želi kdo razpravljati o takšnem sklepu? Ugotavljam, da ne.</p>
               <p>Kdo je za tak sklep? <stage>(6 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem zaključujem 1. točko dnevnega reda.</p>
               <p>Prehajamo na <title>2. TOČKO DNEVNEGA REDA.</title>
               </p>
               <p>Za 2. točko dnevnega reda se je za začetek opravičil državni sekretar, gospod Franci
               Rokavec, ki je tudi vabljen na to sejo, iz službe vlade Republike Slovenije za
               lokalno samoupravo in regionalni razvoj. Pričakujemo, da se nam bo tekom te točke
               pridružil.</p>
               <p>K tej točki so vabljeni tudi dr. Karl Hren, slovenska gospodarska zveza v Celovcu,
               ki ga lepo pozdravljam. Vabljen je tudi dr. Erik Švab, urad za Evropo pri slovenskem
               deželnem gospodarskem združenju v Trstu. Tudi gospoda Švaba lepo pozdravljam.</p>
               <p>K tej točki ste, kolegi, dobili predstavitev dejavnosti urada za Evropo pri
               slovenski deželni gospodarski zvezi v Trstu. Predlagam, da uvodoma zaprosimo dr.
               Švaba in dr. Hrena, da nam kolikor se da na kratko in strnjeno predstavita njihovo
               dejavnost. Nato pa smo pripravili na osnovi tega gradiva tudi nekaj sklepov, ki ste
               jih dobili pisno na klopi oziroma vam jih služba ravnokar deli, in potem bomo tudi o
               teh sklepih odločali. Kdo želi prvi besedo, dr. Hren ali dr. Švab? Dr. Hren,
               izvolite.</p>
            </sp>
            <sp who="SDT4:HrenKarl">

               <speaker>DR. KARL HREN:</speaker>

               <p>Samo toliko, da se to razdeli, ker so tu tudi podatki o delovanju slovenske
               gospodarske zveze.</p>
               <p>Mi smo se srečali že pred približno par tedni v Tinjah in sem tudi že tedaj na
               kratko predstavil delovanje slovenske gospodarske zveze. Tudi tedaj sem že poudaril
               pomen gospodarstva za razvoj slovenske manjšine nasploh. Zavedati se moramo, če
               pogledamo zgodovinski razvoj slovenske manjšine, da je bila prav gospodarska
               situacija za manjšino ključnega pomena, kako se razvija, s kakšno samozavestjo lahko
               zastopa svoje interese in kako se tudi ohranja. Danes imamo na Koroškem situacijo, in
               dober indikator za povezovanje med gospodarstvom in manjšinskim razvojem je, na
               primer, tudi to, da so kmetje, ki so gospodarsko neodvisni, nekje dosti manj podlegli
               asimilaciji kot na primer delavci, ki so bili seveda izpostavljeni, ko so delodajalci
               pritiskali na razne ljudi. Ker niso bili gospodarsko neodvisni, so morali potem tudi
               kloniti narodnopolitično in pogostokrat je bilo tako, da so potem ti ljudje se tudi
               asimilirali.  Tako, da imamo
               mi zelo tesno povezavo med gospodarsko samostojnostjo manjšine in pa tudi
               manjšinjskim razvojem na sploh. Smisel gospodarske zveze je v tem, da krepi to
               gospodarsko situacijo slovenske manjšine, in da potem skuša tudi s svojo dejavnostjo
               prispevati k temu, da se tako gospodarstvo slovenske manjšine krepi kakor tudi
               gospodarska situacija v obmejnem pasu samem, da imamo mi razna delovna mesta za naše
               pripadnike, in da potem imajo tudi naši pripadniki ustrezno samozavest, tudi
               gospodarsko neodvisnost, da razne politične cilje na primer tudi zahtevajo za
               določeno vehemenco. Ti okvirni pogoji za gospodarsko sodelovanje med Republiko
               Slovenijo in pa Avstrijo seveda s časom spreminjajo. Mi imamo še dobro v spominu
               situacijo v 80. letih, ko smo mi imeli na primer na avstrijskem Koroškem celo vrsto
               mešanih firm, avstrijsko-slovenskih, ki so bile v glavnem usmerjene in pa eksport in
               mi smo imeli na primer na tem sektorju okoli tisoč delovnih mest tedaj. To je bilo
               seveda za slovensko manjšino izredno pomembno, saj smo s temi delovnimi mesti nekje
               tudi zelo močno krepili samozavest slovenske manjšine. S propadom Jugoslavije so
               pravzaprav te import-eksport firme propadle in od vseh teh podjetij sta ostali samo
               dve podjetji, ki sta se še naprej nekje s produkcijo ukvarjale, in ki so še naprej
               imela redno zaposleno delojemalce. Vsa ostala podjetja so propadla. Sedaj z vstopom
               Avstrije v Evropsko unijo in seveda še prav posebej z vstopom Republike Slovenije v
               Evropsko unijo se je ponovno situacija zelo korenito spremenila. Mi imamo nove
               možnosti gospodarskega sodelovanja in pa moja naloga danes je, kako izkoristimo te
               nove možnosti, ki jih daje Evropska unija.</p>
               <p>Jaz bi se danes, ker je to časovno omejeno, osredotičil predvsem na področje raznih
               evropskih podpor, ker se mi zdijo ravno te podpore ključnega pomena za tesno
               gospodarsko sodelovanje. Izkušnja slovenske manjšine na tem področju v zadnjih letih
               so takšne, da smo mi izvedeli v zadnjih letih celo vrsto uspešnih evropskih
               projektov. V glavnem so ti projekti bili povezani s programom Interreg, deloma tudi s
               programom kulture in medija, v glavnem kot rečeno pa je to bilo težišče na programu
               Interreg. In samo iz programa Interreg je uspelo slovenski manjšini ali da je sama
               nositeljica projektov ali pa kot partner določenega projekta pridobiti v tem
               programskem obdobju, to se pravi od leta 2000 naprej okoli 3,3 milijonov evrov. Med
               take projekte na primer sodi tudi projekt slovenske gimnazije dvojezičnega pouka v
               okviru Kugerjevih razredov in, to se pravi, tukaj bi se dalo celo vrsto projektov
               našteti. Problem, ki pa je nastal oziroma katerega mi imamo, je pa ta, da zaradi
               določene finančne zahtevnosti projekta pa tudi zaradi manjkajočega know howa
               pravzaprav samo določene, relativno malo številne instiutcije slovenske manjšine
               zaprošajo za takšne Interreg projekte ali pa tudi za druge denarje še iz Evropske
               unije. In da je bilo seveda ključnega pomena, da skušamo nagovoriti čim več struktur
               slovenske manjšine, da zaprosijo za ustrezen denar iz teh evropskih skladov, in da
               potem s tem denarjem financirajo svojo dejavnost. Iz tega razloga je tudi lansko leto
               slovensko gospodarska zveza obdolžila pri uradu poseben projekt, ki je bil namenjen
               prav tej posodobitvi tega know howa. Slovenska gospodarska zveza na primer je samo
               lani zaključila dva velika Interreg projekta, eden v vrednosti 220 tisoč evrov, drugi
               v vrednosti 160 tisoč evrov in mi smo imeli določeno know how smo pa morali lani ta
               know haw še razširiti še glede drugih programov Evropske unije in smo skušali
               spodbujati to čezmejno sodelovanje v okviru raznih teh evropskih programov. Vmesna
               bilanca tega dela je takšna, da je nam uspelo pritegniti rzne strukture k
               udejstvovanju na tem področju. Mi smo imeli na primer samo lani jeseni v okviru
               razpisa sklada za male projekte in tudi rednega Interreg razpisa, vloženih projektov, ki skupaj tudi
               predstavljajo približno 100 tisoč evrov. To samo lani jeseni. Jaz tretiram vse to
               nekje kot začetek in treba je sedaj to dejavnost še okrepiti, dodatne strukture
               pridobiti, da se upajo zaprositi za ta denar iz Bruslja, da se tudi naučijo kako
               operativno ravnati s tem denarjem in nekje zelo zgledno to že več let opravlja na
               primer slovenska manjšina v Italiji in podobno situacijo je treba čim prej
               izpostaviti tudi na avstrijskem Koroškem. To se pravi, da pač čim bolj črpamo te
               obstoječe vire. Meni se glede perspektive in tudi ukrepov zdijo zelo centralne
               sledeče točke. Prvič, treba je nuditi raznim manjšinjskim strukturam na avstrijskem
               Koroškem čim boljšo tehnično pomoč kako priti do teh sredstev. To je seveda v prvi
               vrsti tudi naloga slovenske gospodarske zveze, torej nas samih.</p>
               <p>Drugič. Treba je gojiti in imeti tudi razne čezmejne stike stalno s temi ključnimi
               akterji na slovenski strani meje. To so predvsem razne območne zbornice, gospodarske
               zbornice in to so potem tudi razne regionalne agencije, ki so tisti naravni partner
               na slovenski strani.</p>
               <p>Tretjič. Izbor projektov. Tukaj je tako in tudi nekje to kaže odnos politike do
               manjšine, da smo na primer med tem na slovenski strani tudi kot slovenska gospodarska
               zveza vključeni v izbor raznih projektov v Sloveniji, da pa na primer na avstrijski
               strani tega nekje zelo zadržano nekje po malem popuščajo in nas tudi bolj
               vključujejo. To je seveda zelo bistveno, ker na primer en projekt je lahko zelo
               kakovostno napisan, kljub temu pa tega iz raznih političnih razlogov <gap n="..."/> potem konec
               koncev zavrnejo, predvsem seveda pri takih programih, kjer ima tehtno besedo
               zagotoviti tudi na primer dežela Koroška ali podobno. Prav zaradi tega smo tudi v
               okviru raznih kontaktnih komitejev, ki so bili na relaciji Slovenija - avstrijska
               Koroška, to tematiko vključevanja slovenske manjšine v sam izbor projektov tudi vedno
               spet tematizirali in nam je tudi uspelo, da to prida prav v sklep ene takšne mešane
               komisije Slovenija, Koroška, slej kot prej pa na primer avstrijska Koroška ne
               vključuje nobene od naših struktur v izbor teh Interreg projektov. To se pravi, to je
               treba izboljšati, na avstrijski strani. Na slovenski strani, kot rečeno, to kar dobro
               funkcionira.</p>
               <p>Četrtič. Programsko načrtovanje za obdobje od 2007 do 2013. Torej tista ključna
               finančna perspektiva za Interreg program in tudi za druge programe Evropske unije in
               tukaj je seveda prav tako tudi zelo važno, da se v to načrtovanje vključi tudi
               slovenska manjšina. To je po mojem absolutno tudi v pristojnosti Republike Slovenije,
               ki lahko merodajno sooblikuje programsko načrtovanje v tem prihodnjem obdobju in
               tukaj je treba v to načrtovanje vključiti tudi slovenske manjšine. Navsezadnje pa se
               mi zdi zelo pomembno sodelovanje ključnih struktur na tem področju. Meni se zdi,
               seveda predvsem gospodarska predstavništva slovenskih manjšin v Italiji in v
               Avstriji, sta takšna ključna elementa v Republiki Sloveniji predvsem seveda urad in
               tudi na primer druge slovenske manjšine, da ti ključni elementi sproti spremljajo ta
               proces, da se povezujejo, da izmenjajo izkušnje in se tudi med seboj podpirajo in
               potem na primer glede bodočega načrtovanja se tudi dogovarjajo kako naprej. Po mojem
               ti ključni elementi morajo sodelovati in pravzaprav, ko sem prej prebral te sklepe,
               ki jih danes načrtuje tudi ta komisija, se mi zdijo ti sklepi kar v redu, ker nekje
               tudi zelo dobro zajamejo prav ta področja oziroma tudi prav te zahteve, ki so iz naše
               stran pravzaprav zelo važne. Hvala za pozornost. Bi prosil, da vsaj nadaljnje reči
               rešimo v okviru raznih vprašanj oziroma diskusij.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, dr. Hren. Moram povedati tudi, da bo pri tej točki nastopil v uvodnem delu
               tudi predsednik zadružne kraške banke iz občin, gospod Sergej Stančič.  Se opravičuje, ker vas prej v
               uvodu nisem, sem spregledal ta del. Zdaj prosim dr. Švaba, če lahko vi predstavite.
               Izvolite.</p>
            </sp>
            <sp who="SDT4:ŠvabErik">

               <speaker>DR. ERIK ŠVAB:</speaker>

               <p>Hvala za besedo. <gap n="..."/><stage>/Ni vključen, nerazumljivo./</stage><gap n="..."/> tako zastavili, tako da bi
               prosil predsednika slovenskega deželnega gospodarskega združenja
               <gap n="..."/><stage>/Nerazumljivo./</stage><gap n="..."/> če bi naredil uvod na tem, kaj je slovensko gospodarstvo v
               Italiji, zakaj je pomembno in zakaj lahko pomaga pri vzpostavljanju in čim boljšem
               razbijanju čezmejnih stikov. In potem bomo<gap n="..."/></p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Izvolite gospod Kavčič.</p>
            </sp>
            <sp who="SDT4:unknown-M">

               <speaker>GOSPOD KAVČIČ:</speaker>

               <p>Drage gospe, spoštovani gospodje, najprej se vam zahvaljujem za to povabilo na to
               današnje srečanje.</p>
               <p>Da se ne bi ponavljalo, jaz popolnoma podpiram to, kar je rekel moj predhodnik dr.
               Hren v tem političnem ekonomskem konceptu, ki ga je razvil bodisi glede zgodovine,
               bodisi glede sedanjosti, mislim, da je naše stanje glede teh stvari popolnoma enako.
               Jaz sem predsednik slovenskega deželnega gospodarskega združenja. To je organizacija,
               ki je sestavljena iz slovenskih podjetnikov, ki živijo v Italiji in delujejo v
               Italiji- naši člani so praktično, se razprostirajo ob meji, ki gre do Trbiža. Imamo
               podobno organizacijo slovensko gospodarsko združenje tudi v Gorici, ki sicer je
               nekoliko zamrlo, vendar se pogovarjamo, da bi tudi tam aktivirali naše delovanje,
               tudi zato, ker je stanje v Gorici iz političnega vidika bolj naklonjeno kot v Trstu
               za gospodarsko sodelovanje z Republiko Slovenijo.</p>
               <p>Mi smo podjetniška organizacija, sčitimo interese podjetnikov, slovenskih
               podjetnikov. Ustanovljeni smo bili leta 1946, to se pravi, da smo ena prvih
               organizacij, ki so bile ustanovljene v Italiji. In kot sem rekel imamo 600 članov in
               smo razdeljeni v obrtni sekciji, gostinski, v sekciji samostojnih poklicev, mali
               trgovin in zunanji trgovini.</p>
               <p>Poleg tega imamo tudi, naše delovanje se financira preko članarine, še enkrat
               ponavljam, delujemo na prostovoljni bazi, financiramo se na podlagi članarine, ki jo
               naši člani plačujejo. Za njih jasno dajemo določene usluge, imamo pa tudi še posebno
               podjetje, ki se imenuje Servis, ki daje servisne službe na področju knjigovodstva,
               financ, plač za zaposlene in tako dalje in tako dalje. V tem podjetju zaposlujemo
               skoraj 40 ljudi. Pred leti smo delali tudi ta <gap n="..."/><stage>/Nerazumljivo./</stage><gap n="..."/> gledamo iz
               političnega vidika, možna sodelovanja preko evropskih projektov, zato smo najprej v
               okviru našega servisa, in potem smo še dodatno okrepili to delovanje, ustanovili
               podjetje euroservis, katerega direktor je dr. Erik Švab in katerega predsednik uprav
               je tukaj na moji desni strani <gap n="..."/><stage>/Ni vključen, nerazumljivo./</stage><gap n="..."/></p>
               <p>Naš cilj združenja je bil že od leta 1946 ta, da promoviramo takrat, gospodarsko
               menjavo<stage>(?)</stage> med Italijo in takratno Jugoslavijo. Danes smo tukaj, da promoviramo
               gospodarsko sodelovanje med Italijo in Slovenijo. Vidimo velike možnosti prav v tem
               zadnjem obdobju in v interesu potem, ko je Slovenija vstopila v Evropsko unijo, da
               smo lahko suport, z znanjem, ki ga poznamo tudi za slovenska podjetja, ki bi imele
               interes, da pridejo na italijansko tržišče. Smo na razpolago, imamo profesionalno
               strukturo, lahko pomagamo, imamo pa tudi ljudi in preko teh iniciativ bi lahko se
               tudi v naši, bi se lahko tudi naši manjšinci in predstavniki oziroma člani naše
               manjšine  dobili možnosti
               zaposlitve v bodoče. Naša organizacija je priznana pri vseh italijanskih oblasteh, je
               uradno poznana. Mi recimo smo polno pravni subjekt, recimo pri izbiranju, pri
               izvolitvi recimo predsednika trgovinske zbornice v Trstu, tako da naše, ker se ta moč
               šteje po številu članov, število članstva je izredno pomembno in zato tudi skrbimo.</p>
               <p>V Sloveniji odlično sodelujemo bodisi z Obrtno zbornico Slovenije, s katero smo v
               Kopru pred enim letom ustanovili podjetje Servis Koper, to je obrtna zbornica 60%
               lastnik in pa 40 in preko tega servisa smo skušali vpeljati model našega delovanja
               tudi na slovenski trg. Sodelujemo tudi zelo dobro z Gospodarsko zbornico Slovenije in
               smo tisti subjekt, ki res zaobjema celotno gospodarstvo v Italiji, slovensko
               gospodarstvo v Italiji in tukaj imamo recimo tudi, eden naših eminentnih članov je
               Zadružna banka iz občin, je predsednik, gospod Stančič je tukaj. Tako, da to bi bilo
               vse zaenkrat. Če se, potem bi odgovoril na vprašanja in bi predal besedo gospe
               Malalan.</p>
            </sp>
            <sp who="SDT4:MalalanMartina">

               <speaker>MARTINA MALALAN:</speaker>

               <p>Dober dan vsem. Martina Malalan, predsednica upravnega odbora podjetja Euroservis iz
               Trsta. Podjetje Euroservis je podjetje d.o.o. in ki se profesionalno ukvarja s
               koriščenjem, pridobivanjem finančnih sredstev Evropske unije in področja, kjer
               deluje, so od gospodarstva, kulture, športa, šolstva, kmetijstva, turizma in tako
               dalje, in zaposluje trenutno štiri profesionalne kadre.</p>
               <p>Ustanovljeno podjetje je bilo marca 2004, kot nadgradnja že obstoječega <gap n="..."/> urada za
               Evropo pri slovenskem deželnem gospodarskem združenju. In v bistvu urad kot tak je
               deloval že od let 2001. Samo slovensko deželno gospodarsko združenje pa se je s tem
               tipom projektov ubadal že od leta 1994. Tako, da v bistvu je samo nadaljevanje na
               temu področju. Bi rada omenila malo dejavnosti, kako potekajo v tem uradu. V bistvu
               razne stranke, ki so lahko različni subjekti od podjetnikov, do organizacij javnih
               uprav se obrnejo na podjetje in pri tem mu podjetje svetuje in pomaga pri izbiri
               primernih programov Evropski uniji. V bistvu oni prinesejo idejo in potem na podlagi
               ideje se išče primeren vir financiranja. Nadaljuje se, ko se individuira način
               financiranja, se individuira tudi, pomoč pri pripravi se nadaljuje s pomočjo pri
               pripravi projektov, in v bistvu so sledi podjetje tudi na razpisu, na javnih
               razpisih.</p>
               <p>Nadaljevanje je, da podjetje išče v bistvu partnerstva, ki se lahko na različnih
               teritorijih, ker podjetje deluje na celi severni Italiji, Sloveniji, Avstriji, na
               Madžarskem, na Hrvaškem in še drugih državah v srednji in vzhodni Evropi. Ko to imajo
               sledi recimo tisti del, zahteven del, ki je tehnična pomoč, ko moraš obračunavati
               vse, mislim vsa izvajanja in ko moraš dokumentirati finančno vse stroške, ki jih imaš
               in potem v bistvu v teh fazah dobiš še eventualno nadaljnje ideje za nadaljevanje
               projektiranja, najprej v bistvu to so projekti, ki se potem eventualno tudi lahko
               nadaljujejo. Zanimivost je tudi to, kar je tudi potreba recimo teritorija in tudi
               problematike je, da podjetje nudi servisno tolmačenje in prevajanje v različnih
               jezikih. Posebno pa je pozornost na slovanskih jezikih. Bi poudarila tudi vlogo, ki
               jo ima podjetje za slovensko manjšino v zamejstvu. In, ker namreč v zadnjih letih
               nudi tehnično pomoč raznim organizacijam vseslovenske manjšine v Italiji in tudi
               tukaj v bistvu podjetje pripravi in predstavi in izvaja evropske projekte. Ta dodana
               vrednost teh projektov slovenski manjšini je v bistvu to iskanje finančnih sredstev
               iz evropskih skladov, se je izkazala zelo važna za vsebino teh projektov. Ker na
               primer so iz tega so te <gap n="..."/><stage>/Nerazumljivo./</stage><gap n="..."/> določeni projekti zelo inovativno
               recimo problematiko kot na primer, zdaj eno od zadnjih so bili izvršeni projekti na
               sektorju tolmačenja oziroma na slovarju tehničnih izrazov med slovenščino in
               italijanščino, ali pa skupno nastopanje umetnikov iz ene in druge strani meje in tako
               naprej, ki v resnici, če ne bi imeli te podpore teh skladov, bi bilo zelo težko
               izvedljivi. Nenazadnje je zelo važno tudi to, da se v bistvu s tem tudi pomaga rasti
               kulturni in delovni rasti slovenske manjšine na tem delovanju in nenazadnje moram
               tudi poudariti, da to zadeva posamezne projekte, ne pa institucionalno delovanje teh
               društev organizacij. Ker v bistvu gre na točno določene pobude.</p>
               <p>In v tem aspektu bi rada tudi pohvalila zelo odlično sodelovanje z dvema krovnima
               organizacijama, ki sta bili nekako tudi koordinator pri izvajanju teh projektov.</p>
               <p>Bi poudarila, da s to problematiko ne smemo zamuditi možnosti, ki nam jih dajejo na
               razpolago, ki ponujajo evropski programi. Ker mi smo v bistvu del prostora, na
               katerem se dogaja največji del izziva, recimo ta obmejni prostor, kjer je važnost
               vseh teh projektov in sodelovanj in v tem kot cilje in smisel različnih programov, bi
               omenila to, da se odpravljajo socialno kulturne in gospodarske ovire, ki so na
               teritoriju in zaradi tega, v bistvu tega geografskega položaja, tega prehodnega
               položaja, in poleg tega pomagajo spodbujevati trajnost teh odnosov. Niso v bistvu
               enkratni, ampak s tem, da ti deluješ na teritoriju se tudi odnosi potem nadaljujejo.
               Ker v bistvu so tisti, ki na obeh straneh, mejah, ki ostanejo potem nadalje.</p>
               <p>In s tem v zvezi bi rekla, da tudi vloga kot vloga slovenskih manjšin, ne samo v
               Italiji, ampak tudi v Avstriji, Madžarski in na Hrvaškem je ključnega pomena, kar je
               priložnost, da postanejo aktivne in važni dejavniki za razvoj in integracijo tega
               obmejnega prostora in nenazadnje tudi omogočajo tud taki projekti njihovo ohranitev
               in nadaljnji razvoj.  Manjšina
               je v bistvu dokazala, da je sposobna izvajati take projekte, ker eventualno bo potem
               Erik tudi malo pisal, kaj je bilo izvedenega, zato bi bilo pametno pogledati, če so
               mogoče še kakšna sredstva za dodatne izpise in druge razpise, če bi bilo možno
               eventualno na podlagi že realiziranih projektov oziroma <gap n="..."/> projektov, da bi se potem
               črpalo še naknadna sredstva za delovanje. Tako, jaz bi zaključila, da izkušnje naše
               manjšine v Italiji, slovenske manjšine v Italiji so na razpolago za nadaljevanje
               delovanje tudi v oziru sodelovanje z vsemi manjšinami. In tako, da v bistvu bi bila
               ta ena dodana možnost za razvoj celotnih manjšin na teritoriju. Bi predala zdaj
               besedo.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospa Malalan. Zdaj bo pa spregovoril dr. Erik Švab, za njim pa kot rečeno
               predsednik banke Zadružne kraške banke iz občin gospod Sergej Stančič. Izvolite.</p>
            </sp>
            <sp who="SDT4:ŠvabErik">

               <speaker>DR. ERIK ŠVAB:</speaker>

               <p>Hvala za besedo. Jaz bi samo zaključil to predstavitev, tega kar je slovenska
               manjšina v Italiji naredila do danes, kar je uspela narediti do danes. Videli smo,
               kako smo realizirali. Jaz sem med tem pokazal na te projekte, na katerih je slovenska
               manjšina pridobila financiranje iz evropskih sredstev. To so številke vedno najbolj
               zgovorne<stage>(?)</stage>, bi mogoče povedal, da odkar se je slovensko deželno gospodarsko
               združenje začelo ukvarjati z evropskimi projekti, je do danes bilo odobrenih preko
               160 projektov iz evropskih sredstev. Od tega je bilo preko 40 projektov odobrenih na
               področjih, v katerih so bile direktno vključene strukture slovenske manjšine v
               Italiji, predvsem neprofitne organizacije, slovenske manjšine v Italiji, v skupni
               vrednosti preko 3 milijona evrov. To govorimo predvsem v letih 2002, 2003, 2004.
               Nekatere izmed teh projektov ste videli že na prejšnjih prosojnicah. Naj omenim
               projekte na različnih področjih. Še kot konec projekti na kmetijskem področju,
               konkretno sodelovanje med strukturami manjšin, na področju turizma, se pravi, ne samo
               kultura in šport, ampak tudi gospodarske dejavnosti. Razni projekti sodelovanja so
               tudi na drugih področjih, okolje, poklicno izobraževanje in tako naprej. Nov segment
               sodelovanje gre z javnimi upravami, se pravi z občinami in pokrajinami v Italiji,
               ampak tudi v Sloveniji, Avstriji, in tukaj naj omenim odlično sodelovanje s Slovensko
               gospodarsko zvezo iz Celovca. Skupaj smo že pripravili in prijavili nekatere
               projekte, tudi v bodočnosti imamo namen to sodelovanje še okrepiti. Prav v luči
               povezovanja vseh slovenskih manjšin za skupno koriščenje sredstev. Ker tukaj mi imamo
               eno odlično priložnost, da povežemo slovenske organizacije iz Italije, Avstrije, na
               Madžarskem in na Hrvaškem, skupaj s slovenskimi iz Slovenije pač, in naenkrat imamo
               pet različnih držav, od katerih štiri iz Evropske unije, ena v predpristopni fazi in
               imamo odlično priložnost in čisto dovolj, da kandidiram na katerikoli evropski
               program financiranja. Samo v bistvu z našimi strukturami.</p>
               <p>Jaz bi zelo na hitro prikazal nekatere konkretne možnosti, da ne bomo govorili samo
               o temu, kar smo naredili do sedaj ali kar bi se lahko naredilo. Tukaj vidite eno
               serijo programov Evropske unije za čezmejno sodelovanje, na katerih je dejansko možno
               prijaviti nove projekte, na katerih že prijavljamo, že izvajamo teh 40 projektov za
               manjšine. To so programi čezmejnega sodelovanja, transnacionalnega in medregionalnega
                   sodelovanja na različnih
               nivojih. Konkretno, kot vidite, je Slovenija vključena v eno sejo Interreg programov,
               se pravi cela Slovenija razen osrednje slovenske regije, se pravi Ljubljane, je
               opravičena do finančnih sredstev Evropske unije na različnih mejah z različnimi
               državami. Zelo zanimiv je na primer program Interreg <gap n="..."/> Slovenija, Madžarska,
               Hrvaška. Zakaj? Predvsem zaradi tega, ker tukaj lahko vključimo tiste naše rojake,
               Slovence iz Hrvaške in na madžarskem, ki imajo do danes najmanj razvite strukture,
               ker nimajo strukture kot je slovenska gospodarska zveza v Celovcu, nimajo strukture
               kot je slovensko deželno gospodarsko združenje v Italiji. Imamo programe, ki
               predvidevajo širšo partnerstvo, tudi fizično, se pravi, ki pokrivajo področje Alp, ki
               pokrivajo celotno srednjo in vzhodno Evropo. Imamo programe, ki pokrivajo še širši
               prostor, konkretno je to Interreg 3C. To samo kot hiter pregled tega kaj obstaja in
               konkretno na podlagi interesa organizacij slovenskim manjšin, nekaj konkretnih idej,
               nekaj področij na katerih bi se že dalo oziroma smo že prijavili kakšne projekte in
               jih izvajamo na italijansko-slovenski meji, iz tega pridobili izkušnje in vidimo, da
               se taki projekti bi lahko izvajali tudi na drugih mejah in potem kot dobra praksa
               prenesli tudi na druga območja. Kot je že povedala naša predsednica, veliko pozornost
               namenjamo tudi skrbi za slovenski jezik, zato ima Euro servis kot podjetje tudi
               storitve, prevajanja in tolmačenja, predvsem za potrebe slovenskih davkoplačevalcev v
               Italiji. Na primer, prevedli smo vse davčne obrazce iz italijanščine v slovenščino,
               kar je bilo prvič v zgodovini Italijanske države in s tem bi tudi zaključil ta uvodni
               poseg. S tem pa bi nakazal nekaj točk na katerih mislimo, da bi bilo primerno
               izboljšati sodelovanje. Predvsem mislimo, da je bistveno, da se slovenske manjšine
               povezujejo in v tej luči bi mogoče - to boste razvideli tudi iz materiala, iz
               dokumentacije, ki smo vam jo pustili v mapicah - da bi bilo mogoče pametno ustanoviti
               eno ali pa ustanoviti mrežo za službo za informiranje in tehnično asistenco za
               različne možnosti financiranja na različnih področjih za vse slovenske manjšine v
               Italiji, Avstriji, na Madžarskem in na Hrvaškem. Mislimo, da je nujno profesionalno
               kadrovanje mladih profesionalcih v sosednjih državah in izmenjava kadrov med
               Slovenijo in sosednjimi državami. Mislimo, da kot struktura, predvsem gospodarske
               strukture lahko damo svoj doprinos tudi na področju sodelovanja v okviru čezmejnih
               regij in evro regij in tukaj tudi mislimo, da je važno sodelovanje ne samo med
               slovenskimi manjšinami, ampak tudi sodelovanje med avtohtonimi in slovenskimi
               narodnostnimi skupnostmi v sosednjih državah in Slovenci po svetu, ter sodelovanje z
               drugimi manjšinami, ki živijo tako na območju Republike Slovenije kot tudi v
               sosednjih državah. Tukaj na primer naj omenim odlično sodelovanje med slovensko
               manjšino v Italiji in italijansko manjšino v Sloveniji, katerega rezultat je že
               zaključenih in financiranih 12 projektov v skupni vrednosti 580 tisoč evrov in za
               naprej mislimo, da je potrebno predvsem večja izmenjava informacij, promocija dela
               tehničnih struktur manjšin v Sloveniji in pri sogovornikih v sosednjih državah,
               podpora projektov v katere so vključene tudi slovenske manjšine, podpora Republike
               Slovenije in njenih organov, ne samo v odnosu do sosednjih držav, ampak tudi v
               Bruslju, in vključevanje strokovnih institucij, ekspoertov, tehnikov in predstavnikov
               slovenskih manjšin v vse organe, odbore, komisije in delovne skupine Republike
               Slovenije in sosednjih držav, ki posredno ali neposredno odločajo o čezmejnem
               sodelovanju.</p>
               <p>Nadalje, in kot zaključek. Vključevanje predstavnikov slovenskega gospodarstva v
               Italiji v različne komisije in delovna telesa na področjih prevozov, infrastruktur,
               pretoka delovne sile, ekologije in energetike. S tem zaključujem svoj poseg. Smo
               seveda, tako kot je že prej dr. Hren povedan, na razpolago za dodatne informacije in
               se vam zahvaljujem za pozornost.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, dr. Švab. Sedaj pa še prosim gospoda Stančiča. Izvolite.</p>
            </sp>
            <sp who="SDT4:StančičSergej">

               <speaker>SERGEJ STANČIČ:</speaker>

               <p>Hvala lepa za besedo. Sicer so meni rekli, naj skušam biti čim bolj kratek in
               jedrnat. Zato sem si tudi 
               pripravil posvet in bi vam ga kar prebral.</p>
               <p>Spoštovani! Zahvaljujem se vam za povabilo na današnje srečanje. Želim vam najprej
               na kratko predstaviti Zadružno kraško banko, še edino ostalo tržaško manjšinjsko
               bančno realnost. Ustanovljeni smo bili na občinah pri Trstu, leta 1908. Podčrtam, da
               je banka nepretrgano poslovala tudi v dobi obeh svetovnih vojn, čeprav je morala
               začasa fašizma delovati le tajno. Državne meje niso bile vedno sedanje, tako da je
               naše poslovanje ob ustanovitvi segalo tudi na današnji slovenski del kraškega
               ozemlja. Banka je zadružnega značaja in deluje v okviru italijanskega zadružnega
               bančnega sistema. Seveda kot vse druge italijanske banke smo podvrženi kontrole
               italijanske narodne banke. Imamo približno 1200 članov s katerimi se letno srečujemo
               za odobritev bilance ter obnovitev upraviteljskih mandatov. Upravni odbor šteje 9
               upraviteljev in jih trenutno predstavljam v funkciji predsednika. Nadzorni odbor
               šteje tri nadzornike, ki stalno nadzirajo korektnost našega poslovanja. Osnovnega
               kapitala z vštetimi rezervami imamo za približno 45 milijonov. Ta vrednost se tudi
               vsako leto veča, saj kot zadružna banka letnega dobička ne porazdelimo temveč ga
               namenjamo rezervam. Trenutno imamo 84 slovenskih zamejskih uslužbencev. V kratkem pa
               zaradi širjenja našega delovanja bomo primorani seči k dodatni zaposlitvi. Naše
               poslovalnice pokrivajo praktično celotno obmejno območje Tržaške pokrajine, saj smo
               prisotni od Dolinjske do devinjsko-nabrežinske občine. V centru Trsta smo trenutno
               prisotni z eno filialko, v teku pa so že dela za odprtje druge poslovalnice, ki se bo
               predvidoma vršila v mesecu maju. To bo tudi naša osma agencija. Kot ostali bančni
               zavodi, opravljamo vse bančne storitve, od podelitev posojil do investicij, zunanje
               trgovine itd. Naše tipično stranko ali običajno figuro člana predstavlja srednje malo
               podjetje, obrtnik, kmetovalec in seveda privatnik. Povedati moram, da smo za tovrstno
               klientelo kar dobro specializirani. V zadnjih letih smo na primer financirali
               izgradnjo kar treh obrtnih con, sklepali konvencije s kmetijskimi združenji ali
               uvodno kreditirali novo nastale konzorcije. Vse to s ciljem rasti našega ozemlja.
               Naše stranke se zavedajo in cenijo, da nabrana sredstva ne posojamo daleč na okoli,
               temveč jih ponovno vlagamo na naš teritorij. K temu naj dodam tudi našo socialno
               vlogo in skrb za kulturne, športne in druge dejavnosti na našem območju. V obliki
               podpor, sponsorizacij ali drugih vrst pomoči vsako leto porazdelimo med našimi
               društvi in organizacijami skoraj 300 tisoč evropv. Jasno, da kot upravitelji moramo
               skrbeti tudi za dobiček in razvoj naše ustanove. Če ni zaslužka, nimaš kaj komu
               pomagati. Ena izmed važnejših točk našega strateškega plana je postopno širjenje
               delovanja na slovenski del Krasa. V prvi fazi načrtujemo poslovati na bazi prostega
               opravljanja storitev, torej brez poslovalnice v Republiki Sloveniji. Zato smo že
               pridobili potrebno dovoljenje osrednjega italijanskega centralnega zavoda in se tudi
               o tem v Ljubljani pogovarjali s predstavniki Banke Slovenije. V drugi fazi pa
               najkasneje do leta 2008 bi želeli tudi dejansko priti do odprtja naše izpostave. Po
               prvomajski vključitvi Slovenije v Evropsko unijo se je scenarij našega področja močno
               spremenil. Dejanska odprava meje leta 2007 bi morala nedvomno privesti do še večjega
               sodelovanja in gospodarskega povezovanja med lokalnim podjetništvom in prebivalstvom.
               Med drugim slovenske stranke lahko postanejo tudi člani naše banke. Naš upravni odbor
               meni, da je vse to za nas prilika a obenem tudi naloga za obogatitev in utrditev
               slovenske prisotnosti na Krasu. Mislim, da bi z našim poznavanjem teritorija, mentalitete in specifičnostjo
               lahko odigrali vidno vlogo kot finančni povezovalni člen lokalnega gospodarstva.
               Dejstvo pa je, da ta načrt za nas predstavlja le povratek v naše naravno zaledje
               oziroma delokrog. Zavedamo se, da je bančna konkurenca v Sloveniji kar huda, smatramo
               pa, da imamo vse pogoje za dosego nastavljenih ciljev. Dejstvo je tudi, da za
               realizacijo takšnega projekta je potrebna tudi pomoč pri premagovanju birokratskih
               ali drugih morebitnih zapetljajev. Upam, da nam boste stali ob strani. V naprej se
               vam v imenu Zadružne kraške banke lepo zahvaljujem. In ostajamo na razpolago seveda
               za vsako vprašanje.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa gospod Stančič. Hvala tudi vsem ostalim trem kateri ste predstavili vaše
               delovanje. Poleg tega so kolegi dobili tudi pisno večji del teh prispevkov, ki ste
               jih danes tukaj pripravili, tukaj predstavili. Mi smo pa v komisiji tudi v zvezi s to
               točko gospodarska dejavnost slovenske manjšine v sosednjih državah in nove
               priložnosti na področju čezmejnega in medregionalnega sodelovanja po vstopu naše
               države v Evropsko unijo pripravili tudi nekaj sklepov oziroma prav v zvezi s tem
               vašim poročilom in dovolite, da jih tudi preberem in potem bi po koncu razprave bi
               naša komisija sprejela te slepe in jih posredovala ministrstvu za gospodarstvo in
               ministrstvo za lokalno samoupravo in regionalni razvoj. In bi prosil, da se potem
               kolegi tudi v svojih vprašanjih in razpravah nekako tudi opredelite do morebitnih
               dopolnil v teh predlaganih sklepih. Komisija se je seznanila z gospodarsko
               dejavnostjo slovenske manjšine v sosednih državah v luči novih priložnostih na
               področju čezmejnega in medregionalnega sodelovanja po vstopu Slovenije v Evropsko
               unijo. Komisija predlaga Vladi Republike Slovenije naj v okviru svojih prizadevanj
               ustvari ustrezne pogoje za sodelovanje med gospodarskimi subjekti v Sloveniji in v
               sosednjih državah pri čemer ima slovenska manjšina odločilno vlogo. Vlada naj prouči
               predloge manjšinskih gospodarskih institucij in jih ustrezno vključi v svoje
               delovanje na tem področju, nato sledijo štiri točke, 2. točka je potem tudi
               razdeljena. 1. točka se glasi tako, torej to je kot stališče, po prvi objavi javnega
               razpisa za sofinanciranje priprave projekta gospodarskega sodelovanja Slovenci v
               zamejstvu s strani Javnega sklada Republike Slovenije za regionalni razvoj iz Ribnice
               v letu 2002 v sklopu katerega je bilo odobrenih in uspešno izvedenih več projektov
               sodelovanja s slovenskimi obmejnimi občinami, ta razpis ni bil več objavljen kljub
               temu, da so projekti z minimalnimi sredstvi dosegali dobre rezultate. Urad za Evropo
               predlaga, da se razpis ponovni in razširi poleg občin še na druge upravičene
               subjekte. Drugič, za razvoj ekonomsko trditev in uspešno razvijanje manjšin skozi
               čezmejno sodelovanje in za boljše koriščenje evropskih prispevkov slovenske manjšine
               potrebujemo kot prvič boljšo informacijo obstoječih in bodočih čezmejnih pobudah in
               programi v katerih se posredno ali ne posredno vključujejo organi Republike
               Slovenije. Promocijo dela tehničnih struktur, manjšin pri raznih subjektih in
               sogovorniki v Republiki Sloveniji in v sosednjih državah. Večje število gospodarskih
               atašejev na DKP-jih v sosednih državah za izboljšanje pretoka informacij in čezmejno
               sodelovanje v gospodarstvu 
               nato podpis partnerstev in izjave o podpori projektom s strani ministrstev in raznih
               organov kjer je to mogoče in dovoljeno. Nadalje, podporo in lobiranje Republike
               Slovenije in njenih organov za podporo projektom slovenskih manjšin pri vseh
               strukturah javnih upravah in drugih forumih sosednjih držav in Evropske unije in v
               Evropski uniji. Nato vključevanja strokovnih institucij slovenskega deželnega
               gospodarstva iz Trsta, slovenske gospodarske zveze iz Celovca, organizacije kmetov v
               Italiji in Avstriji, ter ekspertov, tehnikov in predstavnikov slovenskih manjšin v
               vse organe in komisije Republike Slovenije in sosednjih držav, ki posredno ali
               neposredno odločajo o čezmejnem sodelovanju. Vključevanje ekspertov slovenskih
               manjšin v vse druge delovne skupine, ki pripravljajo programe dokumente za programe
               sodelovanja s sosednjimi državami. In na koncu, vključevanje predstavnikov slovenskih
               manjšin v vse pripravljalne upravne in nadzorne odbore programov čezmejnega
               sodelovanja s sosednjimi državami. Nato sledi 3. točka, slovenski predstavniki naj na
               vseh nivojih in tudi pri tehničnih in delovnih omizjih uporabljajo slovenski jezik,
               ki je danes tudi eden izmed uradnih jezikov Evropske unije kljub nujnemu poznavanju
               tujih jezikov se tako tudi neposredno podpirajo slovenske manjšine v sosednjih
               državah. In na koncu, komisija se je seznanila s poslovanjem Zadružne kraške banke iz
               občin in podpira njena prizadevanja za širitev poslovanja na sosednje obmejne občine
               v Sloveniji. In čisto na koncu še, komisija predlaga vladi, da vlada o stališčih in
               ukrepih v zvezi s sodelovanjem med gospodarskimi subjekti v zamejstvu obvesti
               komisijo o stališčih in ukrepih, ki jih bo zavzela na osnovi teh predlogov, teh
               sklepov.</p>
               <p>Sedaj pa na osnovi teh predlogov sklepov in tudi na osnovi poročil predlagam
               razpravo. Želi kdo razpravljati? Gospod Švab, izvolite. Prosim, če se prijavite tam,
               da bo to tudi na magnetogramu.</p>
            </sp>
            <sp who="SDT4:ŠvabErik">

               <speaker>DR. ERIK ŠVAB:</speaker>

               <p>Čisto na začetku ob zaključku predlogov sklepov, če dovolite bi na podlagi tega
               materiala, ki smo ga že pripravili in razdelili vnesli še štiri predloge k tem že
               omenjenim predlogom, tudi na podlagi dogovorov in skupnega preučitve situacije s
               slovensko gospodarsko zvezo in Celovca in konkretno, da bi slovenske manjšine v
               sosednih državah vzpostavile s pomočjo Republike Slovenije informativno strukturo
               služba informiranje in tehnične asistence za možnosti financiranja iz različnih
               sredstev v sodelovanju manjšin v Italiji, Avstriji, na Madžarskem in Hrvaškem, da naj
               bi bila to mreža že obstoječih in bodočih uradov za tehnično asistenco. To kot prvo.
               Kot drugo je po našem mnenju nujno profesionalno kadrovanje mladih profesionalcev v
               sosednih državah na področju čezmejnega sodelovanja. Tretje, da lahko te servise in
               možnosti vključevanja v te projekte razširimo iz slovenskih manjšin tudi konkretno na
               strukture v Sloveniji in to preko jačanja prisotnosti na goriškem področju, če
               gledamo na naše italijansko zamejstvo in določenih regij v Republiki Sloveniji, ki
               imajo težave z čezmejnim sodelovanjem oziroma z razvojem, naj omenim na primer
               Prekmurje, naj omeni na primer južne slovenske regije, ki  vemo, da so se malo vključevale v projekte čezmejnega
               sodelovanja.</p>
               <p>Nadalje in končno, nujno vključevanje predstavnikov gospodarstva slovenske manjšine
               v Italiji, v različne komisije in delovna telesa, na področju prevozov,
               infrastrukture, pretoka delovne sile, ekologije in energetike.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa, gospod Erik Švab. Torej, tega ni bilo v prejšnjem gradivu, se vam
               zahvaljujem. Mi bomo, seveda v kolikor se bodo kolegi tukaj strinjali, to povzeli po
               magnetogramu in tudi potem ta dolgi sklep, če tako rečem, ustrezno dopolnili in to
               poslali na prej omenjeni ministrstvi. Želi kdo razpravljati o tem? Člani odbora?
               Kolega Samo Bevk.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala, gospod predsednik. V prejšnjem mandatu smo imeli decembra leta 2003 v državnem
               zboru zanimivo javno predstavitev mnenj v zvezi s spremembami in dopolnitvami
               resolucije o položaju slovenskih avtohtonih manjšin v sosednjih državah in s tem
               povezanimi nalogami državnih in drugih organov Republike Slovenije. V četrtem
               poglavju te resolucije iz leta 1996, ki bi jo bilo nujno treba modernizirati, je tudi
               poglavje krepitev ekonomske moči avtohtonih manjšin. Tu bi apeliral na vlado, da ta
               resolucija nalaga vladi, da Republika Slovenija ustanovi poseben sklad za gospodarsko
               sodelovanje s slovenskimi avtohtonimi manjšinami. In to se navezuje tudi na to 1.
               točko teh sklepov, ki so bili prej s tvoje strani tudi prebrani. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>To predlagaš, kolega Bevk, kot sklep?</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>To v bistvu že resolucija nalaga naši državi oziroma<gap n="..."/></p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Modernizacija resolucije, to razumem, ampak ne vem, če je ta predlog glede sklada -
               če gre to v kontekst evropske konkurenčnosti ali ne, o tem nisem prepričan in o tem
               bi predlagal<gap n="..."/></p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Naj pač vlada prouči ta predlog. Če ne, je pa treba dejansko izčistiti to resolucijo,
               da bo šla v korak s časom. Konec koncev je že skoraj deset let od tega, ko je bila
               sprejeta. To je v kontekstu tudi s 1. točko, ko smo rekli in sprejeli smernice za
               strategijo; tukaj je še problem te resolucije, ki je pa najvišji dokument.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Ja, potem ne bomo o tem tvojem predlogu sklepali, zgolj kot razprava. Hvala.</p>
               <p>Želi še kdo besedo? Gospod Jeraj, državni svetnik, prosim, če se lahko prijavite.
           </p>
            </sp>
            <sp who="SDT4:JerajJožef">

               <speaker>JOŽEF JERAJ:</speaker>

               <p>Čisto na kratko bi rad nekaj pripomnil. Zelo sem vesel, da se razpravlja o tej temi,
               kajti moč naših manjšin je odvisna tudi od ekonomske moči. Veliko, torej pomembno
               prispeva, in to je gospod Hren opozoril. Kolikor sem spremljal vlogo manjšin, so
               južni Tirolci močni predvsem zaradi svoje ekonomske moči. In tu je pomagala ne samo
               Avstrija, pač pa tudi Nemčija, zelo, zelo efektno. Zdaj seveda direktno financiranje
               gospodarstva, kolikor vem, v Evropski uniji ni več možno. Ampak možno je to, kar je
               gospod Švab predlagal - indirektno, prek informacij, prek vključevanja, prek kadrov
               in tako naprej. To je pa še zmeraj dopustno in celo zaželeno, predvsem prek EU
               projektov.</p>
               <p>Rad bi še tole povedal, veste, da sem zelo vesel tudi, da dobro sodelujeta tako
                   osrednja gospodarska
               organizacija v Italiji kot na Koroškem, kar ni pri političnih organizacijah primer in
               bi to lahko vzorno služilo tudi političnimi organizacijam za večjo enotnost. Potem bi
               bilo dobro vključiti tudi bolj intenzivno v to pomoč tudi občine, vsaj obmejne občine
               bi lahko tu igrale pomembno vlogo, ker so v neposredni soseščini. No, to se delno
               prek EU projektov že izvaja.</p>
               <p>Bi pa, če dovolite, nekaj še rad opozoril. Kolikor sem seznanjen, na žalost pada moč
               slovenskih organizacij v zamejstvu. Poglejte, lepo bi bilo - zdaj se govori, slišal
               sem, da so namere bank iz zamejstva, da bi nastopile tudi v Sloveniji. Na žalost se
               tu zelo kasni. Osebno lahko povem, da bi bil zelo vesel, da bi namesto deželne
               koroške banke, Hypo banke, bila tukaj v Sloveniji take moči Zveza bank, recimo, in
               isto tržaške kraške banke tudi v tem primeru. Škoda, mislim, precej je zamujenega. Ne
               vem, če se da to čisto nadomestiti, ampak vsaj vzor nam je lahko oziroma primer nam
               je lahko. Hvala za besedo.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa, gospod Jeraj. Če se čisto na kratko povrnem k prejšnji točki, kjer smo v
               teh smernicah za pripravo strategije zelo jasno zapisali v 8. točki krepitev
               ekonomske moči avtohtone slovenske manjšine. Tu je tudi del tega že zapisanega, kar
               je tudi tukaj v teh sklepih. In mislim, da ta zadeva gre nekako, zato smo tudi
               načrtno, bom rekel, to točko dnevnega reda, gospodarska dejavnost slovenske manjšine
               v sosednjih državah in tudi nove priložnosti ob članstvu Slovenije v Evropski uniji,
               nekako dali na to sejo, kjer smo tudi pripravili povzetek oziroma te smernice. Tako
               da je to nekako kot nekakšna celota in zdaj res pričakujemo kot komisija odziv
               ministrstva oziroma vlade na te predloge. In tudi, kot sem prej na koncu, ko sem
               prebral te sklepe, jasno povedal, da pričakujemo stališča in ukrepe do teh pobud in
               teh vprašanj.</p>
               <p>Besedo želi še gospod dr. Bernik. Mislim, da nihče ne nasprotuje, da spregovori dr.
               Bernik, ker je bivši poslanec, bivši član te naše komisije. To sem rekel, da nihče ne
               nasprotuje, zaradi formalnosti, poslovnika, saj razumete. Izvolite.</p>
            </sp>
            <sp who="SDT4:BernikJožef">

               <speaker>DR. JOŽEF BERNIK:</speaker>

               <p>Hvala lepa, da ste kršili poslovnik v moj prid, ampak upam, da ne bo prehudo. Vsi
               lepo pozdravljeni! Ko prihajam na to komisijo, vidim, da mi nismo v prejšnjem mandatu
               zadosti opravili, da imate vi še veliko dela, in hvala bogu, da ga imate.</p>
               <p>Eno stvar bi opozoril. Tu govorimo o gospodarskih in drugih povezavah, vendar se
               človek sprašuje, kako izboljšati psihološko klimo in kako izboljšati psihološko
               infrastrukturo med nami in zamejci. Neštetokrat človek sliši, ko hodi tja, ja, vi
               drugače razmišljate, pa Ljubljančani oziroma Slovenci doma drugače razmišljajo kot mi
               in tako dalje. Saj to ne spada ravno k tej točki, ampak hotel bi opozoriti na to, da
               samo ekonomski motivi ne bodo prinesli tega, kar si želite v sodelovanju med domovino
               pa zamejstvom. Treba bi bilo nekoliko bolj pogledati, na kakšen način lahko ljudi tam
               in tukaj motiviramo v tem razmišljanju, da smo na koncu koncev vsi eni. Že leta se
               borimo za to, da bi  slovenska
               televizija naredila korak naprej, pa ne pridemo nikamor. In kako je mogoče, da naša
               država ne zna tega urediti? Mislim, da bo morala ta komisija to upoštevati in da
               postanemo vsaj pri gledanju in obveščanju več ali manj isti oziroma dobimo
               informacije in tako dalje. Potem je morda še kakšna druga možnost, ki mi trenutno ne
               pride na misel, ampak to se mi zdi, da bi bilo nujno treba narediti. Dosedanji uradi
               za Slovence v svetu niso bili posebno aktivni v to smer, ker so tudi sami nekateri
               gledali včasih na zamejce kot na Slovence v svetu kot na eno drugo, kako bi rekel,
               populacijo, ki jo je treba še nekako kultivirati ali karkoli. Dajmo tudi to poskusiti
               premakniti. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, dr. Bernik. Pridružil se nam je državni sekretar, gospod Franci Rokavec,
               državni sekretar pri službi vlade Republike Slovenije za lokalno samoupravo in
               regionalni razvoj. Gospoda državnega sekretarja sem uvodoma opravičil, da je zadržan
               zaradi službenih zadev. Zdaj smo pravzaprav pri koncu s to predstavitvijo in tudi z
               razpravo. Seveda, ministrstvo bo obveščeno o stališčih in sklepih, ki jih bomo, upam,
               sprejeli, pa tudi magnetogram bo na voljo, tako da si boste lahko to prebrali. Če pa
               želite, državni sekretar, mogoče kakšen stavek ali dva, kakšno je stališče glede
               gospodarske dejavnosti slovenske matice do slovenskih manjšin in kako vidite na
               ministrstvu priložnosti čezmejnega sodelovanja v luči evropskih povezav. Na tej seji
               so danes prisotni predstavniki tako s Koroške, slovenska gospodarska zveza v Celovcu,
               urad za Evropo pri slovenskem deželnem gospodarskem združenju v Trstu in tudi
               predsednik zadružne kraške banke iz Občin, gospod Sergej Stančič. Mogoče, Franci
               Rokavec, kakšen stavek.</p>
            </sp>
            <sp who="SDT4:RokavecFranci">

               <speaker>FRANCI ROKAVEC:</speaker>

               <p>Hvala za besedo, gospod predsednik. Hvala tudi za opravičilo. Kot veste, so danes
               dnevi lokalne samouprave na Bledu in se pač predstavnikov občin ne da kar tako
               zapustiti; že takrat, ko imajo kakšno možnost za pogovor, je tega premalo. Ampak
               mislim, da še manj možnosti imajo pa Slovenke in Slovenci izven naših meja in tudi po
               svetu. V službi vlade za lokalno samoupravo in regionalno politiko se tudi poleg
               drugih ministrstev in vladnih služb zavedamo, da je treba storiti na tem področju še
               več. Namreč, sodelovanja na tej ravni ni nikoli dovolj, nikoli ga ne more biti
               preveč, vendar je treba stalno stremeti k temu, da se to sodelovanje krepi in
               izboljšuje.</p>
               <p>Sedaj v konkretni razpravi nisem bil, kar je bilo pa gradiva za to sejo, se pa
               popolnoma strinjam. Tudi v delokrogu naše službe je poleg institucij, ki jih
               pokrivamo, tako prek javne agencije za regionalni razvoj kot tudi projektov, tako
               imenovano čezmejno sodelovanje, jih seveda v celoti podpiramo in bomo poskušali v
               sodelovanju z drugimi službami to sodelovanje nadgraditi. Poleg tega pa je v okviru
               naše službe tudi se lansko leto formiral razvojno-poslovni svet za Slovence iz sveta,
               ki pa ima izjemno ambiciozne cilje, in bo treba na tej ravni narediti še marsikaj, da
               bomo dosegli želene cilje, ki so  se ob tej ustanovitvi tudi zastavili. Kaj več bi pa v tem
               trenutku težko, ker tudi nisem sledil sami razpravi. Smo pa v naši službi
               pripravljeni na reševanje vseh vprašanj, ki zadevajo našo službo, in tudi za
               sodelovanje z drugimi službami in parlamentom, seveda. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, gospod državni sekretar. Kot rečeno, boste s temi uporabnimi predlogi, ki so
               jih nam posredovali in tudi tukaj predstavili, tudi seznanjeni, tako iz teh sklepov
               kot tudi iz magnetograma, ki bo na voljo.</p>
               <p>Vidim, da ni več želje po razpravi, zato bi prosil, da se člani komisije opredelimo
               do predlaganih sklepov, ki sem jih prej prebral, in tudi do tistega dela, v katerem
               je potem v teh štirih točkah dopolnil dr. Erik Švab <stage>(del tega imate pisno, del je pa
               ustno)</stage>. Ali želi kdo o tem razpravljati? Gospod Stančič, prosim.</p>
            </sp>
            <sp who="SDT4:StančičSergej">

               <speaker>SERGEJ STANČIČ:</speaker>

               <p>Če smem tako, telegrafsko. Navezal bi se na besede svetnika, gospoda Jeraja. Hotel bi
               to podčrtati. Popolnoma se strinjam z besedami, da je pozno. Popolnoma se strinjam,
               da nekje zaostajamo. Samo, ni pa prepozno, ker se moramo zavedati ene stvari, ki
               mislim, da je pri nas na obmejnem območju bistvena. Ob enakih pogojih, omenili ste,
               recimo, avstrijske banke, ob enakih pogojih med avstrijsko banko in slovensko banko
               je odvisno od nas, Slovencev, kaj izberemo. To je pri nas na obmejnem območju,
               ponavljam, bistvene važnosti za naš obstoj. Evo, samo to. Se oproščam. Hvala lepa.
           </p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa, gospod Stančič.</p>
               <p>Kdo je za predlagane sklepe in stališča? <stage>(5 članov.)</stage> Je kdo proti? <stage>(Nihče.)</stage></p>
               <p>Torej, sklepi in stališča k 2. točki so sprejeti soglasno.</p>
               <p>S tem zaključujem 2. točko dnevnega reda.</p>
               <p>Prehajamo na <title>3. TOČKO DNEVNEGA REDA - OBRAVNAVA POROČILA O OBISKU DELEGACIJE
                  KOMISIJE V REPUBLIKI AVSTRIJI OD 2. DO 4. FEBRUARJA 2005.</title>
               </p>
               <p>Za to točko ste prejeli poročilo. Prejeli ste tudi zapis pogovora med mano in
               veleposlanikom dr. Valentinom Inskom. Najbrž ste se tudi tisti kolegi, ki se niste
               udeležili, ki niste bili v tej delegaciji, prek medijev seznanili z različnimi
               gledanji in domnevnimi konflikti, ki so se dogajali na Dunaju. Bila je tudi seja
               odbora državnega zbora za zunanjo politiko, nujna seja, ki je potekala 17. februarja;
               te seje sem se tudi udeležil. 
               Predlagam da, ker ste si o poročilo najbrž vsi prečitali, predlaga da, čisto formalno
               sprejmemo, da se je komisija seznanila s poročilom delegacije komisije v Republiki
               Avstriji in o tem pismu, katerega vam pravkar sodelavka deli bi pa tudi sprejeli eden
               sklep in sicer: <q>"Komisija podpira prizadevanja za rešitev finančnega položaja
               študentskega doma Korotan tako da ta, zaradi pomena, ki ga ima za Slovence na Dunaju
               pa tudi, zaradi nacionalnega interesa Republike Slovenije za delno odprodajo
               Republiki Sloveniji ostane v slovenskem lastništvu, zato komisija predlaga vladi naj
               prouči možnost za čimprejšnjo zagotovitev sredstev, ki bodo zadoščala za kritje
               tistega preostalega kupnine."</q> Mislim, da je ta predlog s tem problemom od prodaje
               študentskega doma Korotan smo bili ob obisku seznanjeni, opisno ste obveščeni in tudi
               ministrstvo za zunanje zadeve je obveščeno o tem najbrž tudi komisija oziroma urad.
               Mislim, da bi to tako, kot je tudi zapisano tukaj v tem sklepu, da je to z ozirom na
               zgodovino tega doma Korotan in tudi vložena sredstva, ki so bila v obnovo tudi vez v
               nacionalnem interesu, da to ostane v slovenskih rokah, to bi bil drugi sklep. Danes
               je tudi tukaj na tej seji prisoten mag. Vladimir Smrtnik, mogoče gospod Smrtnik, če
               lahko v parih besedah čisto na kratko nas seznanite z dogajanji na
               avstrijsko-koroškem po našem obisku in to bo najbrž koristilo tudi za člane komisije,
               mogoče tudi za druge in potem bomo razpravljali oziroma sprejeli te sklepe ter
               predlagam, da po tem informaciji ne bi razpravljali, ampak zgolj kot informacija.
           </p>
            </sp>
            <sp who="SDT4:SmrtnikVladimir">

               <speaker>MAG. VLADIMIR SMRTNIK:</speaker>

               <p>Spoštovani gospod predsednik, spoštovani cenjeni predstavniki komisije, zastopniki
               vlade. Najlepša hvala, da mi je tu omogočeno na kratko zavzeti stališče tudi k
               aktualnemu dogajanju med Koroškimi Slovenci, ki se je nekako po obisku komisije
               pravzaprav v zadnjih dneh ne, zaradi obiska pač pa zaradi drugih okoliščin le nekako
               bi lahko rekel zaostrilo.</p>
               <p>Kajti opaziti je, da trenutna politična oblast na Avstrijsko-koroškem čedalje bolj
               poskuša nekje odrežirati strukture, ki se podajajo v neko prostovoljno odvisnost od
               trenutno vladajočih in da na drugi strani raste pritisk na vse tiste predstavnike
               manjšine, ki želijo neodvisno in samostojno artikulirati interese slovenske narodne
               skupine. Tako je tudi ta zadnja razrešitev mene kot vodje urada za slovensko narodno
               skupnost seveda včeraj, ki je v bistvu odmevala po medijih po svoje marsikoga
               presenetila je pa to neki razvoj, ki je bil opazen že dalj časa. Kajti, filozofija,
               ki sem jo jaz v bistvu predstavljal v tem uradu za slovensko narodno skupnost je
               vedno bila, da bi čimbolj neodvisno v neki strukturi, ki ima 4000 tisoč uslužbencev
               vsaj neki majhni oddelek, ki lahko dela v interesu slovenske narodne skupnosti.
               Trenutna politična oblast pa očividno vidi to drugače in želi iz urada  za manjšine narediti urad
               deželnega glavarja, tako je sedaj namen in cilj in tudi prestrukturiranje tega urada
               močno kaže v to smer. To je ena komponenta.</p>
               <p>Druga pa je ta, da je tudi kar se tiče konsenze konference, ki naj bi bila 13. tega
               meseca tako, da zgleda predvsem koroški deželni glavar dejansko izsiljuje v bistvu
               tudi sestavi te konference o konsenzu in nekje bi ali pa želijo predpisati kdo iz
               vrst manjšine naj bi pri tem omizju sodeloval. Močno in zelo negativno vlogo pri tem
               igrajo tako imenovane domovinske organizacije in te organizacije so bile tudi vsa
               leta od kadar sem jaz vodja tega urada glavni kritiki mojega dela in so stalno, s
               Petkom sem se pač zavzemal za slovensko narodno skupnost, zahtevale od oblasti, da
               mene razrešijo in me tako rekoč spravijo iz tega mesta. Izgleda, da je sedaj tudi
               <gap n="..."/><stage>/Nerazumljivo./</stage><gap n="..."/> stranka in z deželnim glavarjem na <q>"špici"</q> to ocenila kot
               potrebno in se je to dejansko tudi zgodilo. Jaz mislim, da je potrebno na to nekako
               tudi s strani Republike Slovenije reagirati, kajti tu gre za to, da se izrinejo iz
               deželne vlade, iz javne institucije vsi tisti Slovenci, ki so aktivni, ki se tudi
               politično udejstvujejo, mora celo če bi malo celo stvar vpeljal na <q>"špico"</q> je tako,
               da si želijo pač samo take, ki malo pojejo in tu pa tam kaj zaplešejo, ne
               predpisujejo pa slovenski manjšini na Koroškem neko politično subjektiviteto in tudi
               to, da sme sama kot subjekt artikulirati svoje zahteve, smeš v bistvu verjetno samo
               povedati to, kar ti predpišejo tako rekoč politično odgovorni, ampak neke samostojne
               neodvisne strukture pa žal tako rekoč s strani dežele ne akceptirajo. Toliko bolj bi
               bilo važno, da se krepijo tiste strukture, ki so neodvisne, ki skušajo delati v
               interesu manjšine, predvsem pa, da se tudi nekje končno doseže na Koroškem neka
               enakopravna plat forma političnega dialoga. Sedaj imamo tako, da imamo izvoljeno
               deželno vlado na drugi strani pa društva, manjšinska društva, ki so v popolnoma
               podrejenem položaju v političnem dialogu. Mi nimamo izvoljenega mandatarja zboru, ki
               bi tako rekoč na upravni ravni lahko participiral in nekje vodil pogajanja z
               večinskimi strukturami in to slabi manjšino na vseh področjih in to nekje tudi krepi
               vse tiste, ki poskušajo razdrobiti manjšino na še več različnih struktur in na še več
               posameznih društev, ki se pač pojmujejo ali pa same nekje imenujejo kot zastopniške.
               Mislim, da ta nevarnost obstoja to drobljenje in je zelo očividno. Prosim tudi
               Republiko Slovenijo, da bi tu podprla tiste ljudi, ki v bistvu tam stojijo v prvi
               vrsti in poskušajo nekje pokriti ali pa zastopati interes tako slovenske manjšine kot
               tudi čim boljšega in dobrega sodelovanja za Republiko Slovenijo.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, mag. Vladimir Smrtnik za to vašo informacijo tako povedano s prve roke. Kolege
               sprašujem, želi kdo razpravljati o tem poročilu, ki smo ga, poročilo ob obisku
               delegacije v Republiki Avstriji in tudi o predlaganem sklepu glede podpore oziroma
               odkupa študentskega doma Korotan na Dunaju? Državni sekretar, verjetno o drugem
               sklepu. Prosim, gospod Franc Pukšič.</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Hvala lepa, gospod predsednik. Danes sva se z ministrom za visoko šolstvo dr. Zupanom
               pogovarjala prav o tej problematiki v zvezi z odkupom doma Korotan. Iz gradiva, ki
               ste ga dobili na mizo je razvidno, da je gospod Kočevar, vodja službe za investicije
               takrat pri ministrstvu za šolstvo, znanost in šport že v juliju lanskega leta 2004
               zapisal, da so pripravili vso gradivo za na sejo vlade, v naslednjem stavku malo
               nižje pa piše, da pred predložitvijo predloga v odločanje Vladi Republiki Sloveniji
               pa je bilo potrebno pripraviti finančno konstrukcijo in v skladu s finančnimi
               predpisi itd., in naprej piše, da je ministrstvo za šolstvo, znanost in šport v
               skladu s svojimi možnostmi predvidelo način sofinanciranja odkupa.  To ni res, ker enostavno način
               financiranja odkupa ni zajet v proračunu za leto 2005 in v proračunu za 2005 ni
               nobene, za enkrat nobene postavke za odkup doma Korotan. Seveda, v naslednjem dopisu,
               ki ga je podpisal mag. Marjan Pip, se vidi, da se je tako Mohorjeva družba
               pogovarjala tudi s sedanjimi ministrom za visoko šolstvo, kjer pa je minister za
               visoko šolstvo, kar iz tega izhaja, zagotovil možnosti dela sredstev, vendar glede na
               sprejeti vaš sklep, ki ste ga prej predlagali, da ga, torej predlagali v sprejem,
               moram povedati, da s strani urada ne bo moglo iti gradivo na vlado Republike
               Slovenije pred rebalansom v kolikor bo vlada se pa odločila, da bo torej imela
               postavko za odkup tega v rebalansu proračuna za leto 2005. Hočem povedati, da je zelo
               pomembno, se strinjam z ugotovitvami, da je ta dom pomemben, in da danes sicer služi
               v druge namene, ne služi več v namene študentov iz Koroške na Dunaju, ampak v glavnem
               za študente iz Republike Slovenije na Dunaju. Vendar bo, to sem želel in to sem
               dolžan opozoriti, potrebno najprej zagotoviti sredstva šele nato se bo lahko o tem
               tudi odločalo. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, gospod državni sekretar. Na to vaše izvajanje mislim, da ni nobenega
               problema, da mi ta sklep sprejmemo, v vladi pa boste seveda že, torej prišlo bo do
               rebalansa in takrat boste ocenili ali je to prioriteta ali ni.</p>
               <p>Dajem na glasovanje sklep, da se je komisija seznanila s sporočilom delegacije
               komisije v Republiki Avstriji, o obisku delegacije komisije v Republiki Avstriji, ki
               je bil od 2. do 4. februarja 2005.</p>
               <p>Kdo je za? <stage>(6 članov.)</stage> Je kdo proti? <stage>(Nihče.)</stage></p>
               <p>Naslednji sklep, sem ga že dvakrat prebral, tako da mislim, da ga ni potrebno še
               enkrat. Glede študentskega doma Korotan.</p>
               <p>Kdo je za? <stage>(7 članov.)</stage> Je kdo proti? <stage>(Nihče.)</stage></p>
               <p>Torej tudi to točko smo zaključili.</p>
               <p>Verjetno vas lahko še v sklopu te točke obvestim, da v četrtek in petek bo
               predsednik avstrijskega deželnega zbora, dr. Andreas Kholl tudi na uradnem obisku v
               našem državnem zboru.</p>
               <p>S tem zaključujem 3. točko dnevnega reda.</p>
               <p>Prehajamo na <title>4. TOČKO DNEVNEGA REDA - (razširitev) PROBLEMATIKA FINANCIRANJA
                  SLOVENSKE IZSELJENSKE MATICE V LETU 2005.</title> Kot sem že pri samem sprejemanju
               dnevnega reda povedal, da je gradivo priloženo. Nato je to mojo informacijo zelo
               izčrpno dopolnil kolega Samo Bevk in predvidevam, da kolega Bevk želi tudi sedaj
               besedo, uvodoma. Izvoli.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa, gospod predsednik. Se zahvaljujem, da ste člani komisije podprli
               razširitev današnje seje oziroma današnji dnevni red tudi s to točko. Kot rečeno, so
               v gradivo bili predloženi pisno Komisiji Državnega zbora Republike Slovenije za
               odnose s Slovenci v zamejstvu in po svetu, ki ga je 17. februarja podpisal predsednik slovenske izseljenske
               matice Sergij Koelhan. Potem pogodbo o sofinanciranju med uradom in matico za prvo
               četrtletje letošnjega leta in pa proračun Urada Republike Slovenije za Slovence v
               zamejstvu in po svetu iz Uradnega lista Republike Slovenije, se pravi sprejeti
               proračun za leto 2005. Ta proračun, naj ponovim, je bil sprejet v decembru leta 2003.
               In če iz te dokumentacije potem gledamo, lahko ugotovimo, da Slovenska izseljenska
               matica z denarjem, ki ga je urad po pogodbi namenil, to je 7 milijonov tolarjev za
               prve štiri mesece ne bo mogla delati, sploh pa ne bo mogla delati do konca letošnjega
               leta. V proračunu Republike Slovenije za leto 2005 je bilo za Slovensko izseljensko
               matico predvidenih 48 milijonov in 236 tisoč tolarjev. Ker je vmes prišlo do prenosa
               financiranja, na drug način financiranje revije, je ta proračun dejansko zmanjšan za
               15 milijonov, kajti to se posebej financira. Revija, ki jo je prej izdajala Slovenska
               izseljenska matica, tako da v bistvu ostane po proračunu za 2005 za financiranje
               Slovenske izseljenske matice 33 milijonov 885 tisoč tolarjev. Če bi obveljal sistem
               financiranja, kot ga predlaga urad po tej pogodbi, bi pa za leto 2005 bilo na
               razpolago komaj 21 milijonov tolarjev. Matica o tem pisno predlaga, da bi lahko svoj
               program in obveznosti do zaposlenih uresničili z 28 milijoni tolarjev, to je še
               zmeraj več kot 5 milijonov manj v kolikor bi sicer imela matica na razpolago glede na
               sprejeti proračun za leto 2005. Zato sem predlagal, da bi danes sprejeli sklep, ki se
               glasi: Komisija za odnose s Slovenci v zamejstvu in po svetu predlaga vladi Republike
               Slovenije, da upošteva sprejeti proračun Republike Slovenije za leto 2005 za
               Slovensko izseljensko matico in zagotovi njeno nemoteno delovanje. Predlagamo, da se
               za delovanje Slovenske izseljenske matice zagotovi najmanj 28 milijonov tolarjev, kar
               za prve tri mesece znaša 7 milijonov tolarjev. Predlagam, spoštovani kolegi, člani
               komisije, da ta sklep sprejmemo in na nek način zavežemo vlado, da spoštuje državni
               proračun ki je bil sprejet v tem državnem zboru. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Bevk. Želi kdo razpravljati o tem predlogu, o tem predlaganem sklepu?
               Jaz bi želel povedati samo to, da smo mi nekako na naši 1. seji povedali, da se bomo
               do vprašanj, ki so povezani s Slovenci v zamejstvu in po svetu, da bomo odločali s
               konsezom, ker ne želimo, ne glede na politično strukturo tukaj v komisiji, ker smo
               predstavniki različnih poslanskih skupin, želimo in si prizadevamo, da bomo do
               Slovencev v zamejstvu in po svetu in tudi do teh institucij katere tako pri nas v
               Sloveniji kakor tudi v zamejstvu in po svetu opravljali to dejavnost, da bomo tukaj
               odločali s konsezom. In po mojih informacijah je tudi nekaj odprtih vprašanj in
               dokler ne bodo ta odprta
               vprašanja razrešena, bi najbrž se ne bi prenaglili s takšnimi sklepi. Namreč
               razpolagamo z informacijami državnega sekretarja iz urada za Slovence v zamejstvu in
               posvetu in bi prosil gospod Franc Pukšič, če lahko vi tukaj poveste o nekih
               pogodbenih obveznostih Slovenske izseljenske matice. In da pač potem oziroma te
               informacije mi se potem pač lahko odločamo.</p>
               <p>Kot rečeno želel bi, da so te naše odločitve nekako konsenzualne in da nismo mi
               tisti, kateri bomo Slovence in Slovenke v zamejstvu in po svetu in tudi te
               organizacije, ki se s tem ukvarjajo delili, ampak mi želimo povezovati. Seveda
               pričakujemo pa tudi od vseh teh maksimalno korektnost in preglednost in kolikor
               seveda te ne bo zagotovljene, tudi ne bomo o nobenih stvareh odločali. In bomo pač
               tiste institucije, ki imajo moč eksekucije do tiste odločali. Državni sekretar Franc
               Pukšič prosim.</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Hvala lepa gospod predsednik. Gospodje poslanci. Moje stališče v zvezi z
               razumevanjem pogodb je pravzaprav znano. Vsaka pogodba ima na eni strani del, ki
               nekaj daje in na drugi strani del, ki moraš pogodbene obveznosti izpolnjevati. Nihče
               si ne more privoščiti, da bi kakšen člen takšne ali drugačne pogodbe izpuščal, potem
               pač za podpisnika teh dveh strani, ki sta pogodba podpisala, potem seveda za drugega
               to tudi več ne velja oziroma je neobvezujoče.</p>
               <p>Do teh konkretnih zadev se bom vrnil nekaj kasneje. Glede na poznavanje
               problematike, predvsem programske in vsebinske, ter seveda problematike v zvezi s
               težavami financiranja Slovenske izseljenske matice, pa seveda poznam širše, saj sem v
               prejšnjem mandatu štiri leta vodil to komisijo, ko smo se seveda seznanjali z tudi
               tako vsebino kot s številkami. Pa če dovolite nekaj pregledov v petih, šestih točkah.</p>
               <p>Leta 2003 je bil s strani ministrstva za zunanje zadeve narejena notranja revizija
               na Slovenski izseljenski matici. Revizija je bila narejena za proračunsko leto 2002.
               Žal pa ni bilo revizije za leto 2003, kar je seveda problem takratne vlade, zakaj
               tega ni izvedla. Revizijo za 2004 bomo izvedli. Iz revizije za 2002, torej, ki je
               bila izvedena marca leta 2003 je bila splošna ocena naslednja. Iz razpoložljive
               dokumentacije mesečnih poročil in končnega poročila ni razvidno, da je SIM sredstva,
               ki so jim bila dodeljena na podlagi pogodbe o sofinanciranju za leto 2002 koristila s
               skrbnostjo dobrega gospodarja. Urad za Slovence v zamejstvu in po svetu bo moral
               izpopolniti nadzor nad poslovanjem SIM-a v delu za katerega iz proračuna ministrstva
               za zunanje zadeve namenjajo sredstev za pokrivanje materialnih in personalnih
               stroškov zaposleni v SIM. To ni moja ugotovitev, ampak to je ugotovitev notranje
               revizije. Zato je bilo v poročilu ob zaključku sprejeto, da se k pogodbi sklene aneks
               in takšen aneks kot je bil sklenjen takrat, je bilo zapisano tudi v členih pogodbe za
               leto 2004.  Med temi členi pa
               piše, da je med drugim dolžna SIM poročati mesečno do 10. v naslednjem mesecu, dajati
               kopije računov, obračunov plač in tako dalje in da je dolžna do 31. januarja v
               naslednjem letu dati poročilo za preteklo leto.</p>
               <p>Naslednji dokument je dokument Slovenske izseljenske matice, katerega so podpisali
               Smilja<stage>(?)</stage> Klešnik, Vida Gorjup, Janez Rogelj, Tatjana Ajdanič, Martin Martinec,
               Dominik Lavrič in Saša Doljak. Stališče strokovne službe glede prihodnosti Slovenske
               izseljenske matice 1. točka finančno stanje SIM izguba 25 milijonov slovenskih
               tolarjev. 2. točka razpad organov SIM-a; nesklepčne seje, potem vodstvo ni upoštevalo
               sprejetih sklepov izvršilnega odbora. In potem samovolja odločanja predsednice
               Slovenske izseljenske matice in zaključki, preprečevanje vsebinske razprave o
               problemu financ, škodljivo poseganje v operativno delo Združenja SIM-a, samostojno
               dogovarjanje o projektih brez sklepov organov, brez finančnih planov in poročil,
               pretrgane komunikacije s strokovno službo in tako dalje. To je drugi dokument. Tretji
               dokument je dokument Slovenske izseljenske matice, kjer je pa v poročilu zapisal, da
               je bila izguba v letu 2002 15 milijonov 530. Razlika med 15-imi in 25-imi milijoni je
               približno 10 milijonov. Spoštovani kolega poslanec Samo Bevk in moj bivši kolega
               poslanec dr. Bernik, se bosta spomnila, ker sta bila člana te komisije, da na tej
               komisiji nikakor nismo prišli do podatkov s strani Slovenske izseljenske matice, kje
               je razlika teh desetih milijonov izgube.</p>
               <p>Potem so bili, iz tega zapisa je potem seveda razvidno, da je bil presežek v letu
               2003 na račun publikacije in projektov 6 milijonov 739 oziroma skupni presežek ali po
               njihovem sanacija dolga v višini 7-ih milijonov. Iz pogodbe, katero sem omenil že za
               leto 2004 in iz aneksa za leto 2003 pa jasno piše v eni izmed članov, da se finančno
               poročilo ter bilanca stanja in bilance uspehov morajo biti usklajene z mesečnimi
               poročili. V primeru nenamenske porabe in v kolikor se bo letno vsebinsko in finančno
               poročilo razlikovalo od mesečnih poročil, mora SIM sredstva vrniti v proračun skupaj
               z zakonitimi zamudnimi obresti. Tudi za to poročilo nikoli ni bilo pojasnjeno tej
               komisiji, kako so se porabila namenska sredstva ozirom ali so se sploh namenska
               sredstva porabila oziroma iz katerih drugih virov, ker sredstva niso bila iz
               proračuna namenjena za pokrivanje, takšne postavke ni bilo za pokrivanje izgub, kar
               bi bilo po mojem edino logično, da bi Vlada Republike Slovenije, pač če se je
               odločila, da to pokrije in bi imela za to postavko, ne pa, da so se sredstva
               prerazporejala in s tem je seveda kršena tudi pogodba za leto 2003.</p>
               <p>Iz dokumenta, ki ga je napisal eden od članov Slovenske izseljenske matice, ne bom
               ga imenoval, je pa podpisani, pravi takole: <q>"Organi Slovenske izseljenske matice v
               letu 2001, 2002 in 2003 praktično niso delovali. Nikoli v polstoletni zgodovini ni
               obiskalo ali kako drugje drugače stopil v stik, tako malo izseljencev, kot je to
               primer v zadnjih štirih letih, posebej še letos. Izseljenci se na SIM enostavno ne
               čutijo. Če slučajno pa kdo pride na SIM, naleti na skrajno birokratsko
               nezainteresiranost odnos zaposlenih in popolno pasivnost, tako službe kot organov."</q></p>
               <p>In za gospod Klešnikov, ki je tajnica na Slovenski izseljenski matici je zapisano,
               kar sicer sem jaz prvič videl in slišal, do današnjega dne tega nisem vedel, da se
               gospa Klešnikova večino svojega delovnega časa, uporabi za delovanje častnega
               konzulata Republike Malte, ki ga vodi v prostorih Slovenske izseljenske matice.
               Pravim, za to tudi sam prej nisem vedel.  In ta iz Slovenske izseljenske matice je zapisal še tole.
               Razen izrazito osebnih interesov zaposlenih, ki se kažejo zgolj po borbi, po čim
               višji plači, tudi na tak način, da si izplačujejo potne stroške za prihod na delo z
               vikendov ali domov sorodnikov z obale, ni nikjer razvidna struktura skrb za Slovence
               po svetu.</p>
               <p>In sedaj bom prešel k bistvu, kaj nas je vodilo k temu, da smo se odločili ob
               začasnem financiranju zmanjšati nekaj sredstev, glede na sprejeti proračun. Prvič, do
               seveda, v zadnjih letih niso bile spoštovane pogodbe. Drugič, mesečna finančna
               poročila od avgusta do decembra leta 2004 niso prišla tudi do danes ne na urad.
               Drugič, še vedno nismo prejeli finančnega poročila za leto 2004, za katerega je bil
               rok 31.1.2005. Mimogrede, prejšnji teden je bil prvič sklican nadzorni odbor, kateri
               finančnega poročila Slovenske izseljenske matice ni sprejel.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Ni prejel ali ni sprejel?</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Ni sprejel. In tretjič. Za leto 2005, torej to leto, ki poteka začasno financiranje,
               nismo prejeli poročila za januar do 10. februarja tako kot piše tudi v 6. členu
               pogodbe o tem začasnem financiranju. Dovolj razlogov, glede na to, da so poročila
               tako nadzornih organov, tako nespoštovanja pogodbe in glede na to, da se pripravlja,
               to je vsem jasno, tudi rebalans proračuna za leto 2005 nismo želeli, da bi s
               sredstvi, da bi jih matica nenamensko, nevsebinsko porabila v prekratkem času, ampak
               smo jim pravzaprav dali možnost, da vidi, kaj ni v redu, oziroma da naredi vse tiste
               obveznosti, ki izhajajo v prvi vrsti iz pogodbe. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospod državni sekretar. Želi kdo razpravljati o tem? Poslanci? Ali bomo še
               prvo dali besedo, kolega Žnidaršič ali mi dovoliš, da dam besedo gospod Janez Rogelj,
               oprostite nisem si zapomnil vašega priimka. Izvolite besedo.</p>
            </sp>
            <sp who="SDT4:RogeljJanez">

               <speaker>JANEZ ROGELJ:</speaker>

               <p>Gospod predsednik hvala za besedo. Poslanci hvala lepo, da ste uvrstili to točko na
               dnevni red. Moje ime je Janez Rogelj, jaz sem po pooblastilu predsednika, ki žal ni
               mogel danes priti na to sejo, je odsoten, je v Gorici. In v odsotnosti glavne tajnice
               pooblaščene, da sem prisoten na tej seji in poskušam dati nekaj izhodišč oziroma tudi
               odgovore na izvajanje gospoda državnega sekretarja, gospoda Pukšiča.</p>
               <p>Najprej bi želel povedati, da pri tej razpravi ne gre, saj ne smete jemati to za
               usodo same Slovenske izseljenske matice, eventualno, da bi tukaj šlo za neko
               pogovarjanje oziroma kupčevanje ali 33 milijonov ali 28 milijonov. Iskrena želja nam
               je, posebej zato, da ste vi pač poslanci v novem mandatu, v novem sklicu, da ste
               informirani o nekem dogodku oziroma o nekem dogajanju, ki se odvija v slovenskem
               prostoru do odnosa Slovencev po svetu v zadnjih 12-ih letih. In mislim, da je to
               izredno pomembno in najpomembnejše. Gre namreč za to, da se v času zadnjih 15-ih
               letih se je poleg Slovenske izseljenske matice, ki je bila pač tista osrednja
               institucija, ki je več kot 50 let in se je neprekinjeno ukvarjala s Slovenci po
               svetu, pojavile še nove institucije civilne družbe, tukaj je Svetovni slovenski
               kongres in Društvo Slovenije v svetu, kar je vsekakor izredno pozitivno koristilo in
               je ogromno pripomoglo k močnejšemu delovanju in zavzemanju za slovensko kulturo in
               pojmovanju slovenske kulture med Slovenci po svetu in tudi ostale stike med Republiko
               Slovenijo in Slovenijo. Osnovni pomen pa je, da se temu primerno seveda niso
               prilagajala tudi finančna sredstva.  Če smo lahko govorili še pred leta 1998, da je Slovenska
               izseljenska matica sama razpolagala z 13,5 zaposlenimi je od tega trenutka dalje bil
               z določenimi stalnimi proračunskimi ukrepi med letom, je to stanje pripeljalo do
               tega, da je danes na Slovenski izseljenski matici samo pet zaposlenih. Človek bi
               potem pričakoval, da je ta manjko iz 13,5 ljudi prišel na Svetovni slovenski kongres
               in Slovenijo v svetu. Ne mislim tiste ljudi, ampak vsaj generalno številko, temu se
               ni zgodilo. Se pravi generalno se sedaj Slovenija kot država oziroma njene
               institucije z manjšim kapitalom ljudi ukvarjali Slovenci po svetu, kot se je
               ukvarjala na primer pred letom 1998.</p>
               <p>Če gremo potem naslednji korak naprej, če potegnem potem tudi številke - Slovenska
               izseljenska matica kot je bilo omenjeno dobiva zdaj v proračunu 33 milijonov
               tolarjev. Ta ista Slovenska izseljenska matica je nominalno dobila pred tolikimi leti
               45 milijonov, s tem seveda, da so tudi takrat bili financirani Svetovni slovenski
               kongres in Slovenija v svetu. In zdaj, če skupaj potegnemo ta izpad, ki ga je dosegla
               Slovenska izseljenska matica, se ta izpad ne pokaže kot dobrobit na svetovnem
               kongresu oziroma Slovenije v svetu, skratka, če potegnemo črto, ugotovimo, da ta
               država Republika Slovenija preko proračunskih sredstev daje realno manj denarja in ne
               samo realno, ampak celo nominalno manj denarja, kot ga je dajala pred letom 1995 za
               to dejavnost. To se mi zdi drugi izredno pomemben segment, za katerega morate kot
               člani biti informirani.</p>
               <p>Tretji problem je seveda v tem, da sami dobro veste, da lahko z določenimi napori, s
               projektno organiziranostjo vi lahko pripeljete k temu, da se tudi del vsebine odvija
               z neprofesionalnimi <gap n="..."/><stage>/Nerazumljivo./</stage><gap n="..."/> ampak generalno, pa na dolgi rok ne morete
               računati, da bi se skrb za Slovence živeče po svetu, tukaj mislim predvsem na tiste
               Slovence, ki živijo na tleh zahodne Evrope in predvsem Slovenci, ki živijo na tleh
               južne Amerike, severne Amerike in Avstralije, brez redno zaposlenih ne more
               ukvarjati. Posledica seveda, tega dejstva je, da je - to beležimo med našim stalnim
               delovanjem in to se verjetno prav tako lahko vidi iz dela urada za Slovence po svetu,
               da se trend, ki se je pokazal leta 1990, 1991, ko se je povečalo število novo
               nastalih društev, predvsem na račun društev v državah bivše Jugoslavije, kot sta
               nastala nova društva, se je zdaj ta trend obrnil. Se pravi, mi beležimo zmanjšanje
               število slovenskih društev po svetu. Govorim seveda za zahodno Evropo, ne tukaj ne
               govorimo manjšini, da ne bi kdo narobe razumel. Posledica tega je seveda
               katastrofalna, predvsem katastrofalna, zaradi tega, ker Slovenci živeči v Ameriki,
               Avstraliji niso tako življenjsko zainteresirani za sodelovanje s svojo matico, kot je
               primer pri naših rojakih za mejo v Avstriji, v Italiji, na Madžarskem in deloma na
               Hrvaškem, posledica tega je, da je več kot 85% Slovencev, s katerimi se mi ukvarjamo
               na tleh Avstralije, Amerike tujih državljanov. In oni, ali mi to hočemo ali nočemo ne
               potrebujejo uradnih institucij slovenske države. Oni so ameriški, avstralski,
               argentinski državljani, s slovenskim poreklom z veliko ljubezni do Slovenije, samo
               oni plačujejo davek, volijo v novih vsebinah, kjer oni živijo. In če jim na nek način
               tisto mesto, dobesedna matica, kamor so se oni lahko zatekali, če ta matica izgineva,
               in danes moramo ugotoviti, da matica izgineva, je s tem v bistvu žagana veja, na
               kateri ta del slovenskega naroda živi in tudi z Ustavo Republike Slovenije smo
               dolžni, da to izpolnjujemo. Žal smo tukaj, sem jaz moral te kritične besede, seveda,
               povedati, predvsem zaradi tega, da imam tudi osebno čisto vest, da sem to na najbolj
               merodajnem mestu, kot je državni zbor, to tudi povedal.</p>
               <p>Vse to, kar je povedal gospod Pukšič, državni sekretar, deloma seveda v celoti drži,
               Slovenska izseljenska matica je bila v zadnjih štirih letih v veliki krizi, ki pa je
               kljub vsemu z določenimi napori je v stanju izpeljati. res pa je, da s tako
               drastičnim ukrepom kot je zdaj pripravljen s tem ukrepom, seveda, tega žal ne bo
               mogla izpeljati.  Prej je bilo
               omenjeno, ko sem rekel, da ima Slovenska izseljenska matica trenutno pet zaposlenih,
               to pomeni, da od teh petih sta dva na tako imenovani problematiki skupne revije
               Slovenija.svet, ostali trije so na Slovenski izseljenski matici. S tem denarjem, 21
               milijoni, kljub temu, da smo že potegnili korake, 80% plača, brez kakršnekoli
               stimulacije, brez kakršnihkoli materialnih stroškov, seveda do konca leta ne bomo
               izpeljali. Z velikimi napori smo dosegli tudi to, da bo konec septembra ena izmed
               delavk šla v pokoj, ker šele kasneje lahko eventualno potegnemo določene korake. Do
               takrat pa nas delovna zakonodaja v to sili, mi enostavno ne smemo človeku prekiniti
               delovnega razmerja brez krivdnih razlogov, v kar smo seveda prisiljeni s tem ukrepom.</p>
               <p>Da zaključim. Slovenska izseljenska matica si prizadeva največ, da bi bile vse tri
               organizacije uravnotežene, odrezane, ampak vsaj da Slovenska izseljenska matica ne bi
               bila zavestno podhranjena, zavestno tretirana v odnosu do ostalih dveh organizacij.
               Jaz ne vem, kje je tukaj kratek stik, glede teh poročil. Sam sem bil na zadnji seji
               nadzornega odbora, kjer je gospod Žigon dobil vsa ta poročila po tem, ko je bilo
               rečeno, da se je to pošiljalo v urad za Slovence po svetu. Tako da mislim, da tu
               prihaja do nekega nepotrebnega kratkega stika. Slovenska izseljenska matica v celoti
               izvršuje določbe pogodbe, ki jo je podpisala. Hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, gospod Rogelj. Kolegice in kolegi, ne bi želel, da bi naša komisija postala
               preiskovalna komisija. In z ozirom na vaše izvajanje in izvajanje državnega
               sekretarja in tudi glede na predlog kolega Sama Bevka, ne vem, mi se bomo najbrž v
               tem trenutku zelo težko odločali o tem sklepu, ki je predlagan.</p>
               <p>Zdaj čisto formalno, ne vem, pa me dajte, prosim, drugi popraviti, če nimam prav,
               najbrž vlada v skladu z zakonom o izvrševanju proračuna lahko postavke, kako se reče,
               premešča oziroma lahko sredstva prerazporeja. Jaz se zavedam, da je to, kar je ta
               pogodba, ki je tukaj priložena, pogodba o sofinanciranju za obdobje 1.1.2005 do
               30.4.2005, in postavke v proračunu, da to ne gre skupaj, to lahko zelo jasno
               ugotovimo. Vendar pa to, kar je državni sekretar Pukšič povedal o teh poročilih, s
               katerimi ste se obvezali v prejšnjem letu, 2004, in tudi v letošnjem letu, 2005,
               pogodbeno, gospod Pukšič pravi, da jih ni. Ampak kot rečeno, jaz še najmanj, pa tudi
               najbrž komisija ne bi želela biti preiskovalna komisija in tukaj nekako deliti vas in
               vam<gap n="..."/> Ne vem, mislim, najmanj kar je, če pričakujete od nas, da se bomo o teh
               stvareh odločali, bomo morali imeti več pisnih informacij in takrat bomo tudi o
               takšnih zadevah lahko odločali. To je moj predlog. Seveda sprašujem tudi kolege
               tukaj. Želiš besedo, kolega Samo Bevk?</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa. Kolikor sem zdaj lahko tukaj vprašal gospoda Roglja in kar je tudi  prej povedal, so ta poročila šla
               na urad. In šlo je tudi kompletno poročilo za leto 2004 s strani računovodstva, da je
               bilo poslano pred 28. januarjem, ampak to naj predstavniki matice povejo ali pa, ne
               vem, naj pismeno to nam dajo. Se pravi, da ta poročila so. Glede na to, da pa
               poročila do 10. februarja za januar 2005 ni bilo, je pa to lahko sicer res, čeprav ne
               vem, naj pove gospod Rogelj, ali je to res ali ni, da ni bilo to poslano. Ampak
               pogodba je bila podpisana z uradom 3. februarja 2005, čez sedem dni bi pa že morala
               matica dati to poročilo za januar. Pa me zdaj zanima, ali bo poročilo do 10. marca za
               februar prišlo, kajti razlika med podpisano pogodbo 3. februar in 10. februar ni zelo
               velika. Je pa res, da če res ni to poročilo za januar prišlo, da ni prav in da bo,
               upam, matica vsaj 10. marec potem ulovila. Namreč, res ne bi rad, da bi ta naša
               komisija tudi pripomogla k temu, da bi bila grobar Slovenske izseljenske matice. Res
               je imela matica zelo velike težave tudi na prejšnjih komisijah, v prejšnjem mandatu
               smo o tem razpravljali. Zelo veliko stvari so sanirali. Konec koncev, lahko iz tega
               samega dopisa vidimo, da je bilo leta 1998 zaposlenih še 13 ljudi in pol, da je bilo
               še v letu 2003 6 zaposlenih, da je bil proračun te matice zelo velik, da je bila pred
               letom 1990 to edina organizacija, ki se je s tem ukvarjala. In ne bi rad, da bi mi
               onemogočili normalno delovanje tega pomembnega društva za stike s Slovenci po svetu,
               ki je bilo ustanovljeno leta 1951 in katerega prvi predsednik je bil slovenski
               pisatelj Tone Seliškar. Naj pa kot zanimivost povem, da je bil med ustanovitelji
               Slovenske izseljenske matice tudi znani slovenski predvojni in povojni politik in
               politični delavec Tomo Brejc, oče današnjega evropskega poslanca Mihe Brejca. Tomo
               Brejc prihaja iz naših cerkljanskih hribov in je že med obema vojnama zelo veliko se
               ukvarjal z izseljensko problematiko, saj je živel med obema vojnama v Franciji in je
               zelo dobro vedel, kaj so takrat po končani drugi svetovni vojni v Sloveniji
               ustanavljali, se pravi, to Slovensko izseljensko matico. In ne bi rad bil med
               tistimi, ki bodo pripomogli k temu, da bodo finančne pipice za delovanje Slovenske
               izseljenske matice tako priprli, da bo ta usahnila. Če pa, gospod predsednik, menite,
               da bi bilo treba še kaj več podatkov pridobiti, da stvar razčistimo, se tudi
               strinjam. Vendar ne vem, kdaj bo komisija še mogoča, čez en mesec, ne vem, potem niti
               za plače več ne bodo imeli. Če boste  v nekem doglednem roku sklicali, se tudi strinjam, da
               pridobimo še dodatne informacije in da potem podpremo ta sklep. Sicer pa bom
               vztrajal, da o tem sklepu glasujemo. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Samo. Kar se tiče sklica morebitne seje na to temo, ni nobenega
               problema. Najmanj, da bi preprečeval, da bi se na to temo še dobili, ampak mislim, da
               mi kot komisija lahko najbrž ugotovimo, da je treba zadeve razčistiti, da bodo
               pregledne in transparentne. V tej smeri smo tudi postavili smernice v strategiji. In
               mislim, da te organizacije morajo delovati pregledno, to je tudi v skladu s stališči
               računskega sodišča. In če so kakšne nepravilnosti, jih morajo ustrezne institucije
               razčistiti. Najbrž to ni komisija, komisija odloča politično. In kot rečeno, ne bi
               želel, da naša komisija razdvaja. Prizadevanja bivših predsednikov in vseh, ki so
               delovali v Slovenski izseljenski matici in tudi v drugih institucijah, jim gre seveda
               zahvala in priznanje. In tudi jaz ne želim biti grobar Slovenske izseljenske matice.
               Najbrž pa Slovenska izseljenska matica, vodstvo in zaposleni morajo tudi svoje
               pogodbene obveznosti spoštovati, v kolikor jih ne. In zdaj jaz v tem trenutku ne
               morem odločati, ali jih spoštujete ali jih ne spoštujete. Ne vem, verjamem vam in
               verjamem Pukšiču, državnemu sekretarju, in vaše govorjenje je malo drugačno od
               tistega, kar govori državni sekretar.</p>
               <p>Predlagam, da res najmanj kar je, da dokler vseh teh informacij ne pridobimo, pač o
               tem ne bi odločali, kolega Samo. Lahko pa se dogovorimo in tudi danes povemo, kdaj bo
               naslednja seja, lahko tudi izredna; ni nobenega problema, jaz ne bom izrabljal
               poslovniških možnosti in zapletov, da se na to temo ne bi sestali in pogovarjali,
               najmanj to. Ampak zadeve moramo razčistiti. In tisti, ki ne dela prav, najsi bo
               državni sekretar ali vodstvo matice, ki se ne drži tistega, kar je zapisano, bo pač
               potegnil kratko, kot se reče. Če pa ima komisija to možnost, da bo to precenila, tu
               pa sem bolj v dvomih. Mi lahko samo politično odločamo, tu bo pa seveda vsak malo
               drugače videl ta problem. In to za matico, za institucije in za slovenstvo v
               zamejstvu in po svetu ni dobro, to mi pa lahko verjamete.</p>
               <p>Kolega Koren je želel besedo, kolega Žnidaršič in nato državni sekretar Franc
               Pukšič. Izvolite, kolega Koren. Nato pa še kolega Aleš Gulič.</p>
            </sp>
            <sp who="SDT4:KorenDrago">

               <speaker>DRAGO KOREN:</speaker>

               <p>Hvala. Veliko tega, kar sem mislil razpravljati, ste že vi ravnokar povedali.</p>
               <p>Moram reči, ko sem dobil to pismo Slovenske izseljenske matice, sem bil nekako, bi
               rekel, presenečen, pretresen, sem mislil, kako pa ta stvar deluje, saj moramo ja
               gledati in delati za naše ljudi po svetu, ki sami vlagajo dosti energije in sredstev,
               da ohranjajo slovenstvo, v bistvu bolj kot pa mi sami tu doma. Moram pa reči, da sem
               danes po drugi strani pa spet zelo negativno presenečen nad izjavami gospoda
               sekretarja, gospoda Pukšiča, da pač tu neke stvari ne štimajo. Zato moram reči, da bi
               se danes težko kakorkoli odločal, čeprav moram reči, da sem prišel na sejo kar
               odločen. Sem pa zdajle malo zmeden, in v taki situaciji mislim, da ni dobro, da bi se
               res mi odločali. Jaz sem celo razumel gospoda Pukšiča, da je to bolj kot signal,
               opozorilo, da se stvari - tega nisem jemal, kot da je zdaj to proračun  pripravljen s takimi vsotami, kot
               je; ne vem, morda se tudi to motim.</p>
               <p>Mogoče bi še rekel eno besedo glede vaše izjave, gospod Rugelj, da je dosti manjši
               kapital ljudi, da je prej bilo na matici tako veliko število, zdaj sta pa dve oziroma
               tri organizacije, pa toliko ljudi manj. To zmanjšanje števila ljudi, ki delajo na tem
               področju, jasno jemljem kot tako kritično. Namreč, gledam čisto na zgodovino. Kolikor
               jaz poznam, je bilo naše delo včasih kar precej neproduktivno in da so tudi rezerve
               pri samem delu, pri ljudeh lahko dosti velike, da samo zmanjševanje ljudi ne pomeni
               še, da se s tem zmanjšuje delo; se tudi lahko, če je to drastično, ampak vedno pa
               moramo iskati še tudi svoje notranje rezerve, kolikor je pač mogoče. Toliko. Hvala
               lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Koren. Kolega Franc Žnidaršič.</p>
            </sp>
            <sp who="SDT4:ŽnidaršičFranc">

               <speaker>MAG. FRANC ŽNIDARŠIČ:</speaker>

               <p>Lepa hvala. Torej, tudi sam se nagibam k temu, da danes ne bi o tem odločali. Po
               informacijah, ki sem jih dobil v materialu, bi podprl sklep, ki ga je predlagal
               gospod Samo Bevk, zato da bi zagotovili minimum potrebnih sredstev za nadaljnje delo
               matice. Zdaj pa nisem več siguren, kaj je na stvari, glede na to, da naj bi urad ne
               dobil potrebnih poročil in podatkov, ki so predmet tudi pogodbene obveznosti. Na
               drugi strani predstavnik matice pravi, da so ta poročila šla. Ni tako zelo pomembno,
               kaj je zdaj vzrok, da niso prišla na pravi naslov, pomembno je, da ta poročila
               pridejo. Predlagam, da se jih pošlje še enkrat; če so šla enkrat, obstajajo nekje
               kopije in se to lahko hitro naredi. In potem bi na prvi naslednji seji, ki bo zelo
               kmalu, če sem pravilno razumel predsednika, lahko odločali, tako da bi stvari
               sprejeli tako, kot že rečeno, s konsenzom, ne da bi prišlo do take ali drugačne
               politične odločitve, ki bi lahko škodovala stvari sami. Lepa hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Žnidaršič. Seja bo takrat, ko se bomo dogovorili, ko bodo pripravljeni
               pogoji, in to je res lahko zelo kmalu. Kolega Aleš Gulič.</p>
            </sp>
            <sp who="SDT4:GuličAleš">

               <speaker>ALEŠ GULIČ:</speaker>

               <p>Spoštovani! Sam sem v podobni dilemi zdaj, kot smo pravzaprav postali vsi. Glede na
               tisto, kar je gospod Samo Bevk predlagal, je bila stvar čista, potem, po teh dodatnih
               pojasnilih gospoda Pukšiča in gospoda Roglja pa stvari niso več take.</p>
               <p>Jaz seveda nisem za to, da mi tukaj preiskujemo, kdo je kaj naredil, to je pač stvar
               med uradom in slovensko matico. Če ste to poslali, potem je že dokument o tem, da je
               bilo poslano. In če se je izgubilo na uradu, boste pa pač poiskali tistega, ki je to
               izgubil ali založil. Ko bomo to izvedeli, potem se pa lahko tudi naprej pogovarjamo,
               da vemo pravzaprav tudi za tiste podatke, ki v resnici obstajajo, se pravi, kaj je v
               resnici bilo storjeno in česa Slovenska izseljenska matica ni storila. Zaenkrat je pa
               tu pač samo dvoje besed, ki jim lahko verjamemo ali pa ne. Jaz verjamem kar obojim,
               ampak treba je pa ugotoviti vendarle vzroke za to. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala, kolega Aleš Gulič. Državni sekretar, želite besedo?</p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Hvala lepa. Veliko je bilo rečenega. Mogoče v zvezi s poročilom na začetku nisem bil
               dovolj eksakten. Poglejte, poročilo v skladu s pogodbo je vsebinsko in finančno
               poročilo, kjer mora biti bilanca stanja in bilanca uspeha. Gospodje poslanci,
               verjetno ni treba vas posebej prepričevati, v kolikor nadzorni odbor ni sprejel
               finančnega poročila, potem matica verjetno uradu tudi ni mogla poslati, ker ga niti
               nadzorni odbor ni sprejel. Ker se je pa ta nadzorni odbor sestal šele prejšnji teden,
               pa ni stvar urada, ampak je to stvar matice. Glede na to, da je gospod Janez Rugelj,
               ki ima nedvomno veliko zaslug za ustvarjalno delo in za marsikateri projekt, ki ga
                   je izpeljal v tej matici
               jasno povedal in potrdil moje izvajanje, ne ni problem v tem ali je poročilo prišlo
               ali poročilo ni prišlo, problem je v vsebini, v tem je osnovni in glavni problem, res
               pa je, da do danes ni bilo niti bilance stanja niti bilance uspeha. In še več, bilo
               je 26. januarja tako imenovano vsebinsko poročilo v katerem pa je eno izmed bistvenih
               poročil iz matice vsebine, ki je bilo zapisano in pravi tako: tako zmanjšan znesek
               mesečno milijon sedemsto petdeset ne zadošča niti za kritje bruto plač ter zaposleni
               in minimalni materialni stroški delovanja združenja SIM, priloga ena. Že sedaj je
               višina teh treh plač precej nižja kot so plače zaposlenih v ministrstvu za zunanje
               zadeve, čeprav je vseskozi jasno in to nam je bilo tudi ukazano s strani Urada za
               Slovence v zamejstvu in po svetu, da morajo biti plače zaposlenih na SIM na istem
               nivoju kot na ministrstvu za zunanjem zadeve. To je uradno poročilo matice, ki je
               prišlo na urad 26. januarja leta 2005, kar seveda sploh ni res. Tudi sam sem se
               pogovarjal z bivšo direktorico gospo Jadranko Šturm in je seveda se prijela za glavo,
               ko je slišala takšne navedbe. Zraven temu je navedenih 9. točko kje in kako v tem
               vsebinskem poročilu je bilo vse narejeno, med drugim v 2. točki piše, da skrbijo za
               18 radijskih postaj s slovenskimi programi po svetu. Ko sem tiste, ki se kaj na to
               spoznajo, to pa je dr. Zvone Žigon, ki je že leta na uradu in odgovoren, vodi ta del
               za Slovence po svetu in je tudi član nadzornega odbora matice, med drugim seveda za
               lansko leto 29 prireditev, ki so jih naredili ni dobili kot član nadzornega odbora
               niti enega obvestila, mimogrede, pa je rekel <q>"kaj pa to sploh je?"</q> in seveda o ni
               znal to razložiti, gre pa za to in potem nam je bilo pojasnjeno, da matica kupi
               kasete, cd-je in jih potem pošilja tem radijskim postajam. Skratka, vsa prejšnja
               štiri leta in ko sem se sam ukvarjal s tem smo se ukvarjali z vsebino, sedaj pa so
               seveda še uradne pravne zadeve preko katerih ne moremo. Kar se tiče urada vam ne
               moremo in vam ne bomo na komisijo mogli postaviti prej nobenih drugih dokumentov
               dokler ne bomo seveda oziroma dobili ali proračunske kontrole katera prihaja jutri na
               urad za leto 2004, ki pa bo seveda morala pregledati tudi matico in če mene vprašate
               vsa tri društva civilne družbe, ki so financirana iz proračuna, dokler ne bomo dobili
               poročila notranje kontrole v ministrstvu za finance in seveda drugih dokumentov razen
               teh, ki obstajajo za nazaj ne bomo mogli predložiti. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala kolega, torej gospod državni sekretar. Jaz bi predlagal, da mi na tej točki
               zaključimo to razpravo. Sprašujem te kolega Samo ali se strinjaš s tem, da si
               pridobimo še dodatne informacije in jaz kot predsednik bom absolutno sklical sejo
               takrat, ko bomo se skupaj dogovorili in takrat, ko bomo lahko kaj pozitivnega za to
               rešitev napravili?</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Hvala lepa. Prej je gospod sekretar rekel, da ni prišlo nobeno poročilo, no zdaj smo
               videli, da je vsebinsko poročilo prišlo pa morda tudi še kakšno drugo poročilo. Jaz
               se strinjam, da pridobimo še dodatne informacije in potem razpravljamo in sklepamo o
               predlogu sklepa, ki sem ga dal.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa. Gospod državni sekretar izvolite. <gap n=".."/> Ugovor<gap n="..."/></p>
            </sp>
            <sp who="SDT4:PukšičFranc">

               <speaker>FRANC PUKŠIČ:</speaker>

               <p>Ni res, da nisem rekel, jaz sem povedal  in izključno povedal, da ni bilo finančnih poročil in jasno sem
               povedal tri točke, da mesečnih finančnih od avgusta do decembra 2004 še danes ni, jih
               ni na uradu. d</p>
               <p>Drugič sem povedal, da nismo prejeli finančnega poročila za leto 2004, rok 31.1
               <gap n="..."/><stage>/nerazumljivo./</stage><gap n=".."/> sem prebral, če si pogledate magnetogram boste videli, da je to.
               In tretjič sem povedal, da za leto 2005 nismo prejeli poročila za januar, rok deseti
               v mesecu. Ker sem prav pri besedi še samo to, gospod poslanec je omenil, da je bila
               pogodba podpisana 3.2., to je res, vendar pogodba je bila Slovenski izseljenski
               matici dana v podpis že v začetku januarja in je seveda ni podpisala in o vsebini od
               3. do 10. pa vendarle bi lahko bilo tudi poročilo, ker je iz pregleda osebnih dohodki
               milijon petsto osemindvajset tisoč porabljenih samo za plače na Slovenski izseljenski
               matici od milijona sedemsto petdeset, to pomeni ni bilo težko v sedmih dneh vsaj tega
               poročila narediti o zaposlenih, ker druge vsebine očitno ni bilo. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospod državni sekretar. Prej sem rekel, da bomo zaključili s to točko z
               obljubo, da bomo to obravnavali takrat, ko bomo imeli več informacij. Gospod Rogelj
               ali je potrebno, da vi imate ugovor na državnega sekretarja?</p>
            </sp>
            <sp who="SDT4:RogeljJanez">

               <speaker>JANEZ ROGELJ:</speaker>

               <p>Jaz ne poznam terminologiji, ki poteka tukaj v državnem zboru, samo mislim, da je z
               vidika ene korektnosti in poštenosti le tudi možnost, da še enkrat povemo to kar smo
               zelo jasno povedali. V nadzornem odboru Slovenske izseljenske matice je stalni
               predstavnik tudi ministrstva za zunanje zadeve oziroma Urada za Slovence po svetu, ki
               je normalno dobival vsa gradiva kot vsi ostali in na zadnji seji, ki smo jo imeli
               pred enim tednom smo ugotovili, da ni teh poročil. Med samo sejo smo preverjali in
               smo ugotovili, da so poročila šla in je gospod Žigon umaknil to svojo pripombo.
               Vseeno smo potem po končani seji pripravili kompleten material z vsemi poročili in to
               poročilo je bilo posredovano. Se pravi, gre za na eni strani za umik pripombe gospoda
               Žigona na to, da je banka del poročil, na drugi strani smo vseeno poslali kompletno
               še enkrat kompleten seznam poročil. To lahko tudi, čeprav to mi je izpod nivoja,
               predvsem vašega nivoja, da vam zdaj mi pošiljamo tukaj dodatne fotokopije poročil,
               ker to mislim, da ni vredno vas, lahko vam takoj to naredimo. Po drugi strani kar se
               tiče samega zaključnega računa, jaz bi le želel opozoriti, da Slovenska izseljenska
               matica je društvo in šele s koncem februarja smo dolžni narediti zaključni račun.
               Zaključni račun je narejen in nadzorni odbor Slovenske izseljenske matice bo ta
               zaključni račun tudi obravnaval, tako da bo v skladu z obstoječo zakonodajo. Kar se
               tiče pa ostalih poročil so poročila še enkrat vsebinska normalno dana, mi se zavedamo
               instituta proračunske komisije in smo tukaj že dolga leta in z lahkoto smo vedno
               izpolnjevali relativno neproblematične zahteve po poročilu in res ne vem kje so ta
               poročila, zakaj se ta poročila na relaciji matica in urad zgubljajo, ni pa noben
               problem, da vam to lahko dostavimo, pa je seveda izpod nivoja, da zdaj beseda gospoda
               Pukšiča, jaz ga visoko cenim in seveda moja beseda tukaj sta dve povsem različni in
               vas v celoti razumem, da se ne morete tukaj zdaj odločiti. Hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala gospod Rogelj. Jaz bi s tem zaključil to točko dnevnega reda in prosim, če me
               razumete in s to točko bomo nadaljevali takrat, torej z obljubo, da bomo to točko
               nadaljevali takrat, ko bomo za to imeli več informacij, ki bodo tudi napisane in
               mislim, da se bomo lahko takrat v dobro tako matice kot tudi njenega dela odločali. S
               tem zaključujem 4. točko dnevnega reda. <gap n=".."/><stage>/Oglašanje iz klopi./</stage><gap n=".."/> zaključil sem
               točko, ker na osnovi tega gradiva, ki ga imamo ne moremo odločati in pravim, da ni
               nobenega<gap n=".."/> Ali predlagaš, da jo prekinemo?</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Ja, gospod predsednik, jaz predlagam, da točko prekinemo, ker rabimo še dodatne
               informacije, da bomo lahko 
               o predlogu sklepa razpravljali in sklepali<gap n="..."/></p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Zame to, ali jo prekinemo ali pa jo zaključimo, ni zame noben problem.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Predlagam, da jo prekinemo<gap n="..."/></p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Dobro, prekinemo to točko dnevnega reda in jo bomo nadaljevali takrat, ko bomo imeli
               ustrezne informacije. Hvala lepa. Prekinjam to 4. točko.</p>
               <p>Prehajamo na <title>5. TOČKO DNEVNEGA REDA - RAZNO.</title> Želi kdo, ima kdo kakšen
               predlog, pobudo?</p>
            </sp>
            <sp who="SDT4:ČesnikPeter">

               <speaker>PETER ČESNIK:</speaker>

               <p>Moje ime je Peter Česnik, sem avstralski <gap n="..."/> povratnik zadnje tri leta tukaj in bi
               se rad dotaknil bilateralne pogodbe med Slovenijo in Avstralijo o izmenjavi penzij,
               starostnih penzij. Slovenija je naslednica veliko bilateralnih pogodb in prejšnje
               državne tvorbe. Osnutek bilateralne pogodbe, ki je bila, ki je nastopila v veljavo
               lansko leto, je bil pripravljen, naprej in izpeljan, vendar po 12. mesecih<gap n="..."/></p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Samo malo, da gospod Česnik lahko pove svoje. Prosim, če<gap n="..."/></p>
            </sp>
            <sp who="SDT4:ČesnikPeter">

               <speaker>PETER ČESNIK:</speaker>

               <p>Izkazalo se je, da ta pogodba, ki je sedaj na delu 12 mesecev, je diskriminatorna in
               zelo pomanjkljiva v nekaterih ozirih. Jaz bi sedaj rad prosil komisijo, da ob
               priložnosti naslednje seje pripravim material, ga posredujem vsem poslancem na
               komisiji, da se o tem informirate. Dejstvo pogodbe je namreč v tem, da Avstralija ima
               dve ministrstvi, ki obravnavajo socialne in zdravstvene zadeve upokojencev, medtem ko
               mi imamo v Sloveniji samo eno ministrstvo. Ko se je pogodba delala, prvič je trajalo
               preden je avstralski parlament to pogodbo ratificiral, drugo pa, pogodba je zelo
               skopa na vsebini, v primerih s hrvaško pogodbo, ki ima 14 strani ali italijansko, ki
               ima 20 ali grško, ki ima 22 strani. Ker smo pač majhna etnična grupa v Avstraliji,
               kot rezultat so nas porinili na stran. Največji problem je v tem, da Avstralija
               plačuje obvezno socialno zavarovanje pogodbenikom, ki so se repatriirali na Hrvaško,
               v Italijo, v Grčijo, ne plačuje pa po tej pogodbi slovenskim povratnikom, 240 jih je
               trenutno približno v Sloveniji, ki so v tej zdrahi. Rezultat tega je, da že tako
               majhne penzije morajo dodatno plačevati za osnovno zdravstveno zavarovanje po
               različnih količnikih. Pri Slovenski izseljenski matici katere sem član, smo mi to
               začeli obravnavati, tudi z gospodom Bevkom in tudi na Spizu, vendar na Spizu so sedaj
               pričele spremembe in vse skupaj je zamrznilo. Jaz imam tukaj vsa 24 primerov
               slovenskih Avstralcev, ki so se vrnili nazaj. Sedaj, jaz bom pripravil dokumentacijo,
               jo bom predal Samotu, Samo jo bo potem dal komisiji direktno.</p>
               <p>Drugo stvar, ki bi jo pa rad rekel. Zmeraj večje zanimanje je za povratnike, da bi
               šli v starostne domove v Sloveniji ali pa, da bi svoje avstralske penzijske fonde
               investirali v gradnjo varovanih stanovanj pri že obstoječih občinskih domovih za
               starejše občane, recimo Logatec. Vendar Slovenija trenutno ima, v Ljubljani imamo 5
               starejših domov, 5 različnih formularjev za napisati. Mi smo že pripravili določeno
               število, na matici, formularjev v slovenščini in angleščini, katerega bi tudi predali
               komisiji, da ga <gap n="..."/> relevantne organizacije, da bi to sinhronizirali in ta postopek
               poenostavili. Na koncu koncev Slovenija je dobra mati, nima pa denarja za vse. Ti
               ljudje so živeli zunaj, bi radi investirali v Slovenijo, ampak transparentnosti, tako
               kot je gospod Pukšič prej rekel, v računovodstvih in investicijskih krogih nekako še
               ni in ljudje so negotovi kako bi s tem delali. To je pa tudi vse kar bi rad rekel.
               Tako, da upam, da v prihodnji seji mogoče bo to prišlo na svetu.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Hvala lepa, gospod Česnik. Pričakujemo to vaše gradivo in bomo v skladu z našimi
               možnostmi to seveda tudi posredovali na institucije. Mislim, da je to ministrstvo za
               delo, ministrstvo za zunanje zadeve, ministrstvo za gospodarstvo in  v sodelovanju bomo poskušali to zadevo
               rešiti. Hvala lepa.</p>
            </sp>
            <sp who="SDT4:ČesnikPeter">

               <speaker>PETER ČESNIK:</speaker>

               <p>Najlepša hvala.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Še želi kdo, še ima kdo<gap n="..."/> Državni svetnik.</p>
            </sp>
            <sp who="SDT4:unknown-M">

               <speaker>GOSPOD ______:</speaker>

               <p>Gospod predsednik, poskušali smo prej informacijo gospoda Smtrnika o zapletih pri
               izvajanju zahtev koroških Slovencev glede avstrijske državne pogodbe. Tudi on je
               postal žrtev teh zapletov oziroma konfrontacij, političnih konfrontacij. Jaz mislim,
               da bi bilo koristno, ampak prosim lepo, to je vaša stvar, da ne vpletam vse, ampak
               samo razmišljam. Dobro bi bilo, če bi glede na to, da je javnost tudi informirana in
               presenečena nad tem, da bi tudi državni zbor mogoče dal tudi primerno izjavo. Mi jo
               mislimo dati kot državni svet. Sedaj nekako je primerno, da jo tudi državni zbor
               da<gap n="..."/></p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Komisija ali državni zbor?</p>
            </sp>
            <sp who="SDT4:unknown-M">

               <speaker>GOSPOD _______:</speaker>

               <p>Mi kot komisija<gap n="..."/> Je pa vsekakor to zaprepaščeno, presenetljivo.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Jaz mislim to zadevo izpostaviti pri obisku v četrtek pri Khollu in seveda komisija
               bi pa verjetno tudi lahko, ampak to bomo, to lahko še storimo.</p>
               <p>Še kdo? Torej kolegi, še čisto na kratko. Jaz imam tudi en predlog. Namreč v tem
               času od kar sem tukaj kot predsednik te komisije, sem v stikih, ki sem jih imel s
               Slovenci, s slovenskimi društvi in z drugimi organizacijami, sem nekako tudi ocenil,
               da bi, torej sem se tudi posvetoval ali je to možno ali ne. In seveda je možno, da bi
               naša komisije na odnose s Slovenci v zamejstvu in po svetu lahko dodelila ali
               podelila priznanja posameznikom ali pa institucijam v zamejstvu in po svetu za, torej
               priznanja za posebne zasluge pri ohranjanju slovenstva v zamejstvu in po svetu. Jaz
               to dajem kot predlog. Če se člani komisije s tem strinjate, bi potem to tudi detaljno
               izdelali, da bi potem na osnovi predlogov organizacij v zamejstvu in po svetu na
               osnovi predlogov DKP-jev in tudi drugih, komisija potem o takem priznanju odločila in
               bi ga tudi potem ob priliki tudi izročila. Mislim, da si to državni zbor, komisija,
               ki se s tem ukvarja, lahko privošči in je to na nek način vsaj neka moralna priznanje
               in zadoščenje tistim, ki so res s svojim delom, v življenju veliko prispevali k temu.</p>
               <p>Kolega Samo, ti si prej govoril o teh dveh gospodih, ki sta predsedovala izseljenski
               matici. Takih ljudi je ogromno, doma in po svetu in mislim, da bi komisija, torej
               pričakujem, da bi v kolikor se bi pozitivno odločili za to, da bi potem tudi
               razdelali zadeve, da bi bile jasne in pregledne in bi potem se tega lotili. Izvoli.
           </p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>V načelu se strinjam s tem predlogom, vendar mislim, da ne zadostuje samo dobra
               volja komisije in sklep komisije, pač pa bi morali to napisati tako v poslovnik
               državnega zbora, da neka komisija oziroma delovni odbor lahko podeljuje neka
               priznanja oziroma v odlok o komisiji, kjer so naloge  opredeljene, in da je med nalogami tudi to, da lahko koga
               tudi nagradimo za njegovo minulo delo z nekim moralnim priznanjem. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Jaz mislim da, ne vidim razloga, da bi to morali, da bi zaradi tega morali
               spreminjati odloke o ustanovitvi. Ker, če ni prepovedano, potem je dovoljeno, in če
               se mi tukaj strinjamo in se dogovorimo na komisiji kako bi ta zadeva potekala, potem
               ne vidim nobenega razloga, da tega ne bi na tak način izvedli. Sicer pa lahko se tudi
               še dodatno informiramo s pravno službo. Ampak če želimo komplicirati, potem to <gap n="..."/>
               Ja, izvoli.</p>
            </sp>
            <sp who="SDT4:BevkSamo">

               <speaker>SAMO BEVK:</speaker>

               <p>Ne želim nič komplicirati, stvar bi dobila večjo težo, prav gotovo. Ampak, ko smo na
               odboru za kulturo, šolstvo in šport hoteli ustanoviti strokovno komisijo, ki bi se
               ukvarjala s problemi slovenskega jezika, je predsednik državnega zbora nam napisal
               pismo, da take oblike dela ne predvideva poslovnik državnega zbora. Tako, da stvar bi
               potem bila brez, bi imeli osnovo v dveh temeljnih dokumentih. Nihče nam ne bi mogel
               oporekati, pa mogoče v naslednjem mandatu bi se pa kdo našel pa rekel, kaj ste vi
               podeljevali itn. Tako da, to je dosti resna stvar po svoje. Hvala lepa.</p>
            </sp>
            <sp who="SDT4:KrambergerJanez">

               <speaker>PREDSEDNIK MAG. JANEZ KRAMBERGER:</speaker>

               <p>Samo, poglej, če se lotimo tega, da spremenimo odlok, da spremenimo poslovnik, potem
               se bo še kdo spomnil, da je treba ustavo spremeniti in tam to zapisati<gap n="..."/> Malo
               karikiram. Gre za, verjetno se razume za kaj gre. Gre za to, da se tistim
               posameznikom da neko priznanje, ki so veliko naredili za slovenstvo. In če ste me
               prav razumeli, bi o tem odločala komisija ne predsednik ali podpredsednik ali ne vem
               kdo. In mislim, da to, da je to lahko, da se ne bi na tak način zapletali. Lahko se
               dodatno še informiram, mogoče pa tudi vas pisno obvestim, ampak tukaj bi želel v tem
               trenutku tako načelno soglasje, ali se strinjate s tem ali pa, ali pa absolutno
               nasprotujete. Toliko. Dobro. Hvala lepa.</p>
               <p>Še ima kdo kakšno pobudo ali vprašanje ali kaj pod razno? Vidim, da ne.</p>
               <p>Zaključujem 5. točko dnevnega reda in tudi zaključujem to sejo. Vsem, ki ste
               prisostvovali seji, se prijazno zahvaljujem. Dam vam pa še enkrat vse dobro ob
               prazniku, sedaj da bi kako drugače to lahko naredili tukaj, sedaj ni pogojev<gap n="..."/></p>
               <stage type="time">(Seja je bila končana 08.03.2005 ob 17.06 uri.)</stage>
            </sp>
         </div>
      </body>
   </text>
</TEI>