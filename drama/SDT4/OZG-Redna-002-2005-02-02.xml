<?xml version="1.0" encoding="UTF-8"?><TEI xmlns="http://www.tei-c.org/ns/1.0" xmlns:xi="http://www.w3.org/2001/XInclude" xml:id="SDT4-OZG-Redna-002-2005-02-02">
   <teiHeader>
      <fileDesc>
         <titleStmt>
            <title>Zapisniki sej delovnih teles Državnega zbora Republike Slovenije</title>
            <title>Odbor za gospodarstvo</title>
            <respStmt>
               <persName>Andrej Pančur</persName>
               <resp xml:lang="sl">Kodiranje TEI</resp>
               <resp xml:lang="en">TEI corpus encoding</resp>
            </respStmt>
         </titleStmt>
         <publicationStmt>
            <publisher>
               <orgName xml:lang="sl">Inštitut za novejšo zgodovino</orgName>
               <orgName xml:lang="en">Institute of Contemporary History</orgName>
               <ref target="http://www.inz.si/">http://www.inz.si/</ref>
               <address>
                  <street>Kongresni trg 1</street>
                  <settlement>Ljubljana</settlement>
                  <postCode>1000</postCode>
                  <country xml:lang="sl">Slovenija</country>
                  <country xml:lang="en">Slovenia</country>
               </address>
               <email>inz@inz.si</email>
            </publisher>
            <distributor>DARIAH-SI</distributor>
            <distributor>CLARIN.SI</distributor>
            <availability status="free">
               <licence>http://creativecommons.org/licenses/by/4.0/</licence>
               <p xml:lang="en">This work is licensed under the <ref target="http://creativecommons.org/licenses/by/4.0/">Creative Commons
                                Attribution 4.0 International License</ref>.</p>
               <p xml:lang="sl">To delo je ponujeno pod <ref target="http://creativecommons.org/licenses/by/4.0/">Creative Commons
                                Priznanje avtorstva 4.0 mednarodna licenca</ref>.</p>
            </availability>
            <date when="2019-01-26+01:00"/>
         </publicationStmt>
         <sourceDesc>
            <bibl type="mag">
               <idno type="custom" subtype="session">660B255012D717A5C1256F8D002F44C3</idno>
               <idno type="custom" subtype="day">144F6A889750F125C1256F9C004D660B</idno>
               <idno type="URI">https://www.dz-rs.si/wps/portal/Home/deloDZ/seje/evidenca?mandat=IV&amp;type=magdt&amp;uid=144F6A889750F125C1256F9C004D660B</idno>
            </bibl>
         </sourceDesc>
      </fileDesc>
      <profileDesc>
         <settingDesc>
            <setting who="#SDT4-OZG-Redna-002-2005-02-02.OZG" n="002">
               <name>Redna</name>
               <date when="2005-02-02"/>
            </setting>
         </settingDesc>
         <particDesc>
            <listOrg>
               <org xml:id="SDT4-OZG-Redna-002-2005-02-02.DZ">
                  <orgName xml:lang="sl">Državni zbor Republike Slovenije</orgName>
                  <listEvent>
                     <head>Mandat</head>
                     <event n="4" notBefore="2004-10-22" notAfter="2008-10-15">
                        <label>4. mandat (2004-2008)</label>
                     </event>
                  </listEvent>
                  <listOrg>
                     <head>Delovno telo Državnega zbora Republike Slovenije</head>
                     <org xml:id="SDT4-OZG-Redna-002-2005-02-02.OZG">
                        <orgName key="OZG">Odbor za gospodarstvo</orgName>
                     </org>
                  </listOrg>
               </org>
            </listOrg>
         </particDesc>
      </profileDesc>
   </teiHeader>
   <text>
      <body>
         <div>


            <stage type="title">ODBOR DRŽAVNEGA ZBORA REPUBLIKE SLOVENIJE ZA GOSPODARSTVO</stage>
            <stage type="session">2. seja</stage>
            <stage type="date">(2. februar 2005)</stage>
            <stage type="chairman">Sejo je vodil Franc (Feri) Horvat, predsednik odbora za gospodarstvo.</stage>
            <stage type="time">Seja se je pričela ob 9.04 uri.</stage>


            <sp xml:id="SDT4-OZG-Redna-002-2005-02-02.sp1">

               <speaker>PREDSEDNIK FRANC (FERI) HORVAT:</speaker>

               <p>Dobro jutru oziroma lep sončen dober dan in lep pozdrav vsem prisotnim na 2. redni
               seji odbora za gospodarstvo. Veseli me, da je tako dobra udeležba vseh povabljenih
               vključno s člani odbora, da je prostora premalo, opravičujem se za to, očitno bomo
               morali širiti sejne sobe v državnem zboru. Ampak, očitno gre tudi za vprašanja, ki
               jih imamo na dnevnem redu oziroma jih bomo imeli, ki so zanimiva in pomembna. Najprej
               vas moram obvestiti, da se je opravičil poslanski kolega Lojze Posedel, drugih
               opravičil nimam. Tako, da lahko preidemo kar na določitev dnevnega reda v skladu
               ..<stage>/nerazumljivo./</stage>...poslovnika. Vi ste dobili predlog dnevnega reda s sklicem, s tem,
               dam sem po sklicu predlagal nekatere spremembe in seveda najprej moramo odločiti o
               teh spremembah. Prvič, umik, predlagam, da se z dnevnega reda današnje seje, da
               umaknemo točko 2., ki je bila v sklicu, to je letno poročilo Agencije za
               telekomunikacije, radiodifuzijo in pošto Republike Slovenije za leto 2003. Razlog za
               ta umik je v tem, da je pred kratkim bila sprememba v vodenju te agencije in smo
               skupaj z direktorjem in pa tudi ministrom, ki je tukaj in ga lepo pozdravljam še
               posebej z njegovo ekipo, ocenili, da v tem trenutku, ker nismo vezani na nek rok ne
               bi bila najprimernejša in najbolj racionalna obravnava te točke in da je bolj
               primerno, da jo odložimo na eno od naslednjih sej. Sicer pa imamo itak dosti natrpan
               dnevni red, nekatere točke, ki so nujne ali pa celo bolj nujne kot je ta. O tej
               razpravi o tem predlogu razprave ni, razprave poslancev, možno je pa, da predstavniki
               poslanskih stališč v kolikor želijo povedo svoje mnenje oziroma svoja stališča.
               Sprašujem ali želi kdo o tem umiku razpravljati? Če ne, potem predlagam, da glasujemo
               o tem predlogu.</p>
               <p>Kdo je za to, da to točko umaknemo z dnevnega reda danes? <stage>(16 članov.)</stage> Je kdo proti?
               <stage>(Ne.)</stage></p>
               <p>Umik je sprejet.</p>
               <p>Dalje. Predlagam širitev. Predlog za širitev ste dobili tudi pisno, in sicer
               predlagam, da razširimo dnevni red z naslednjimi točkami. Prvič, pobuda Jordana
               Alberta, samostojnega podjetnika iz Novega mesta, za začetek postopka za oceno
               ustavnosti prvega odstavka 37. člena, drugega odstavka 41. člena in drugega odstavka
               42. člena obrtnega zakona. Drugič, pobuda poslovnega sistema Mercator d.d. za začetek
               postopka za oceno ustavnosti prvega odstavka 2. člena zakona o varstvu potrošnikov,
               zadeva, ki je znana, s katero smo se ukvarjali seveda z drugo vsebino tudi na
               prejšnji seji. In pa pobuda družbe Petrol, ki se nanaša v bistvu na isto zadevo na
               oceno ustavnosti 2. člena zakona o varstvu potrošnikov. Za takšen predlog za širitev
               dnevnega reda s tema dvema točkama sem se odločil po sklicu, ker sem po sklicu prejel
               mnenje zakonodajno-pravne službe. In glede na to, da je zadeva nujna, ker smo že
               zadnjič ugotavljali, da je prav, da predvsem zadevi zakona o varstvu potrošnikov
                   ustavno sodišče čim prej
               odloči, je smiselno, da to zadevo obravnavamo in da s tem tudi omogočimo čim prejšnjo
               obravnavo na ustavnem sodišču. Moramo pa o vsaki zadevi ločeno odločati oziroma o
               prvi posebej, drugi dve sta enaki. In sprašujem predstavnike poslanskih skupin, če
               želi kdo najprej razpravljati o pobudi za oceno ustavnosti obrtnega zakona, predlog
               za širitev? Ne želi. Predlagam, da glasujemo, da to točko uvrstimo na dnevni red
               današnje seje.</p>
               <p>Kdo je za? <stage>(16 članov.)</stage> Je kdo proti? <stage>(Ne.)</stage></p>
               <p>Predlog je sprejet.</p>
               <p>Potem še pobuda poslovnega sistema Mercator in pobuda družbe Petrol za oceno 2.
               člena zakona o varstvu potrošnikov. Želijo predstavniki poslanskih skupin o tem
               predlogu za širitev dati svoje mnenje? Ne želijo. Predlagam, da glasujemo.</p>
               <p>Kdo je za? <stage>(14 članov.)</stage> Je kdo proti? <stage>(Ne.)</stage></p>
               <p>Predlog za širitev je sprejet.</p>
               <p>In tako ugotavljam, da bomo imeli potem danes na seji naslednji dnevni red: 1. točka
               - predlog zakona o spremembah in dopolnitvah zakona o Gospodarski zbornici Slovenije,
               druga obravnava, 2. točka - pobuda pivovarne Union d.d., Ljubljana za začetek
               postopka za oceno ustavnosti prvega odstavka 32. člena zakona o preprečevanju
               omejevanja konkurence, 3. točka - pobuda Jordana Alberta, samostojnega podjetnika, za
               začetek postopka za oceno ustavnosti prvega odstavka 37. člena, drugega odstavka 41.
               člena in drugega odstavka 42. člena obrtnega zakona, 4. točka - pobuda poslovnega
               sistem Mercator d.d. za začetek postopka za oceno ustavnosti prvega odstavka 2. čelna
               zakona o varstvu potrošnikov in pobuda družbe Petrol na isto temo in pa 5. točka -
               razno.</p>
               <p>Prehajamo k <title>1. TOČKI DNEVNEGA REDA - PREDLOG ZAKONA O SPREMEMBAH IN DOPOLNITVAH
                  ZAKONA O GOSPODARSKI ZBORNICI SLOVENIJE, DRUGA OBRAVNAVA.</title> Kot gradivo ste
               prejeli predlog zakona objavljen v Poročevalcu. Mnenje zakonodajno-pravne službe, ne
               mislim mnenj tukaj interpretirati, vendar mi dovolite, da smo en stavek morda rečem
               kaj je bistvo posameznega mnenja, potem bodo pa predstavniki posameznih institucij
               dajalcev mnenj pa podrobneje pojasnili njihova mnenja oziroma stališča. Torej,
               zakonodajno-pravna služba izraža močne pomisleke za obravnavo in sprejem tega
               predloga novele zakona o gospodarski zbornici. Stališče Gospodarske zbornice
               Slovenije, omenjam ta stališča po vrstnem redu tako kot smo jih dobivali, ki je
               proti, navaja tudi argumente. Mnenje komisije državnega sveta za gospodarstvo in
               komisije za malo gospodarstvo in turizem, ki tudi izražata odklonilno stališče do
               novele zakona in pa končno mnenje Vlade Republike Slovenije, ki tudi ne podpira
               predloga zakona. Gospod minister je tukaj in bo potem tudi v razpravi tudi podrobneje
               povedal stališče vlade. Vabljeni so predlagatelji, tukaj je kolega Sašo Peče in
               kolega Zagorac, potem ministrstvo za gospodarstvo minister s svojo ekipo je tukaj, zakonodajno-pravna
               služba, predstavnica je tukaj, Gospodarska zbornica Slovenije, predsednik s
               sodelavcem in svetovalcem je prisoten, Obrtna zbornica Slovenije, prisotni so
               predstavnik obrtne zbornice, podpredsednik, namestnik generalnega sekretarja in
               svetovalec, kmetijsko-gozdarska zbornica in pa tudi predstavnica državnega sveta
               gospa Marta Turk.</p>
               <p>Ugotavljam, da v poslovniško določenem roku kvalificirani predlagatelji k predlogu
               zakona niso vložili amandmajev, tako da pričenjam drugo obravnavo predloga zakona v
               kateri bomo opravili razpravo in glasovanje o posameznih členih predloga zakona.
               Najprej sprašujem predstavnika predlagatelja gospoda Saša Pečeta, če želi dati,
               podati dopolnilno obrazložitev členom predlaganega zakona?</p>
            </sp>
            <sp xml:id="SDT4-OZG-Redna-002-2005-02-02.sp2">

               <speaker>SAŠO PEČE:</speaker>

               <p>Spoštovani prisotni! Dovolite, zelo na kratko bom podal obrazložitev kratkega
               zakona, po moji oceni, vsebinsko zelo pomembnega zakona. Ustava Republike Slovenije
               kot najvišji pravni akt ne določa obliko delovanja zborničnega sistema, ampak
               prepušča to zadevo državnemu zboru oziroma zakonodajalcu, to pomeni, da lahko državni
               zbor danes sprejme zakon in pomeni, da bomo imeli drugačno obliko članstva v okviru
               zbornic Republike Slovenije. Predlagatelji smo prepričani, da zbornica oziroma
               obvezni zbornični sistem ne zasleduje tistih ciljev, ki so v osnovi namenjeni oziroma
               kateri naj bi bili cilji delovanja tovrstnih institucij. Po naši oceni bi zbornice,
               katerakoli, morale zasledovati predvsem en cilj, to je zadovoljevanje interesov
               lastnih članov. V nacionalni stranki predlagamo v noveli dve spremembi. Po naši oceni
               seveda najpomembnejša sprememba je opustitev principov obveznega članstva v zbornici
               in manj pomembna zadeva, še zmeraj pomembna, to je drugačen način imenovanja
               sekretarjev zbornice. Dovolite, da ravno v izogib tega, da bi se prevečkrat oglašal
               in s tem podaljševal sejo, se v tem prvem izvajanju predlog zakona obrazložim skozi
               stališča, ki jih je podala zakonodajno-pravna služba in pa Gospodarska zbornica
               Slovenije. Po oceni nacionalne stranke kot predlagatelja izhaja osnovni greh oziroma
               nesporazum pri delovanju zbornice v njenem dojemanju svojih opravil, kot sem že
               povedal. V nacionalni stranki verjamemo, da bi zbornice morale skrbeti predvsem za
               vse svoje člane, in sicer tako, da bi bili člani s tem zadovoljni, svojo zadovoljnost
               pa bi izkazovali skozi članstvo, torej danes smo v drugačni situaciji in sicer v
               situaciji, ko morajo biti določeni gospodarski subjekti obvezno člani gospodarske
               zbornice ne glede na to ali so zadovoljni s tem delom ali niso. Torej, poleg članstva
               pa morajo seveda plačevati članarino, kar predstavlja finančno breme. In po naši
               oceni v veliki večini članov predstavlja to finančno breme, izključno finančno breme
               ne pa tudi bonitet, ki naj bi jih imeli skozi članstvo v tovrstni instituciji. Skozi
               odgovor gospodarske zbornice, se opravičujem, je razvidno, da predstavniki
               gospodarske zbornice vidijo svoj osnovni interes oziroma svoje poslanstvo v
               opravljanju javnega interesa. Če je temu tako, potem mora ta javni interes
               financirati država, ne sme ugotavljanje javnega interesa financirati članstvo.
               Članstvo in gospodarski subjekti v primeru gospodarske zbornice ne smejo nositi
               bremena ugotavljanja javnega interesa. V kolikor je to edino poslanstvo potem naj se
               zbornica  preoblikuje v neko
               institucijo, ne vem, agencijo za ugotavljanje oziroma izvajanje javnega interesa. Po
               naši oceni pa je namen zbornice seveda drugje, torej izvajanje nalog za svoje člane.
               Svoji člani oziroma njeni člani pa bodo povedali ali so naloge, ki jih zbornica
               opravlja za njih toliko vredne, da bodo vstopili v to družbo ali ne. Skratka,
               podjetnikom pustimo njihovo odločitev ali se bodo vključili v tovrstno institucijo
               ali pa ne. To mora biti, po naši oceni, edini in osnovni namen tovrstnih institucij.
               Če pristanemo na teorijo, da je naloga oziroma poslanstvo zbornice javni interes,
               mora tovrstno financiranje prevzeti nase država, torej mora postati zbornica
               izključno proračunski uporabnik kateremu bo vlada ali pa država rekla, kakorkoli
               hočemo, zagotavljajte ali pa izvajajte javni interes. Toliko s strani predlagatelja.
               Hvala.</p>
            </sp>
            <sp xml:id="SDT4-OZG-Redna-002-2005-02-02.sp3">

               <speaker>PREDSEDNIK FRANC (FERI) HORVAT:</speaker>

               <p>Hvala kolega Peče. In sedaj dajem besedo ministru, gospodu mag. Vizjak.</p>
            </sp>
            <sp xml:id="SDT4-OZG-Redna-002-2005-02-02.sp4">

               <speaker>MAG. ANDREJ VIZJAK:</speaker>

               <p>Hvala lepa spoštovani predsednik. Predlagatelji, spoštovane poslanke, poslanci,
               gostje! Vlada je seveda obravnavala ta predlog spremembe zakona o gospodarski
               zbornici in zavzela tudi določeno stališče in v tem stališču pravzaprav navaja, da
               razume in na nek način tudi celo pritrjuje nekaterim pomislekom predlagatelja glede
               učinkovitosti in ustreznosti sedanjega sistema, zborničnega sistema na področju
               gospodarske zbornice. Vendar pa po drugi strani meni in je trdno prepričana, da bi
               vsakršne hitre, enostranske pravzaprav pa tudi nepremišljene poteze, radikalne poteze
               v smislu neobveznega članstva lahko naredile veliko škode, pri čemer bi postalo
               delovanje zlasti nekaterih delov poslanstva gospodarske zbornice popolnoma nepokrito
               in tudi takšne rešitve so vprašljive. Zato vlada pravzaprav že v tem trenutku
               intenzivno pripravlja analizo obstoječega stanja v Sloveniji kakor tudi sicer
               podobnih ureditev v Evropski skupnosti, v državah članicah Evropske skupnosti in tudi
               širše, na podlagi tega kar je že pravzaprav v večji meri storjeno bodo predlagane
               tudi ustrezne usmeritve za naprej, tako da si vlada prizadeva in to je tudi eden
               izmed njenih prioritetnih ciljev za letošnje leto, da bo prišla pred parlament z
               ustreznimi spremembami v najkrajšem času, predvidoma do parlamentarnih počitnic v tem
               letu.</p>
               <p>Skratka, vlada ne podpira tega predloga zakona z enostavno obrazložitvijo, da bi
               premalo premišljene poteze, ki ne slonijo pravzaprav na nekaterih analizah, učinkov
               teh sprememb na sicer sistem funkcioniranja zbornice lahko pravzaprav naredile tudi
               določeno škodo. Sicer pa pritrjuje določenim pomislekom v smislu učinkovitosti
               zbornice, pritrjuje tudi pravzaprav dejstvo, da se zbornica pravzaprav premalo
               financira iz naslova storitev na trgu in preveč iz naslova obveznega članstva. In
               zato tudi namerava predlagati v čim krajšem času ustrezne spremembe obstoječe
               zakonodaje.</p>
            </sp>
            <sp xml:id="SDT4-OZG-Redna-002-2005-02-02.sp5">

               <speaker>PREDSEDNIK FRANC (FERI) HORVAT:</speaker>

               <p>Hvala gospod minister. Sprašujem predstavnico zakonodajno-pravne službe, gospo Miro
               Palhartinger, če želi besedo? Izvolite.</p>
            </sp>
            <sp xml:id="SDT4-OZG-Redna-002-2005-02-02.sp6">

               <speaker>MIROSLAVA PALHARTINGER:</speaker>

               <p>Hvala za besedo. Dober dan. Torej, v našem mnenju smo se uvodoma najprej dotaknili
               pravno tehničnega vidika predloženega zakona, namreč pred nami je predlog zakona o
               spremembah in dopolnitvah zakona o Gospodarski zbornici Slovenije. Pri tem pa smo
               opozorili, da je, se pravi novela, pri čemer pa opozarjamo, da je novela po navadi
               sprememba zgolj določenih rešitev, ki zaradi spremenjenih družbenih razmer  praviloma niso ustrezne, pri
               čemer se praviloma tudi ohranjajo obstoječi konceptualni okviri zakona, ki je podlaga
               za spremembo. Tukaj pred nami pa je poglavitna rešitev naperjena zoper sam koncept
               obstoječega zakona, ki je v obveznem včlanjevanju gospodarskih subjektov v
               gospodarsko zbornico. S tega vidika ocenjujemo, da bi bilo po našem mnenju primerneje
               pristopiti k pripravi povsem novega zakona o Gospodarski zbornici Slovenije, čemur v
               korist po naši oceni velja dodati tudi argument, da je bil ta zakon dejansko sprejet
               že v času pred sprejemom Ustave Republike Slovenije, se pravi leta 1990. Kot sem že
               rekla, je nadomestitev veljavnega načela obveznega članstva v zbornici z načelom
               prostovoljnega včlanjevanja rešitev, ki je v okviru predlaganega zakona dejansko
               poglavitna. Kot je že gospod Peče kot predstavnik predlagatelja povedal, je res, da
               ustava sicer sama ne določa kakšen naj bo način zborničnega organiziranja, ampak je
               to stvar zakonodajalca, pri čemer pa moram dodati, da zakonodajalec v tem svojem
               odločanju nikakor ne more biti povsem prost, ampak mora biti ta odločitev vedno
               utemeljena s pretehtano, z analizo kakšna naj bo naloga take zbornice in kakšen je
               javni interes na tem področju in šele na taki osnovi se lahko dejansko zakonodajalec
               opredeli za enega od obeh temeljnih modelov. Dejansko obstajata dva čista tipa
               zborničnega organiziranja. Eden je javnopravni, kontinentalni model za katerega je
               značilno obvezno članstvo v zbornici, ki je tudi pravna oseba javnega prava in
               nastane ipsojura z vpisom v sodni register. Ta je tudi v našem pravnem sistemu
               prevladujoč. Drugi model, ki ga dejansko sedajle predlagatelj ponuja kot protiutež
               oziroma rešitev, ki jo predlaga, je zasebno pravni model. Zanj je pa tipično, da je
               združevanje v zbornico, pri čemer njihovo število ne more biti v naprej omejeno,
               izključno prepuščeno pobudo gospodarskih subjektov, ki se vanje združujejo povsem po
               lastni presoji, po lastni oceni in tudi pri urejanju organizacijskih vprašanj in
               določanju nalog so nekoliko bolj svobodni. Normativno sicer ni izključena tudi
               kombinacija obeh prvin, obeh modelov, vendar opozarjamo, da je pri tem potrebno
               urediti še vrsto drugih vprašanj. Prvo od teh je, recimo kako naj se javno pravni
               status zbornice, kot je dejansko predvideno v obravnavani noveli, kako naj se veže na
               določen prag reprezentativnosti, ki naj ga zbornica doseže, če naj se ji prizna
               ekskluzivnost za opravljanje nekaterih nalog in podelijo tudi javna pooblastila. Teh
               vprašanj predlagani zakon po naši oceni ne ureja oziroma predlaganega, spremenjenega
               koncepta ne izpeljuje dosledno, saj se osredotoča le na ozek segment veljavnih
               določb. Po naši oceni kot sem že rekla, ni urejeno vprašanje reprezentativnosti.
               Oceniti kaže tudi določbe o statusu zbornice, kakšno vlogo in naloge imajo, katera
               javna pooblastila naj jih opravlja takšna zbornica, vsekakor pa je v takem primeru,
               namreč je treba določiti tudi kdo javno pooblastilo, kdo je temeljni nosilec nalog,
               ki naj bi jih zbornica opravljala na podlagi javnega pooblastila. Namreč tukaj je
               treba povedati, da javno pooblastilo je po svoji naravi upravna naloga za katerega je
               seveda v prvi vrsti poklicana država. In zato je to vprašanje potrebno dodatnega razmisleka. Menimo tudi,
               da bi kazalo dodatno proučiti tudi vprašanje organizacije sestave in načina
               oblikovanja organov, pa tudi določbe o financiranju zbornice. Posebno pozornost smo
               namenili tudi mnenju določbam, ki urejajo prehodno obdobje. Te so po našem mnenju
               pomanjkljive oziroma neustrezne. Tudi princip kako naj bi se uredilo to novo
               članstvo, kako naj se pride do novega članstva, po naši oceni povsem nasprotuje
               principu prostovoljnega združevanja v zbornico, saj je naravnan na načelo ohranitve
               dosedanjega članstva z možnostjo, da se opredeli za svoj izstop. Menimo, da bi
               predlagani koncept terjal povem novo graditev tega zborničnega sistema in bi seveda
               kazalo te vsebine še dodatno in zelo pozorno proučiti, kar je pa seveda tudi izredno
               zahtevan zakonodajni podvig. Posebna pozornost, ki je pravzaprav tukaj, je tudi
               vprašanje pravnega nasledstva sedanje gospodarske zbornice. S tem so povezana tudi
               izredno zahtevna vprašanja premoženja, dokumentacije zaposlenih v zbornici in teh
               določb v predlaganem zakonu ni moč zaslediti. Dodala bi še, da je v obrazložitvi in
               uvodnih utemeljitvah predvsem izpostavljena problematika razmer na področju avto
               prevozništva, pri čemer pa bi tudi zaključili, da je ta problematika vsekakor
               celovitejša kot jo v predlaganih določbah ponuja ta obravnavani predlog zakona.
               Hvala.</p>
            </sp>
            <sp xml:id="SDT4-OZG-Redna-002-2005-02-02.sp7">

               <speaker>PREDSEDNIK FRANC (FERI) HORVAT:</speaker>

               <p>Hvala za temeljito predstavitev zakonodajno-pravne službe. In sedaj odpiram razpravo
               in glasovanje o posameznih členih predloženega zakona.</p>
               <p>Prehajamo k 1. členu. Ne vidim rok, zato si bom vzel pravico, da se sam oglasim z
               nekaj besedami oziroma z nekaj pogledi na ta predlog, upoštevajoč in mnenja, ki smo
               jih dobili v pisni obliki, v ustni predstavitvi in pa glede na to, ker se domišljam,
               da v znatni meri poznam delovanje zborničnih sistemov, ne samo pri nas, ampak tudi v
               tujini. Najprej menim, da dejstvo, ki ga je sam predlagatelj, kolega Peče navedel, da
               gre za zelo kratek zakon, trije členi vsebinski pa trije prehodne določbe in potem še
               en člen uveljavitve, da dejansko v tako skromen zakon posegati oziroma urejati
               konceptualno sistemsko zbornični sistem popolnoma drugače, da verjetno ni primerno.
               Ob tem naj uvodoma rečem, da tudi sam ne mislim, da je vse v zborničnem sistemu in
               pri gospodarski zbornici in pri drugih zbornicah idealno, da niso potrebne izboljšave
               v delu, v sistemu odločanja, v financiranju, ampak seveda na tak način kot je
               predlagan revolucionarno, čez noč tudi mislim, da tega ni možno spremeniti.</p>
               <p>Drugo. Dejstvo je, da je ta predlog sam v svojem bistvu protisloven sam sebi. Po eni
               strani predlagati ohranitev nalog vseh, ki jih opravlja ta zbornica, po drugi strani
               pa prostovoljno članstvo, ki pa pomeni po izkušnjah iz tujine, kjer so prešli na
               prostovoljno članstvo, in to je realno pričakovati bi bilo tudi pri nas, bistven osip
               v številu članstva in potem je dejansko vprašanje in delovanja in reprezentativnosti
               in tega drugega zraven, da ne grem v podrobnosti. To bi pomenilo dejansko sesutje
               sistema zbornic.</p>
               <p>Naslednje. Menim da, če se lotimo temeljite obravnave in predvsem sistemske
               spremembe ene od zbornic - govorim predvsem o teh treh zbornicah s področja
               gospodarstva - da je potem, da se je potem potrebno praviloma lotiti vseh treh, in
               obrtne in pa tudi kmetijsko-gozdarske zbornice, kajti kljub temu, da so dejavnosti,
               imajo določeno specifiko, vendar bistvo delovanja zbornic - take so tudi izkušnje iz
               tujine - v primerljivih državah  je zelo primerno, da je analogno ali pa enotno urejeno.</p>
               <p>Dalje, to kar je bilo posebej izpostavljeno v mnenju zakonodajno-pravne službe.
               Izjemno pomembno je, da se po možnosti ohrani javnopravni model z obveznim članstvom
               zaradi reprezentativnosti, kar je tudi pogoj za to, da potem zbornica dejansko lahko
               nastopa kot partner in v vladi in pa drugim socialnim partnerjem, da se lahko v
               celoti uveljavi socialno partnerstvo, ki pa ga imamo sprejetega, in politično in tudi
               v praksi uveljavljenega in ga vse bolj uveljavlja tudi Evropa, končno tudi v novi
               ustavi, ki smo ga včeraj sprejemali oziroma ratificirali na državnem zboru.</p>
               <p>In pa še en argument, ki se mi zdi, da ga pozabljamo pri ocenjevanju zbornic. Jaz ne
               podcenjujem vloge in pomena zbornic na tej državni ravni, ampak zelo pomembnim, to iz
               izkušenj vem, zelo pomembne so regionalne zbornice, ki predvsem v času, pogojih, ko
               še nimamo organiziranih pokrajin ali regij, igrajo zelo pomembno vlogo povezovanja,
               gospodarstvo in tudi drugih dejavnosti pomembno vlogo v regionalnem razvoju in pa
               pomembno vlogo v med regijskem in zlasti čezmejnem sodelovanju. Ponekod so glavni
               nosilci tega sodelovanja poleg lokalnih skupnosti.</p>
               <p>In končno bi rekel samo to, da mislim, da je potreben dosti bolj temeljit,
               organiziran, strokoven pristop in mislim, da je to pravo kar tudi vlada ponuja, da se
               opravi temeljito primerjalno analizo delovanja naših zbornic v primerjavi tudi z
               zbornicami v tujini in to predvsem z državami, ki so najbolj primerljive, ki imajo
               največ izkušenj, največjo tradicijo, ki so tudi naši glavni partnerji. Nisem
               prepričan, da je ravno primerjava ali pa kot glavna merodajna primerjava in jemati
               vzorec iz novih članic EU, ki so dosti pozneje kot mi uveljavljale tržno gospodarstvo
               in se vključevale v prostor današnje združene Evrope, da je to ravno najboljše,
               vidimo tam tudi precej negativnih posledic tega, ko so tudi čez noč na vrat na nos
               pod raznimi tujimi vplivi šli v radikalne spremembe. Tako, da mislim, da je ta
               predlog, ta pristop vlade najbolj primeren, da je prav, da ga podpremo. Jaz bi tukaj
               k temu samo še dodal, da bi bilo koristno, da vlada tukaj, predvsem ministrstvo za
               gospodarstvo na samem začetku vključi tudi zbornice in pa tudi člane oziroma članice
               teh zbornic v to analizo stanja, zato da dobimo čim bolj objektivno stanje in pa tudi
               čim boljša izhodišča za spremembe, ki se jih potem opravlja v zakonih. Tako, da na
               podlagi tega sem tudi proti temu, da sprejmemo, da nadaljujemo obravnavo tega zakona,
               ampak da sprejmemo sklep, da predlog zakona o spremembah in dopolnitvah zakona o
               gospodarski zbornici Sloveniji, druga obravnava, ni primeren za nadaljnjo obravnavo.</p>
               <p>Izvolite dalje. Kdo želi besedo? Bojan Rugelj, Matej Lahovnik in pa kolega Peče,
               kolega Han, kolega Janc in kolega Testen, Petek...</p>
               <p>Gospod Rugelj, prvi.</p>
            </sp>
            <sp xml:id="SDT4-OZG-Redna-002-2005-02-02.sp8">

               <speaker>BOJAN RUGELJ:</speaker>

               <p>Hvala lepa, gospod predsednik. Lep pozdrav vsem navzočim in tudi gostom! Sam sem
               seveda enakega mnenja kot
               vlada. Te zadeve kar dosti dobro poznam. Vem, da je gospodarska zbornica na nek način
               zastopnik delodajalcev, na drugi strani so sindikati in s temi predlogi, at hock
               rešitvami bi v bistvu porušili ravnovesje, ki trenutno vlada. Vemo, da rabimo prave
               sogovornike, na eni in drugi strani. Mislim, da bi nastal resnično vsip v kolikor ne
               bi bilo več obvezno članstvo in bi tukaj prišlo lahko do raznih anomalij. Predvsem pa
               je, nekaj resnice tudi imajo prav predlagatelji. Mislim, da bi morala gospodarska
               zbornica postati bolj gospodarna. Torej bi jo lahko na kratko preimenovali v GGZ.
               Nekaj podobnega se bo zgodilo tudi z obrtno zbornico in vesel sem, da ima vlada v
               pripravi te nove zakone, ki bodo reševali probleme bolj kompleksno. Vemo, da so
               problemi resnično kompleksni in tukaj takšnih rešitev, ki ne predvidevajo vseh
               ostalih posledic, ne moremo sprejemati. Mislim, da je resnično čim prej sprejeti
               ustrezen nov zakon, ki bo omogočal sedaj bo to obvezna članarina ali ne bo, ali bi
               mogoče veljalo razmisliti o poenotenju zadev, o nekakšnih združitvah mogoče obrtne in
               tudi gospodarske zbornice. O vsem tem bi veljalo razmisliti. Vsekakor pa sem trenutno
               mnenja, da mogoče za mnoge gospodarske subjekte in tudi obrtnike, če se dotaknem tudi
               obrtne zbornice kjer je podoben problem, so ti stroški trenutno previsoki. In še
               enkrat ponavljam, da bo potrebno racionalizirati poslovanje gospodarske in tudi
               obrtne zbornice. Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp9">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Lahovnik.</p>
            </sp>
            <sp xml:id="SDT4-OZG-Redna-002-2005-02-02.sp10">

               <speaker>DR. MATEJ LAHOVNIK:</speaker>

               <p>Hvala lepa. Gotovo se, vidim, vsi strinjamo, da obstoječi način plačevanja članarine
               in tudi obveznega članstva, ki se urejuje, ni najboljši. V bistvu je ureditev že zelo
               stara in potrebne so spremembe, potrebno jih je urediti z novim zakonom, ki pa mora
               biti bistveno bolj celovito pripravljen. Posebno se mi zdi bistveno, da se pri
               pripravi vključi vse zainteresirane interesne skupine. Se pravi, vse tiste, ki imajo
               danes veliko pripomb na način plačevanja članarine in na obvezno članstvo. Jaz
               mislim, da ni nobenega razloga, če se v gospodarstvu člani, potencialni člani zbornic
               za nekaj dogovorijo, da bi bila politika na drugem bregu. Prepričan sem, da bomo
               takšen zakon, ki bo vključeval mnenja interesnih skupin, vsi podprli. Imamo v bistvu
               dve možni ureditvi. Ena je anglosaksonska, se pravi, da gremo v čim večji meri
               liberalizirati sistem na prostovoljno članstvo. Druga je bolj ta kontinentalna
               evropska ureditev. Kot sem rekel, se mi zdi pomembno, da tukaj vključimo interesne
               skupine, čim več konkurence je seveda ena izmed možnosti. Tudi sam nisem posebno
               velik prijatelj obveznih članstev, ker to na nek način daje potuho tistim, ki
               opravljajo s takšnimi združenji. Tako, da je konkurenco potrebno uvesti, moramo biti
               pazljivi, da to ne naredimo ne premišljeno, da se nam ne zgodi zgodba s Poljske, kjer
               so prejšnjo nacionalno zbornico zamenjali z ameriško gospodarsko zbornico in je
               zgodba sedaj pač diametralno malo drugačna, v bistvu v principu je pa sistem isti kot
               je bil prej, samo da je sedaj pač to ameriška gospodarska zbornica. Skratka, že to
               dokazuje, da je potreben nek določen čas. Tisto, kar se mi zdi še pomembno poudariti
               je, da obstoječa ureditev tudi z vidika teh, ki plačujejo članarine, ni korektna. Mi
               vemo, da je cel kup članov, samo poglejmo, koliko je članov v kmetijski-gozdarski
               zbornic. Praktično vsak, ki ima malo večjo zaplato zemlje, je zavezan za plačevanje
               članarine. Tako, da se verjetno že vsak, če kaj podeduje kakšen kos zemlje, tako
               ustraši, ker ve, da ima cel kup stroškov s tem, je pa seveda povsem na drugi strani
               vprašanje, v kolikšni meri potem neka zbornica lahko reprezentativno zastopa interese
               tistega človeka. Pa ne, da bi sedaj imel samo proti kmetijsko-gozdarski zbornici.
               Pravim samo, da prihaja lahko do absurdnih situacij. Tako, da je treba te primere
               pretehtati. Pripombe s terena prihajajo, v zadnjem obdobju so se te pripombe
               okrepile. Sami smo videli odmeve v javnosti. Jaz mislim, da je sedaj tudi nek čas po
               volitvah zelo primeren, da se to vprašanje  sistemsko in v miru reši, prepričan sem, da bomo vse ali pa večina
               političnih strank neki nov zakon, ki ga je potrebno pripraviti podprli in se mi zdi,
               ko sem rekel čas tudi zelo primeren. Obstoječega zakona pa ne nameravam podpreti
               predvsem zaradi določenih pomislekov, ki sem jih prej omenil, da gremo prehitro, da
               je treba vključiti vse interesne skupine in se vseeno bojim, da ne bi iz enega
               sistema, ki ga imamo sedaj padli v nek drug sistem, kjer bi, zdaj na pamet govorim,
               ameriška gospodarska zbornica ali kdorkoli izkoristil obstoječo situacijo in, bom
               rekel, zavzel nek položaj, ki ga ima zdaj obstoječa gospodarska zbornica, se pravi da
               bi mogoče eno institucijo samo zamenjali z drugo. Kar se pa tiče obveznega
               prostovoljnega članstva in načina plačevanja članarine se pa v celoti strinjam, da je
               potrebno zadevo prevetriti in na novo urediti. Hvala.</p>
            </sp>
            <sp xml:id="SDT4-OZG-Redna-002-2005-02-02.sp11">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Han.</p>
            </sp>
            <sp xml:id="SDT4-OZG-Redna-002-2005-02-02.sp12">

               <speaker>MATJAŽ HAN:</speaker>

               <p>Hvala lepa za besedo. Jaz imam to priložnost, da lahko govorim kot poslanec danes,
               drugače pa govorim tudi iz lastnih izkušenj glede na to, da sem vrsto let že
               podjetnik. Jaz se strinjam z gospodom Lahovnikom, da je treba zadeve v določeni meri
               spremeniti, vendar bi pa rad opozoril na to, da podjetniki, ki imamo mala podjetja,
               ki smo lastniki majhnih podjetij, naš letni promet je med 300 do 500 milijonov,
               plačujemo minimalno članarino v tej gospodarski zbornici in tu vam moram povedati
               jasno in glasno, da je to 3.000 tolarjev mesečno in ne verjamem, da je to tak strošek
               za podjetje, da bi lahko iz tega naredili ne vem kakšne teme. Jaz se strinjam tudi s
               tem, da mogoče podjetniki smo sami ali pa podjetja smo sama kriva, da ne izkoristimo
               te institucije. Po lastnih izkušnjah vem, da ni nikdar odklonila razno raznih
               vprašanj, ki smo jih podjetniki, predvsem tisti, ki živimo in delamo na periferiji
               oziroma ne v Ljubljani in če smo poklicali gospodarsko zbornico so nam te kvalitetno
               hitro odgovorili na razno razna vprašanja.</p>
               <p>Zaključil bom s tem, da sigurno je treba spremeniti zadevo, vendar ne tako na hitro,
               da zopet ne bomo v Sloveniji imeli posledic takšnih ali drugačnih, vidimo kaj smo
               naredili pri dohodninskem zakonu. Tako, da jaz tega zakona oziroma predloga tudi
               nacionalne stranke ne bom podprl, bomo se pa v Združeni listi socialnih demokratov
               zavzeli, da pri novem zakonu oziroma pri spremembi bomo aktivno sodelovali. Hvala
               lepa.</p>
            </sp>
            <sp xml:id="SDT4-OZG-Redna-002-2005-02-02.sp13">

               <speaker>PREDSEDNIK FRANC (FERI) HORVAT:</speaker>

               <p>Hvala. Ker bo gospod minister moral zapustiti sejo mu dajem besedo.</p>
            </sp>
            <sp xml:id="SDT4-OZG-Redna-002-2005-02-02.sp14">

               <speaker>MAG. ANDREJ VIZJAK:</speaker>

               <p>Hvala lepa. Jaz samo sem izkoristil to, da tudi v mikrofon povem, da po mojem odhodu
               je pooblaščen za nadaljnje zastopanje ministrstva v.d. direktorja direktorata za
               notranji trg, Peter Puhan za to, bo verodostojno zastopal stališče vlade naprej po
               mojem odhodu. Samo toliko. Hvala.</p>
            </sp>
            <sp xml:id="SDT4-OZG-Redna-002-2005-02-02.sp15">

               <speaker>PREDSEDNIK FRANC (FERI) HORVAT:</speaker>

               <p>Hvala gospod minister. Besedo ima kolega Rezman.</p>
            </sp>
            <sp xml:id="SDT4-OZG-Redna-002-2005-02-02.sp16">

               <speaker>VILI REZMAN:</speaker>

               <p>Hvala lepa. Jaz ocenjujem, da je dobro, da razpravljamo o tem, ampak ob enem
               ocenjujem, da ni dobro, če razpravljamo ...<stage>/nerazumljivo./</stage>.. kontra. Zdi se mi, da ni
               posebno tehtnih razlogov za to, da bi eksplicitno branili obstoječi sistem, ker so
               razprave tudi v javnosti in v strokovnih institucijah bile dovolj turbolentne, da je
               jasno, da je treba kaj spremeniti pa tudi to sem prepričan, da način oziroma predlog,
               ki ga imamo zdaj pred seboj ni najbolj ustrezen ali pa sploh ne ustrezen iz zelo
               preprostega razloga, ker nima nekih afirmativnih ambicij, ampak ima ambicijo
               preprosto ...<stage>/nerazumljivo./</stage>... razgraditi to kar je, ni pa videti kaj bi lahko to
               nasledilo, zato tudi jaz ne kanim podpirati tega predloga. Sodim, da je treba iz tega
               nivoja ...<stage>/nerazumljivo./</stage>. kontra stopiti korak višje na drug nivo in zasnovati tako
               kot je bilo že predlagano s tistimi, ki so resnično partnerji na tem področju na
               kvalitetno višji ravni nov zakon in novo organiziranost teh naših vseh zbornic. To
               jaz samo predlagam, da v bodoče, ko se bomo tega zopet lotevali morebiti odstopimo od
               principa razgradnje in da se tega lotimo tako, da skušamo biti afirmativni, da skušamo zgraditi to kar
               je lahko vsem v koristi in kar pravzaprav po nujnosti tudi mora eksistirati.</p>
            </sp>
            <sp xml:id="SDT4-OZG-Redna-002-2005-02-02.sp17">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Peče.</p>
            </sp>
            <sp xml:id="SDT4-OZG-Redna-002-2005-02-02.sp18">

               <speaker>SAŠO PEČE:</speaker>

               <p>Da je predlog zakona dober dokazuje današnja razprava, da je predlog zakona delno
               dosegel svoj cilj dokazuje današnja razprava. Noben izmed vas ni striktno vztrajal na
               stališču kako dober je obstoječ sistem, se opravičujem, razen predstavnika združene
               liste, ampak vsi ostali ste podali neka stališča, da bi gospodarska zbornica pa le
               lahko naredila nekaj več za svoje člane. Mislim, da je prav, da vsi, razen seveda z
               izjemo združene liste, težimo k temu, da je potrebno za gospodarstvo narediti nekaj
               več, predvsem za podjetnike.</p>
               <p>Dovolite pa, da se dotaknem prvega izvajanja, to je vašega gospod Feri Horvat. Rekli
               ste revolucionarno čez noč, oprostite, ampak dilema obvezno članstvo ali pa
               prostovoljno članstvo je zelo staro. Predstavnica zakonodajno-pravne službe je
               dejala, da gre v tem primeru zakona o gospodarski zbornici za enega izmed starejših
               zakonov. Jaz mislim, toliko star kot je ta zakon toliko stara je tudi ta dilema
               obvezno članstvo, prostovoljno članstvo. Vemo, da se je nekaj gospodarskih subjektov,
               ki niso delili mnenja združene liste oziroma gospoda Hana, obrnilo celo na ustavno
               sodišče, ker so bili prepričani, da njim tudi mogoče 3.000 tolarjev mesečno
               predstavlja neki nesmisel plačevanja, če v zameno za to nimajo nič. In jaz verjamem,
               da se podjetniki sprašujejo zakaj bi pa dali, ne vem, 3.000 tolarjev kar tako za neko
               lepo stavbo v Ljubljani. Mogoče pa predstavlja to komu nekaj. Po drugi strani, toliko
               o tej spremembi čez noč, daleč od tega, da bi bila to sprememba ali pa dilema, ki je
               nastala, ne vem, iz torka na sredo zaradi tega, ker v nacionalni stranki niso mogli
               spati, lepo vas prosim.</p>
               <p>Drugo. Ko govorite o bojazni kaj bo posledica oziroma kaj bi bila morebitna
               posledica sprejema zakona ...<stage>/nerazumljivo./</stage>.. članstva. Gospodje s tem ste si
               odgovorili na osnovno vprašanje ali potrebujemo tovrstno zbornico ali ne. Če bo ..
               članstva je to jasen dokaz, da člani ne potrebujejo tovrstne zbornice, ampak da
               tovrstno zbornico potrebujete politiki, potrebuje vlada in da je vlada ne rabi
               financirati je pač člana obvezno članstvo. Čudovito. Saj zadeva je zelo jasna.</p>
               <p>V nadaljevanju je bilo rečeno, da kar nekajkrat in s tem se jaz popolnoma strinjam,
               da zbornica ne opravlja zadostno svojih nalog. Ja, zato ima potuho v obveznem
               članstvu, ker ne glede na to ali jih opravlja kvalitetno ali jih ne opravlja
               kvalitetno ali zadovoljuje člane ali ne, to zbornice ne tangira, ona ima svoj vir
               prihodkov seveda s strani članov, ki niso zadovoljni z njenim delom, ampak to omogoča
               sistem, ki ste ga oziroma ki je uzakonjen že 10 in nekaj let.</p>
               <p>In pa še ena zadeva, ki jaz mislim, da je popolnoma zgrešena kadar govorimo o
               gospodarskih ali pa katerikoli drugi zbornici. Gospod predsednik je dejal zbornica
               ima neko vrsto, vlogo pokrajin. To z drugimi besedami pomeni, da gospodarski subjekti
               financirajo neko vrsto pokrajin v naši državi. V isti sapi je bilo rečeno, da
               zbornica ima vlogo čezmejnega sodelovanja, torej gospodarski subjekti imajo tudi
               finančno breme te države za čezmejno sodelovanje. In pa dalje, povezuje lokalne
               skupnosti. To je vse res, drži, ampak naj to ne bo, torej povezovanje čezmejno,
               povezovanje lokalnih skupnosti, vloga pokrajin naj ne bo to breme članov. V kolikor
               potrebujemo tovrstno institucijo, jaz sem že na začetku povedal, imejmo agencijo še
               eno, naj bo 1100. v naši državi, ampak ne teh stroškov prevalit oziroma ne s temi
               stroški bremeniti članov zbornice katerekoli v zameno za to, da bo politika
               zadovoljna. Če hoče politika izvajati določene naloge ali pa plačevati svoje
               zadovoljstvo naj to opravlja iz državnega proračuna. Hvala za enkrat.</p>
            </sp>
            <sp xml:id="SDT4-OZG-Redna-002-2005-02-02.sp19">

               <speaker>PREDSEDNIK FRANC (FERI) HORVAT:</speaker>

               <p>Hvala. Replika, kolega Han.</p>
            </sp>
            <sp xml:id="SDT4-OZG-Redna-002-2005-02-02.sp20">

               <speaker>MATJAŽ HAN:</speaker>

               <p>Jaz bi dal repliko gospodu Pečetu. Verjetno ni dovolj dobro poslušal, ker je
               pošiljal mesage...</p>
            </sp>
            <sp xml:id="SDT4-OZG-Redna-002-2005-02-02.sp21">

               <speaker>SAŠO PEČE:</speaker>

               <p>Igrice.</p>
            </sp>
            <sp xml:id="SDT4-OZG-Redna-002-2005-02-02.sp22">

               <speaker>MATJAŽ HAN:</speaker>

               <p>Igrice, pardon. Jaz bi mu rekel to, jaz sem se na začetku predstavil kot Matjaž Han
               in sem govoril v svojem imenu, tako da ni združene lista tista, ki bo zagovarjala
                   gospodarsko zbornico. Na
               koncu pa verjetno ste slišal, sem pa rekel, da bo pa Združena lista sodelovala pri
               spreminjanju tega zakona v gospodarski zbornici. Tako, da bi s tega mesta mu rekel,
               da sem govoril predvsem v imenu in predvsem v svojih lastnih izkušnjah. Hvala.</p>
            </sp>
            <sp xml:id="SDT4-OZG-Redna-002-2005-02-02.sp23">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Testen.</p>
            </sp>
            <sp xml:id="SDT4-OZG-Redna-002-2005-02-02.sp24">

               <speaker>CIRIL TESTEN:</speaker>

               <p>Lepo pozdravljeni! Jaz mislim, da iz te debate, vse, kar smo jo danes slišali, nismo
               sicer še slišali mnenja gospodarske zbornice, ker mislim, da je striktno na stališču,
               da je članstvo v zbornici obvezno. Ne vem, če je to sicer najboljše, da je aktualna.
               Ta problematika je jasno, že zaradi tega, ker se o njej govori že zelo dolgo in mi
               vidimo v tem predvsem problem malih in srednjih podjetij. Tukaj je sicer v tem
               predlogu, omenjeni so prevozniki kot tisti najbolj izbijajoči del o katerem smo
               veliko poslušali tudi v preteklih dveh letih. Mislim, da je pa vloga teh malih in
               srednjih podjetjih pri odločanju in pri sestavi organov gospodarske zbornice tista
               problematika o kateri bi bilo treba kaj več reči. Mislim, da ti niso, ti mali in
               srednji podjetniki niso toliko užaljeni ali pa bom rekel toliko svoje probleme
               izpostavljajo zaradi članarine, lahko je tudi članarina delni vzrok, lahko so tudi
               posamezne storitve delni vzrok, ki so nekatere zelo drage, kot je bilo navedeno,
               mislim da je glavni vzrok v tem, da gospodarijo na gospodarski zbornici ta veliki.
               Mislim veliki člani, tisti ki tudi sicer največ prispevajo, tako da mislim, da bi
               bilo treba gospodarsko zbornico v tej smeri predelati, preurediti in pričakujem, da
               bo vlada, kot je že gospod minister rekel, predlagala v kratkem spremembe oziroma nov
               zakon na tem področju, ki bo dal malo drugačno vlogo vsej tej populaciji v
               gospodarski zbornici. Mi smo veliko govorili o tem, da je treba mala in srednja
               podjetja dati priložnost in pospeševati razvoj teh podjetij. Mislim, da tukaj bi
               morala gospodarska zbornica pa obrtna pa tudi kmetijsko-gozdarska odigrati svojo
               vlogo, v nasprotnem primeru pa mislim, da je smiselno tudi na teh segmentih
               prevoznikov pa kakšnih drugih združenj narediti kakšno obliko povezave, ki bo služila
               izključno enemu segmentu. Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp25">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Janc.</p>
            </sp>
            <sp xml:id="SDT4-OZG-Redna-002-2005-02-02.sp26">

               <speaker>KRISTIJAN JANC:</speaker>

               <p>Hvala lepa. Pozdrav vsem zunanjim na tej seji odbora, ki je, sem zelo vesel, da
               prihajajo te teme v ospredje. Vesel sem tudi to, da smo zelo podobnega razmišljanja,
               tako zadnja seja, kot danes in vidim, da enotno razmišljamo, ne glede na politično
               pripadnost, kar me zelo veseli, da bo ta odbor zelo konstruktiven, in da bo tudi te
               teme, ki sem jih zelo vesel, v gospodarstvu prihajale na to sejo, pa tudi v državni
               zbor čim preje, kajti morda je tega bilo v preteklosti premalo. Zgodba o gospodarstvu
               se začne in konča tam, kjer se ustvarja. To pa je v gospodarstvo in ta država še
               vedno ni dovolj prijazna do tega gospodarstva, ima še vedno preveč obremenitev tega
               gospodarstva, preveč birokratskih ovir in mnogo drugih stvari, kar se je ministrstvo
               za gospodarstvo zadalo, da bo to poskušalo v prihodnjih letih razbremeniti oziroma
               izboljšati. Verjamem, da ta volja je, tudi vidim, da ta podpora na matičnem telesu
               odbora je in lahko rečem z lastno izkušnjo, da sem bil dvanajst let član te iste
               zbornice, kot direktor enega, sicer srednjega podjetja in moram reči, da iz okolja,
               ki prihajam, so pozitivne pa tudi žal negativne izkušnje do te zbornice. Morda ta ugotovitev, ki je
               predhodnik rekel, velika podjetja, zagotovo so bistveno več potrebovala zbornico,
               rabila in tudi tisto članarino zagotovo lažje unovčila v tem smislu. Morda majhni
               podjetniki, srednji, to niso koristili, tudi mogoče po svojem lastnem neznanju ali
               nepotrebi ali so se drugače znašli. In prav tisti verjetno, ki to niso potrebovali,
               so verjetno danes najbolj hudi ali pa najbolj kritizirajo ta sistem obveznega
               članstva. Seveda se z mnenjem, tako kot mnogi pred menoj, da v bistvu je treba to
               zgodbo, ki je stara več kot 15 let, nekoliko osvežiti. Gospodarstvo se je moralo
               petnajst letih mnogokrat spremeniti, v današnjem času in v takratnem času in zagotovo
               tudi ta sistem, ki je potreben nekih novih sprememb in to, kar je vlada predlagala,
               seveda podpiram, se mi zdi pametno, smiselno, da pač temelji to na ... analizo
               ugotovi in predvsem skupaj s partnerji, ki v tej zgodbi sodelujejo tako mali, srednji
               in veliki podjetniki in so ... naredijo eno dobro priporočilo temu matičnemu interesu
               skupaj z vlado, in da poskuša tudi politika slediti interesom gospodarstva. To je
               naše, mislim da vodilo bi moglo biti v tem smislu, zato teh hitrih odločitev,
               pavšalnih in nepripravljenih, ne podpiram in tudi tega ne bom podprl. Čeprav pa, to
               pozitivno pa dajem gospodu Pečetu, da vendarle so vzpostavili to zgodbo, da se
               začnemo o njej pogovarjati resno, in da pripravljamo to temo, eno izboljšavo, ki je
               dobrobit vsega slovenskega gospodarstva v tem delovanju bolj prijaznega, bolj
               prijazna politika do njih in tukaj je naša osnova in mislim, da je to cilj, in če
               bomo ta cilj sledili, tako kot sedimo sedaj na matičnem telesu in kasneje tudi v
               državnem zboru, potem bomo tudi cilj dosegli. Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp27">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Petek.</p>
            </sp>
            <sp xml:id="SDT4-OZG-Redna-002-2005-02-02.sp28">

               <speaker>MILAN PETEK:</speaker>

               <p>Lep pozdrav tudi z moje strani! Naj kar v uvodu povem, da sem še vedno član
               upravnega odbora gospodarske zbornice, Območne zbornice Maribor, da bo to torej tudi
               javno znano, da ne bom deležen kakšne kritike.</p>
               <p>Torej, bil sem ali pa, sedaj sem že drugi mandat član upravnega odbora najprej kot
               predstavnik srednjega podjetja, kasneje tudi kot predstavnik velikega podjetja in bi
               rekel, imam dobesedno lastne izkušnje z delom tako seveda v podjetju, ki sem jih
               vodil, in pa z delom v upravnem odboru gospodarske zbornice. In moram reči, da so
               seveda te izkušnje marsikdaj zelo pozitivne marsikdaj pa tudi negativne. In se mi je
               zdelo delo gospodarske zbornice zelo odvisno tudi od ljudi, ki jih vodijo tako na
               čelu Gospodarske zbornice Slovenije kot tudi na čelu območnih zbornic. Vsaj v zadnjem
               času je mariborska območna zbornica zelo pospešila svojo dejavnost, torej izboljšala
               stik z gospodarstvom, razširila obseg delovanja, povezala gospodarstvo, povezala
               gospodarstvo vis-a-vi politike lokalne, regionalne itd. Tako, da po tej plati
               ocenjujem to delo gospodarske zbornice zelo pozitivno. Naj povem kar v naprej, da
               seveda ne govorim v imenu LDS-a, govorim kot Milan Petek, poslanec, da ne bi bil
               deležen podobnih očitkov, da se nekih stereotipov držim. Torej izražam svoje lastno
               mnenje in menim, da je seveda predlagatelj, v tem primeru Slovenska nacionalna
               stranka perfektno poskrbela za svojo samo promocijo, ker je to njegov način dela in
               mu to jemljem in štejem kot legitimno, normalno delovanje vsake poslanske skupine in,
               štejem pa mu seveda tudi pozitivno, da je odprl razpravo. Zdi se mi, da je v tem
               slovenskem gospodarskem prostoru potrebno odpreti razpravo o vlogi, načinu
               povezovanja, načina dela, članarin itd. Tako, da po eni strani, če so za samo
               promocijo dobro poskrbeli, so seveda tudi pozitivno za vzdušje na gospodarskem in
               političnem prostoru slovenskem, tudi razmigali. Malo me bega pri tem, da se je tega
               lotila stranka. Pa ne mi zameriti tega, za katero mislim, da nihče od predlagateljev
               nima kakšne izkušnje v gospodarstvu, ampak so vsi bolj se s politiko ukvarjali.
               Torej, da bolj govorijo v imenu nekoga drugega. V tem primeru se mi zdi, gospoda
               Emila Milana Pintarja, ki je bil začetnik te razprave zaradi interesov in potreb
               avtoprevoznikov. To vsi vemo, ampak mogoče bom kasneje nigiran pri tej svoji
               razpravi. Torej, zdi se mi, da je ta gospodarska zbornica na dobri poti, sedaj mnogo
               boljša kot je bila nekaj časa nazaj, da je pa seveda potrebno presoditi v slovenskem
               prostoru ali obstajajo pogoji za to, da je torej članstvo v gospodarski zbornici
               neobvezno. Torej jaz osebno mislim, da je Slovenija premajhen gospodarski prostor. Torej, ta dva
               milijonska nacija s tem gospodarstvom, s takšnim gospodarstvom po moje ne bo nikoli
               uspela sestaviti obveznih, neobveznih zbornic, ki bi bili reprezentativni, zastopani
               gospodarstva vizavi vseh akterjev, ki so seveda potrebni pogovora, konfliktov,
               dogovarjanj in tako dalje. S tem primerom imamo danes zbornico, ki je legitimna, ki
               ima sogovornika oziroma ima vlada sogovornika, kot reprezentata gospodarstva. Zdi se
               mi, da bi z razdrobljenostjo, ki bi jo po tipični slovenski navadi naredili, ker pač
               bi mislili, da bo nekdo namesto nas prevzel te naloge, gospodarstvo pa včasih rabimo,
               storili to, da ne vlada, ne politika, ne sindikati ne bodo imeli ustreznega
               sogovornika in zaradi tega pri vsem tem, da podpiram tudi izjavo gospoda ministra, da
               bodo ...<stage>/Nerazumljivo./</stage> z analizo in tudi kasnejšimi, torej upam, da tudi z javnimi
               razpravami skušali ugotoviti kakšna naj bi bila najboljša oblika organiziranosti, sem
               že sedaj prepričan, da bo prišlo do skupne ugotovitve, da je obvezno članstvo,
               kakršnakoli zbornica, mogoče združena, mogoče še vedno takšna kot je sedaj na tri
               gospodarske zbornice, ampak še vedno mislim, da bo obvezno članstvo nekaj izmed
               ugotovitev, ki bo stalnica tudi za v bodoče. Hvala.</p>
            </sp>
            <sp xml:id="SDT4-OZG-Redna-002-2005-02-02.sp29">

               <speaker>PREDSEDNIK FRANC (FERI) HORVAT:</speaker>

               <p>Hvala. Replika, kolega Peče.</p>
            </sp>
            <sp xml:id="SDT4-OZG-Redna-002-2005-02-02.sp30">

               <speaker>SAŠO PEČE:</speaker>

               <p>Zelo na kratko. Kolega Petek drži, zakon smo v Nacionalni stranki pripravili z
               gospodom Pintarjem, imeli smo celo skupaj tiskovno konferenco oziroma predstavitev
               zakona. Rad bi pa poudaril eno drugo zadevo. Očitno za razliko od Liberalne
               demokracije v Nacionalni stranki poskušamo z zakoni iti širše. Jaz verjamem, da v
               okviru vašega poslanskega kluba se dotikate samo tistih zakonov, ki individualno
               kateremu od vas kaj prinesejo. V Nacionalni stranki pa gremo zato širše. In seveda
               res je, zakon, ki ga ponujamo v proceduro ne bo nobenemu izmed poslancev Slovenske
               nacionalne stranke prinesel nekaj, noben član gospodarske zbornice. To je ta bistvena
               razlika med vašo politično opcijo in med mojo. Hvala.</p>
            </sp>
            <sp xml:id="SDT4-OZG-Redna-002-2005-02-02.sp31">

               <speaker>PREDSEDNIK FRANC (FERI) HORVAT:</speaker>

               <p>Hvala. Jaz si dovolim predlagati, da bi se čim bolj držali vsebine, ker imam občutek
               in ocenjujem da razprava zelo v redu poteka opravil vprašanje in da bi v tem stilu
               tudi nadaljevali. Kolega Ljubeljšek.</p>
            </sp>
            <sp xml:id="SDT4-OZG-Redna-002-2005-02-02.sp32">

               <speaker>MITJA LJUBELJŠEK:</speaker>

               <p>Hvala za besedo. Jaz bom skušal, da bom čim manj ponavljal to kar so že kolegi
               povedali. V preteklem mandatu sem bil tudi sam skupščine gospodarske zbornice. Kljub
               temu imam sam vrsto pomislekov na delo, dosedanjo organiziranost gospodarske zbornice
               in pa njeno ponudbo. O tem je bilo veliko slišanega tako v javnosti, tako tudi danes.
               Menim, da je sistem preveč tog, preveč starokopiten, birokratski, mogoče premalo
               učinkovit. Preveč je moč velikih, moč kapitala in premalo moči malih. Vprašljiv je
               tudi nadzor nad gospodarsko zbornico. Pogrešam več fleksibilnosti in več podjetniške
               orientiranosti. Sam sem podrobno prebral predlog spremembe zakona, večkrat. Dobil sem
               vtis, da se ves čas vleče rdeča nit problematika prevoznikov. Nikjer nisem zasledil
               problematiko ostalega gospodarstva, ostalih branž, kot da je gospodarska zbornica
               zbornica prevoznikov. Menim, da je to šok terapija in jo ocenjujem kot pozitivno. Je
               pa nevarnost, da bi ta šok terapija s tem predlogom šla v negativno smer, češ, dajmo
               jih kaznovati, naj plavajo kot vedo in znajo, naj se organizirajo. Bojim sem, da bi
               šlo to v negativno smer, da bi postala nek vakumski prostor, neka anarhija.  Težko si predstavljam koliko in
               kdo bi bil sogovornik proti vladi. Pozitivno pa to, da, in to tudi danes današnje
               srečanje je, da je ta pozitivni šok, da je treba nekaj spremeniti. Slovenska
               demokratska stranka smo v svojem programu zapisali, da je treba na tem področju nekaj
               spremeniti. ... se tudi na ta predlog zakona tehtne pripombe zakonodajno-pravne
               službe, ki jih nebi ponavljal, moramo pa jih zelo resno upoštevati. Zato menim, da je
               potreben res sistemski pristop, ena celovita sistemska analiza, iskanje rešitev,
               izbor rešitve, ki naj bi izhajale v smeri definiranja nove organiziranosti
               gospodarske zbornice, nek podjetniške ponudbe te gospodarske zbornice, določilo bi se
               dejansko katera so tista javna pooblastila s strani države, način volitev in
               odločanje članov, vire financiranja, fiksni prihodki od trga. Tu bi rad dal primer,
               ki ga zelo rad podam, lahko se vzame tudi potem to kot nek mali podjetnik. Jaz sem že
               mnogo let, 30 let, član Avto moto zveze Slovenije, kot verjetno večina od vas. Tudi
               tukaj bi bil lahko zakon obvezno članstvo, vendar vsako leto dobim ponudbo za
               obnovitev članstva. Vsako leto se odločam ali bi se včlanil ali ne, ali bi plačal ali
               ne, vendar dobim za to točno konkretno kaj dobim za članarino, od pomoči na cesti, od
               tehničnega pregleda, od pravne službe, dobim revijo in na konci leta dobim tudi
               čestitko. In potem se odločim in plačam. Imam nekaj tega, čeprav v teh 30 letih
               enkrat nisem koristil nobene usluge, razen revijo prebral. V tej smeri mora tudi
               gospodarska zbornica nekaj narediti. Zato menim, da je predlog vlade pravilen, da ga
               je treba podpreti, da zahteva dejansko sistemski pristop, neko sistemsko spremembo
               zakona, zato tudi ne bom podprl tega predloga zakona, ker mislim, da bi naredili ve
               anarhije, kot koristi.</p>
            </sp>
            <sp xml:id="SDT4-OZG-Redna-002-2005-02-02.sp33">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Starman.</p>
            </sp>
            <sp xml:id="SDT4-OZG-Redna-002-2005-02-02.sp34">

               <speaker>BOJAN STARMAN:</speaker>

               <p>Hvala lepa za besedo. ...<stage>/Ni vključen./</stage> mislim, da je praktično znanje na tem
               področju praktično nevzdržno. ...<stage>/Ni vključen./</stage> Zato je seveda kriva država in
               gospodarska zbornica sama, ker že 12 let ni uspela spremeniti svojih zakonov, ki
               forimrajo to, organizirajo to oblikovanje in ...<stage>/Ni vključen./</stage> prilagoditi novim
               konceptu gospodarstva Slovenije. Mi smo praktično prišli v tržno gospodarstvo, tukaj
               pa se ...<stage>/NI vključen./</stage> na koordinatorju in povezovalcu teh procesov, sam pri sebi pa
               ni spremenil nobenih ...<stage>/Ni vključen./</stage> osnovnih .... Ne moremo v času zgodnjega
               tržnega gospodarstva govoriti o obvezni članarini, o praktično nobenem vplivu ...<stage>/Ni
               vključen - nerazumljivo./</stage> na to kakšna je ta višina in kakšne so te stvari in mislim,
               da je praktično nujno in to čim hitreje doseči določene spremembe. Mislim tudi, da je
               predlog zakona nepopoln in ne rešuje sistematsko cele situacije. To je dejstvo.
               Mogoče bi bilo dobro, da bi spodbudilo, ker na nek način, poznamo te zgodbe, to se ni
               zgodilo .... <stage>/Ni vključen - nerazumljivo./</stage> sistemsko uredil. To bi se moralo urediti
               že pred 10 leti. Ne mislim čakati še naslednjih 10 let, mogoče bi bilo dobro podpreti
               samo del tega zakona, da dokler ni urejeno, ni obveznega članstva, pa dajmo narediti
               nek referendum, da bomo videli kako so člani zadovoljni z delovanjem zbornice, če jim
               damo priložnost, da v določenem času izstopijo iz te ....<stage>/Ni vključen -
               nerazumljivo./</stage> Seveda bom podprl nujno pripravo sistemskega zakona, pri katerem bi
               seveda dodal, da to ne more biti ...<stage>/Nerazumljivo./</stage> stvar odložena daleč v
               prihodnost, ampak morala bi biti cela procedura izpeljana najkasneje v letošnjem
               letu. Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp35">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Slavinec.</p>
            </sp>
            <sp xml:id="SDT4-OZG-Redna-002-2005-02-02.sp36">

               <speaker>DR. MITJA SLAVINEC:</speaker>

               <p>Hvala lepa. ...<stage>/Ni vključen./</stage> Ko večina se tudi sam strinjam, da je predlog zakona
               dober, v tem smislu, da spodbudi pripravo celovite rešitve te problematike in kot
               rečeno celovite rešitve, ki bo zajemala vse segmente, ne pa samo enega, konkretno
               sedaj avtoprevozniškega. Pri tej celoviti rešitvi vsekakor kaže, se ne ukvarjati
               zgolj z gospodarsko zbornico, ampak z vsemi zborničnimi organizacijami pri nas in jih
               organizirati tako, da bodo zagotavljale kar se da koristen in učinkovit servis
               svojemu članstvu. Torej tistim zaradi katerih so ustanovljeni. Tukaj je treba paziti
               predvsem na dvoje oziroma vsaj na dvoje. Eno je razmejitev med gospodarskimi
               subjekti, in sicer majhni in srednji sigurno funkcionirajo drugače in rabijo druge
               servise usluge in imajo drugačne potrebe kot pa veliki. In ta razmejitev se sedaj
               delno prekriva, prav gotovo je to tudi razlog vse te polemike. Druga pa je, da
               nikakor ne smemo pozabiti na dosedanjo lokalno organiziranost in je treba izkoristiti
               obstoječo mrežo po lokalnih zbornicah enih in drugih. Nenazadnje, zavedajmo se, da se
               ne ukvarjamo z nečem, ki je od včeraj, ampak imajo vse zbornice zelo, zelo dolgo
               tradicijo.  Še kar se tiče
               obveznega članstva. To seveda ni enako kot obvezna članarina. Sam z obveznim
               članstvom nimam težav. Vendar to ne sme članom predstavljati bremena, ampak jim mora
               zagotavljati tisti osnovni minimalni servis, tudi s strani spodbujanja zbornice, naj
               izkoristijo možnosti, ki jih imajo. Za nadstandardni servis pa se je treba potem
               organizirati drugače. Ali se dodatno plačuje, ali ga zbornica krije iz svojega
               dodatnega delovanja, iz drugih prihodkov, ki jih le delno na ekonomijo obsega
               vsekakor lahko dosega. In pa zavedajmo se tudi tega, da pa vsi učinki, ki jih
               zbornica ima, niso neposredno merljivi. Nenazadnje imajo posredno korist člani tudi,
               ko se zbornica pogovarja z vlado in z ostalimi predlagatelji o zakonih, ki jih,
               prepričan sem, sprejema, oziroma poskuša usmerjati v tako smer, da bodo koristni za
               svoje članstvo.</p>
               <p>Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp37">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Pajk.</p>
            </sp>
            <sp xml:id="SDT4-OZG-Redna-002-2005-02-02.sp38">

               <speaker>STANE PAJK:</speaker>

               <p>Hvala za besedo. Pozdrav vsem prisotnim. Sam razmišljam v isti smeri, kot večina.
               Zavedamo se, da so spremembe potrebne. Pri tem pa popolnoma podpiram vlado, in vladni
               predlog, da se napravi dobra analiza, predlaga zakon. In tudi ta zakon, ki bo
               predlagan, se ga dobro prouči kakšne posledice bo imel.</p>
               <p>Zavedam se, da bi sprejem takega zakona, kot ga danes predlagajo, napravil nered.
               Zavedam se tudi, da so potrebne spremembe. Ne bom ponavljal stvari, ki so bile že
               povedane.</p>
               <p>Mogoče nisem zasledil, poudaril bi samo eno stvar, da je pri pripravi novega zakona
               potrebno dobro pregledati prekrivanje dejavnosti, ali pa prekrivanje in preučiti če
               še kakšna druga ustanova opravlja iste, in stvari združiti na isti imenovalec. To bi
               bilo potrebno.</p>
               <p>Drugače je pa smiselno, smiselnost današnje razprave je pa v tem, da se strinjamo
               vsi, da je potrebno nekaj na tem spremeniti.</p>
               <p>Hvala.</p>
            </sp>
            <sp xml:id="SDT4-OZG-Redna-002-2005-02-02.sp39">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Prijatelj.</p>
            </sp>
            <sp xml:id="SDT4-OZG-Redna-002-2005-02-02.sp40">

               <speaker>SREČKO PRIJATELJ:</speaker>

               <p>Hvala lepa predsednik. Spoštovani! Jaz bi rad spregovoril par besed okoli tega, kar
               se danes pogovarjamo. Imam občutek, da se nismo dobro poslušali.</p>
               <p>Saj ne govorimo danes o tem, ali gospodarska zbornica da ali ne, ali dobro dela, ali
               slabo dela. Mi govorimo pač o tem, kakšen je način plačevanja, včlanjevanje in v
               bistvu kakšen naj bi bil.</p>
               <p>Poglejte, govorili smo o malih, srednjih podjetjih, ki so nekako pogoj za nastanek
               velikih. To ni edina obveznost nekega podjetnika, da more nekaj plačati. Obveze so še
               druge. Od tega, če ima radio v lokalu, da mora plačati SAZU-ju za avtorske pravice,
               pa do obrtne zbornice, pa do ne vem katerega plačila še, normalno poleg vseh rednih
               dajatev, ki jih mora mesečno odvajati. Če te ga ne plača, sledi blokada računa. Na
               drugi strani pa država nič ni naredila za to, da bi on dobil tisto plačano kar je
               pošteno naredil.</p>
               <p>In če vzamemo srednje veliko podjetje, faktura 10 milijonov, on je dolžan plačati od
               tega DDV 20%. Če ne plača eno od teh članarin, ali davka, ali dajatev ostalih, ki
               izhajajo v prispevkih za delovne obveznosti, se mu blokira račun. In iz tod izhaja v
               bistvu nejevolja. Mi smo proti 
               obveznem članstvu, ne samo v tej zbornici, tudi v ostalih. In ta diskusija danes je
               pokazala, ni pa pravilno in lepo, če aplicirate to samo na avtoprevoznike.
               Avtoprevozniki so en segment v tem elementu, ki so izkazali nejevoljo. Verjetno pa
               imate vi tudi odzive iz terena, ki kažejo na to, da v bistvu država nepravilno
               uravnava tovrstno obvezno članstvo skozi plačilo.</p>
               <p>Mi nismo govorili o tem, da mora gospodarska zbornica zaradi tega propasti. Da bomo
               naredili kolaps. Mi govorimo o tem, da v bistvu Slovenska nacionalna stranka zahteva,
               da del odgovornosti finančne prevzame država. In če smatramo, da lahko to vlagamo v
               neko časovno dimenzijo naprej, potem bomo pripravo zakona verjetno, povsem novega
               zakona, verjetno doživeli tam nekje koncem našega mandata, je stvar, v nejevolji se
               bo odražala, v tej dimenziji konstantno naprej.</p>
               <p>Enakost, prostovoljna odločitev. To so bile naše zahteve tudi pri prejšnjem zakonu,
               pa smo bili ksenofobi. Danes pa delamo dobro promocijo. Smo promotorji. Tako da, jaz
               ne vem v čem je bojazen pred tem, da bi se prostovoljno odločali o tem, kdo bo kje.
               Saj, če je gospodarska zbornica res dobra, in nudi toliko dobrih uslug, kot je
               povedal kolega, jaz sam imam tudi doma podjetje, pa moram reči, da v bistvu so
               izkušnje različne, potem ne bo nobenega osipa. Kaj se pa bojimo? Saj bo članstvo
               isto. Jaz ne vidim tukaj nobenega vdora ameriških gospodarskih zbornic na naše
               področje poljskega sistema. Vse bo isto. Če smo tako kvalitetni, in vsi zadovoljni,
               vsi srečni, saj bomo vsi ostali člani. Na interesnem združenju naj bi to ...<stage>/Hrup v
               ozadju./</stage>... Manjko pa seveda naj bi pokrila država. In gospodarskega ministrstva naj
               gre manjkajoči del denarja, ki bo mogoče izpad v tem poslovnem segmentu gospodarske
               zbornice.</p>
               <p>Hvala.</p>
            </sp>
            <sp xml:id="SDT4-OZG-Redna-002-2005-02-02.sp41">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima gospa Marta Turk.</p>
            </sp>
            <sp xml:id="SDT4-OZG-Redna-002-2005-02-02.sp42">

               <speaker>MARTA TURK:</speaker>

               <p>Hvala lepa za besedo. Najprej bi predstavila čisto na kratko mnenje, ki ste ga
               dobili že tudi v pisni obliki. In sicer mnenje komisije za gospodarstvo in komisije
               za malo gospodarstvo državnega sveta, o kateri smo v razpravi podobno, kot jo danes
               tukaj poslušamo, seveda ugotovili predvsem v zvezi s predlogom zakona, da gre za
               vsebinsko nedosledno pripravljen tekst, za nekonsistentnost predloga zakona, saj samo
               spreminja predvsem prostovoljno članstvo iz obveznega. In pa seveda nekaj besedi, ki
               so namenjene samemu sistemu organiziranosti, oziroma reprezentativnosti znotraj
               volilnega sistema gospodarske zbornice.</p>
               <p>Vse ostalo pa seveda naj bi ostalo enako. Kar ne bi bilo možno rešiti s
               prostovoljnim članstvom. Vse diskusije, ki so bile do sedaj slišane, seveda to tudi
               potrjujejo, predvsem to nedoslednost in nekonsistentnost, tudi s stališča, tako
               zakonodajne službe, kot tudi s stališča vlade, kot smo danes slišali. In tudi na
               naših obeh komisijah smo poudarili, da če že bi prihajalo do kakršnihkoli sprememb,
               je seveda potrebno opraviti zelo temeljito analizo o trenutnem stanju. Predvsem pa
               smo tudi na naših obeh komisijah poudarili nujno potrebo, da se v takšni analizi in
               pripravi drugačnega predloga, če že, absolutno morajo vključiti tisti, ki so za to
               neposredno zainteresirani. To pa so sami člani in gospodarstvo.</p>
               <p>Naj vendar še dodatno osvetlim nekatere stvari, za katere menim, da danes tukaj
               pomemben častni zbor ni slišal pomembnih dejstev. In dovolite, da poudarim, da sem
               sama podjetnica od leta 1987, začela sem kot sama zaposlena. Danes pa imam 15
               zaposlenih ljudi. Sem že drugi mandat tudi predsednica združenja podjetnikov
               Slovenije v okviru  gospodarske
               zbornice in sem podpredsednica svetovnega združenja podjetnic, kar predstavlja 300
               tisoč gospodarskih subjektov po 35. državah sveta.</p>
               <p>Kar dobro poznam kako se po različnih državah lotevajo vprašanja zastopanosti in
               pogajanja z vlado. In seveda zastopanosti interesov malega gospodarstva.</p>
               <p>Zelo veliko tudi političnih izjav je bilo danih pred volitvami na temo, kako premalo
               so zastopani interesi in problematika malih podjetij. Ampak glede na to, da že dolgo
               časa kot prostovoljka, izvoljena, delujem v gospodarski zbornici, moram z žalostjo
               ugotoviti, da pravzaprav rešitev ni samo v reorganiziranju sistema gospodarske
               zbornice, in sem ugotovila, da je smiselno, mnogo bolj smiselno, da je obvezno
               članstvo, pač pa da je potrebno vprašati, kako pravzaprav vsa sredstva, ki so
               namenjena pospeševanju in razvoju malega gospodarstva, tako realizirati, da bodo
               prišla tja, kamor tudi sodijo. Ne v različne analize, raziskave, in drugačna
               razmišljanja, ampak neposredno tja, kjer je recimo malo gospodarstvo tudi možno da bi
               postalo konkurenčno na skupnem evropskem trgu, na evropskem trgu.</p>
               <p>Dovolite mi, da tudi povem nekatere podatke, za katere sem se še posebej kot
               predsednica ZPS-a potrudila poiskati, in povem naslednje. Zelo veliko število članov
               malih podjetij, ki so člani, včlanjeni v gospodarsko zbornico, ne dosega niti štirih
               milijonov bruto mesečne realizacije na leto. In zaradi tega po sklepu skupščine
               gospodarske zbornice ne dobivajo niti računa za plačilo članarine. Po drugi strani ti
               isti podjetniki imajo pravico do koriščenja tistih neposrednih storitev informacij in
               uslug, ki jih zbornica nudi, tako na spletnih straneh, kot seveda po telefonu, in so
               več ali manj ti podjetniki s tem tudi zadovoljni.</p>
               <p>Ne bom sedaj tukaj razpravljala o tem, kakšen je pravzaprav problem teh naših malih
               podjetnikov, ki so pred 15.-imi leti poiskala svojo pot v samozaposlitev, da bi
               ostala živa, oziroma da bi ljudem tekla delovna doba, in da bi se preživeli, in da bi
               vsaj v okviru svojih družinskih podjetij lahko obstali živi in ne imeli problemov s
               socialnim delom svojega vprašanja. Kajti tu je seveda zelo velik delež problematike,
               in tukaj se s sistemom celotne vladne politike nismo resno lotili tega vprašanja. Pa
               pustimo to na strani.</p>
               <p>Drugo kar bi rekla, da je recimo zelo pomembno vedeti, da zelo velik delež članov
               malih podjetij v gospodarski zbornici plačuje samo pavšal, o katerem smo danes že
               slišali neko številko. Za ta pavšal, za 3000 tolarjev, lahko na mesec dobijo najmanj
               za 6000 tolarjev nazaj, če so dovolj radovedni.</p>
               <p>Jaz moram reči, da je zelo pomembno se zavedati tudi stopnje demokratične zavesti
               pri nas v Sloveniji. Včeraj ste poslanci v državnem zboru razpravljali o ustavi,
               oziroma o sprejemanju, uvajanju te evropske ustave v Slovenijo. In omenjena je bila
               tudi misel, da seveda bi poslanci in tisti, ki smo soodločali o tem, da se ustava že
               tako hitro tudi uvede, ne moremo biti odgovorni za to, ali državljani to ustavo tudi
               preberejo in se z njo seznanijo. Vsi skupaj seveda moramo biti soodgovorni za to, da
               se ta zavest demokratičnosti in zavest potrebe po sodelovanju v celotnem sistemu, da
               nekaj od tega sistema nazaj dobimo, mora dvigniti. Tudi med podjetniki. Mali
               podjetniki smo že tako narejeni, da imamo premalo časa neprestano sodelovati v tako
               imenovanem polpolitičnem sistemu, da dobimo informacijo nazaj, in da bomo postali
               bolj konkurenčni. To je stvar tudi izobraževanja, osveščanja, obveščanja, in velik
               del teh storitev gospodarska zbornica po meni znanih podatkih v zadnjih desetih letih
               bistveno bolje opravlja sedaj, kot jih je opravljala pred desetimi leti. Pa ne
               nastopam kot braniteljica gospodarske zbornice, kajti zagotovo bi znotraj tega bilo
               treba tudi marsikaj spremeniti. Predvsem na področju seveda reprezentativnosti. Pa
               smo spet na točki prostovoljnosti članov v posameznih organih gospodarske zbornice.
               Kajti običajno to seveda sodi kot dodatno delo, kot dodatna obremenitev k našim
               vsakdanjim opravilom, ko smo izvoljeni v določene organe. In ta reprezentativnost je
               potem posvečena, in dana kot mandat profesionalcem na zbornicah. Tako obrtni kot
               gospodarski zbornici. Za kmetijsko ne morem reči, ker jo toliko ne poznam.</p>
               <p>Govorili ste, da naj gospodarska zbornica opravi več storitev na prostem trgu tudi,
               če je obvezno članstvo. Jaz, veste, kot storitvenica se s tem ne strinjam. Ker mi bo
               zbornica konkurirala. In nisem edina. Velik delež malih podjetij, ki so storitvena
               podjetja, se pravzaprav tako, na ta način organiziranega konkuriranja na istem
               majhnem trgu bojimo. In želimo, da zbornica opravlja tolikšen del informiranja, in
               prenašanja informacij in znanja, kolikor je v interesu vsej večini podjetnikov, ki so
               člani.</p>
               <p>Kadar govorimo o tej priložnosti, in kako naj zbornica omogoča več možnosti za
               razvoj malih podjetij, bi bolj apelirala, da ko se bo vlada lotila celovite analize
               kaj postoriti in kako dejansko pomagati malim podjetjem da bodo rasla, se povezovala,
               naj več sredstev, energije in znanja usmeri tja. Večkrat sem že apelirala. Vsako malo podjetje bi hitreje raslo,
               če bi vsaj eno leto imela sofinancirano visoko izobražen kader, ki prihaja iz
               fakultet, ne pa da ne moremo tega zaposlovati, ker je to predrago.</p>
               <p>Na Irskem so prav s tem zelo veliko postorili za hitrejši, bolj
               tehnološko-inovativen razvoj, prav malih podjetij.</p>
               <p>Prav tako bi rekla, da je zelo pomembno se zavedati, kaj je pomen družinskih
               podjetij, ki so več kot 70%, tako v obrti kot v tako imenovanem industrijskem
               gospodarstvu v tem deležu predstavljajo v sistemu kdo so ta podjetja.</p>
               <p>Naj ne naštevam še naprej vseh stvari, na katere bi želela pri pripravi te analize
               opozoriti. Ampak vsekakor je zelo pomembno, in podpiramo stališče vlade, da bo ta
               analiza opravljena. Da so v tej analizi vključeni tudi neposredno zainteresirani
               predstavniki malega, srednjega in velikega gospodarstva.</p>
               <p>Hvala.</p>
            </sp>
            <sp xml:id="SDT4-OZG-Redna-002-2005-02-02.sp43">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Mikolič.</p>
            </sp>
            <sp xml:id="SDT4-OZG-Redna-002-2005-02-02.sp44">

               <speaker>MARTIN MIKOLIČ:</speaker>

               <p>Hvala lepa. Moram povedati, da kar pade v oči, ko predlagatelj utemeljuje svoj
               predlog za spremembo na primeru, kar na široko razloženem, glede problema
               avtoprevoznikov. Kot pa vemo, je ta problem res celovit, s katerim se srečujemo kar
               nekaj zadnjih let. In vsekakor ga bo potrebno reševati v nekem sklopu. Ampak sam
               smatram, da ni ravno to vzrok za spremembe, glede na to, da je pa res, da so ravni ti
               pa najbolj nezadovoljni z obrtno zbornico, kajti tudi sam sem se v preteklem obdobju,
               tudi kot župan srečeval z določenimi problemi glede izgradnje parkirišč, ki je na
               osnovi zakona, da mora vsak avtoprevoznik imeti v čim krajšem času zagotovljeno,
               oziroma mora si zagotoviti z vsemi standardi, po evropski zakonodaji, ta primeren
               prostor. Seveda smo skupaj, da povem primer, konkretno z obrtno zbornico tudi en
               velik projekt izpeljali. Zgradili smo 80 parkirnih mest. Seveda sedaj pa glede na to,
               da pred zakonodajo lahko včasih nekdo upošteva zakon, nekdo ni, se pravi ta
               parkirišča niso izkoriščena. To hočem povedati iz tega vidika, da lahko nekdo, ki ima
               zadaj instrumente, tudi s tega vidika izsiljuje.</p>
               <p>Se pa popolnoma strinjam, da tudi na gospodarski zbornici ni vse idealno. Glede na
               to, na staro zakonodajo, bi bilo nujno potrebno, da se pristopi tako, kot je tudi nam
               danes minister obljubil v spremembo in dopolnitev in tudi sam pričakujem, da, tako
               kot je bilo rečeno, da se bo to zakonodaja, oziroma predlog pripravil, in da bo
               procedura šla v državni zbor.</p>
               <p>Predlog, kot je bil danes že slišan, večinoma tukaj prisotnih, sam podpiram da
               predlog umaknemo, in da počakamo na predlog, ki ga bo pripravila vlada.</p>
               <p>Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp45">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima predsednik gospodarske zbornice, gospod Čuk.</p>
            </sp>
            <sp xml:id="SDT4-OZG-Redna-002-2005-02-02.sp46">

               <speaker>JOŽKO ČUK:</speaker>

               <p>Hvala lepa gospod predsednik. In hvala, da ste me povabili v to sredino. Da sem imel
               to priložnost, slišati vaše misli in vaša stališča.</p>
               <p>Vesel sem, ko sem danes na tem kompetentnem sestanku lahko ugotovil resen odnos do
               teh odprtih vprašanj. Namreč tukaj gre za pomembno sistemsko vprašanje. Tukaj ni samo
               vprašanje gospodarske zbornice, ampak je vprašanje zastopanja poslovne skupnosti v
               Sloveniji, do države, do vlade in pa parlamenta.</p>
               <p>Ali bomo ohranili ta sistem, kot ga sedaj imamo, ki ga je zakonodajalec tistikrat, v
               tistih razmerah postavil,  in
               ga postavil zato, ker je smatral, da je to najcenejši sistem takrat. Seveda je
               potrebno sedaj razmisliti, še enkrat, o tem, ali ti dejavniki so se spremenili, so še
               tako močni v razmerju moči vpliva teh interesov, da ohranjajo ta sistem, ali ga je
               res potrebno spremeniti.</p>
               <p>Vendar bi rad tukaj tri misli povedal. Zbornica je mehanizem za usklajevanje
               interesov. Česarkoli se lotimo, imamo za in proti. Zbornica je v bistvu katalizator v
               nekem smislu, za to usklajevanje. Ker če zbornica tega ne bi delala, mora delati sama
               država, ali pa mora to prenesti na določene druge institucije, ki obstojajo, ali pa
               jih na novo ustanoviti.</p>
               <p>Tukaj gre za vprašanje tudi tega, kar je javni interes. Zbornice kontinentalnega
               tipa zastopajo javni interes. Zraven tega jim pa politična kultura v državi
               dovoljuje, da opravljajo tudi storitveno dejavnost. Vendar samo v okviru nekega
               političnega konsenza v državi.</p>
               <p>To, kar je kolegica Turkova povedala, mi na zbornici bi lahko povečali storitve,
               vendar katerokoli storitev uveljavljam, stopam v nelojalno konkurenco do lastne svoje
               članice.</p>
               <p>Zbornica ni delodajalska organizacija. Zbornica je v tem trenutku po zakonu tudi
               delodajalska organizacija, vendar usklajuje interes tudi do menedžmenta in do
               delavcev, v enem konsenzualnem razmerju do trajnostnega razvoja.</p>
               <p>In v tem trenutku je to zelo sestavljen poslovni, organizacijski subjekt. Zbornico
               je treba gledati iz treh vidikov. Eno je zbornica kot pravna oseba, to je tisto, kar
               predstavlja danes 260 ljudi. Drugo so organi upravljanja, ki imajo angažiran, najbolj
               angažiran odnos do zbornice. To je 1500 približno ljudi. Gospodarstvenikov in
               direktorjev. In tretji krog so pa vse članice, to je 64 tisoč poslovnih subjektov.</p>
               <p>Težava v tej transformaciji, kolegice in kolegi je v tem, da smo imeli pred 15.-imi
               leti 3000 subjektov, gospodarskih družb, danes jih imamo 64 tisoč. V glavnem so
               nastala mala podjetja in nastala so na storitvenem področju. Tukaj se pojavi
               vprašanje čisto matematično-statistično, kakšno infrastrukturo organizacijsko,
               kadrovsko in materialno naj ima zbornica za optimalno zadovoljevanje tistih potreb
               malega gospodarstva, ki jih določimo. To je, recimo princip tudi strokoven, je znan,
               kako se to naredi. Ampak v tem trenutku zbornica se tako financira, kot ste sami
               omenili. 72% predstavlja članski prispevek. Ostalo so storitve in pa javna
               pooblastila ki jih imamo. In vse zbornice, ne samo naša, v Evropi, v glavnem
               opravljajo storitve za mala podjetja. Financirajo jih pa v glavnem velika podjetja.</p>
               <p>Pravilno ste ugotovili, in hvala za vse ideje, ki ste jih dali. V tej smeri je treba
               tudi zastaviti koncept financiranja zbornice. Še enkrat premisliti. Vendar je tukaj
               pluralizem pristopov zelo različen. Na koncu se bo treba odločiti za en večinski
               primer.</p>
               <p>Ta pluralizem izhaja iz tega, da imamo 13 območnih zbornic. Imamo 26 panožnih
               združenj, in imamo tudi veliko mednarodnih sporazumov. Zbornica je članica 51
               mednarodnih strokovnih združenj, ki zahtevajo veliko interakcijo. Mi smo zelo dobro
               seznanjeni preko tega, kaj se v svetu, predvsem pa v Evropi dogaja.</p>
               <p>Omenili ste še konflikt med velikimi in malimi. To ni nič kaj posebnega. Povedal
               sem, da to izhaja predvsem iz tega vprašanja, kakšno infrastrukturo naj ima zbornica,
               da bo lahko to zadovoljevala,
               in kako, na kakšen način se bo to financiralo.</p>
               <p>Da ne bom predolg. Če bi uveljavili predlog spremembe tega zakona, tako kot je
               predlagan, moram reči, da smo to mi na zbornici zelo resno obravnavali. Ne samo v
               strokovnih službah, ampak tudi na organih upravljanja. Ker smo želeli dobiti ta pravi
               <q>"feed-back"</q> na ta predlog. Vendar če bi v tem trenutku to uveljavili, nastanejo zelo
               velike težave na tistih področjih, ki so resnično v tej smeri javnega interesa. Naj
               povem za primer. Zbornica je v lanskem letu sodelovala v postopkih pri sprejemanju
               72.-ih zakonov, oziroma uredb. Se pravi na bolj resnih zadevah. Bilo jih je več,
               ampak 72 je takih. Mi na zbornici nimamo inštituta, ki bi v pravno-finančnem,
               ekonomskem in ne vem katerem vidiku vse to obdelal. Ampak naši strokovnjaki
               koordinirajo, organizirajo, planirajo delo, da zajemamo preko mreže <q>"know-how"</q> iz
               podjetij, pripravimo stališča in jih potem reprezentativno sporočamo državi.</p>
               <p>Tega, kolegice in kolegi, ne moremo spraviti v marketinško komercialno kategorijo.
               To je odločitev, ali bo zbornica še ohranjala ta javni interes, ali ne.</p>
               <p>Mi smo, to se verjetno v javnosti manj ve, zelo pomembni, oziroma velik del naše
               aktivnosti je angažiran na poklicnem in strokovnem izobraževanju. Pri generiranju
               programov, pri dajanju mnenj glede mreže teh strokovnih šol po Sloveniji. Zaradi tega
               ker vemo, kakšne so potrebe po stroki in kakšne so v posameznih območjih.</p>
               <p>Lahko še to povem, da približno tri četrtine slovenske promocije, gospodarske
               promocije v tujini, gre preko gospodarske zbornice. V lanskem letu je bilo na takih
               <q>"match- making"</q> srečanjih okoli 2000 podjetij. In nenazadnje za malo gospodarstvo.
               Recimo jaz sodim, da je <q>"Info pika"</q> v tem trenutku eno izredno močno, eno najboljše
               orodje za pomoč malemu gospodarstvu v Sloveniji. 48 strokovnjakov svetuje malemu
               gospodarstvu na tem področju. In imamo po 2500 kontaktov dnevno samo za to področje.
               Tega se ne da komercialno financirati. Glede na razmerje moči, vpliva in trenutnega
               stanja tudi duha v Sloveniji, potem tega ne bi bilo.</p>
               <p>In dovolite da zaključim s sledečo mislijo. Tudi znotraj zbornice obstojajo
               razmišljanja, kako bi zbornica morala biti bolj učinkovita in bolj agresivna. Jaz se
               izogibam izrazu agresiven. V nobenem našem dokumentu tega ne sme biti notri. Ker so
               bile to zahteve celo organov upravljanja, upravnih odborov. Zato kolegice, in kolegi,
               ker zbornica nima izvršilne moči, in jo tudi ne sme imeti. Zbornica se ne sme
               postavljati nad parlament in pa vlado. Zbornica si želi biti vključena v postopek pri
               nastajanju sistemske zakonodaje in pa ekonomske politike. Tukaj naj damo svojo
               izkušnjo in pa moč, ki jo imamo v mrežah vladi reprezentativno in parlamentu na
               razpolago, da potem vi seveda s svojo politično odločitvijo lažje odločitev
               sprejmete. Ampak ne dajati tudi zavetja in podpore tistim, ki mislijo, da mora
               zbornica imeti izvršilno moč. Zbornica je lahko dober lobist v tistem žlahtnem
               pozitivnem smislu.</p>
               <p>Še samo par besed o članarini, ker je to v ospredju. Zelo težko, poglejte, se
               odločimo kar na pamet za nek model. Zaradi pluralizma tudi v svetu. Veliko zbornic v svetu se
               sploh ne financira preko članarine. Francoska zbornica ima v upravljanju borzo,
               letališča, pristanišča, razstavišča. Nekateri se financirajo preko taks, preko
               poslovnega registra in tako naprej. In kako pa se financira veliki, srednji, mali, to
               poglejte, je pa stvar v vsakem sistemu posebej določeno, glede na razmerje moči in pa
               vpliva interes tistih, v konkretni državi. Jaz sem prepričan, da se za to tudi v
               Sloveniji bomo dogovorili za en tak primeren model.</p>
               <p>Hvala za vse te misli. Še enkrat, da zaključim. Zadovoljen sem, ko vidim resen
               pristop do tega sistemskega problema odprtih vprašanj, ki zadevajo tudi
               socialno-ekonomsko sporazumevanje, odnos do delodajalcev, do novih združenj, ki so se
               pojavila. In v tem kontekstu sodim, da tudi pripravljavec novega zakona bo vse to
               upošteval, in da bomo potem napravili nek zakon, ki bo prilagojen tudi tej
               globalizaciji in novemu družbeno-političnem sistemu v državi.</p>
               <p>Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp47">

               <speaker>PREDSEDNIK FRANC (FERI) HORVAT:</speaker>

               <p>Hvala predsednik Čuk. Gospod Pavlinjek, podpredsednik Obrtne zbornice Slovenije.
           </p>
            </sp>
            <sp xml:id="SDT4-OZG-Redna-002-2005-02-02.sp48">

               <speaker>ŠTEFAN PAVLINJEK:</speaker>

               <p>Hvala predsednik za besedo. Lep pozdrav tudi v imenu Obrtne zbornice Slovenije.</p>
               <p>Moram povedati, da nas ta zakon danes direktno ne tangira, indirektno pa sigurno. In
               seveda podpiramo, da se zakon ne da v proceduro, ker bi s tem neobveznim članstvom v
               Sloveniji napravili gospodarstvu Slovenije, tako malemu ali velikemu, veliko slabega,
               več slabega kot dobrega.</p>
               <p>Želim pa seveda plodno sodelovati pri ustvarjanju nove zakonodaje. Želim vam
               osvetlili, da Obrtna zbornica Slovenije ima izdelan obrtno-zbornični sistem z 62.-imi
               zbornicami po terenu, torej v vsakem večjem kraju imamo svojo izpostavo, ki
               samostojno funkcionira in tudi pravo, in drugače svetuje našim obrtnikom. Sprašujem
               se lahko, kam bi obrtnik šel, ali mali podjetniki po nasvet, ali pa po določene
               stvari, ki mu dajejo ...<stage>/Nerazumljivo./</stage>... obratovanju, če ne v svojo obrtno
               zbornico.</p>
               <p>Na Obrtni zbornici Slovenije delamo v dveh smereh. Eno je tisto zastopanje interesov
               malih delodajalcev, obrtnikov, malih podjetnikov napram državi. Vemo da se to ne da
               direktno izmeriti, koliko ima koristi ta obrtnik. Po drugi strani pa vršimo obrtnikom
               in malim podjetnikom zelo dober servis. In sicer v smislu svetovanja in v smislu
               izobraževanja in še drugih stvari, ki pa seveda se financirajo iz članarine. Smo
               specialisti za male. Resda imamo 50 tisoč članov v Sloveniji, in da se nam članstvo
               povečuje. Z veseljem pa lahko povem, da se nam tudi prostovoljni člani pridružujejo.
               Torej delamo uspešno in seveda delamo za tiste, za katere smo tudi namenjeni.</p>
               <p>Želim da se v novi zakonodaji usliši obstoj Obrtne zbornice Slovenije, oziroma da se
               nam omogoči, da zastopamo tako interese obrtnikov in interese podjetnikov
               posameznikov kakor tudi malega gospodarstva.</p>
               <p>Hvala.</p>
            </sp>
            <sp xml:id="SDT4-OZG-Redna-002-2005-02-02.sp49">

               <speaker>PREDSEDNIK FRANC (FERI) HORVAT:</speaker>

               <p>Hvala. In k besedi se je še prijavil predstavnik Kmetijsko-gozdarske zbornice,
               gospod Naglič.</p>
            </sp>
            <sp xml:id="SDT4-OZG-Redna-002-2005-02-02.sp50">

               <speaker>GOSPOD NAGLIČ:</speaker>

               <p>Hvala lepa za besedo. Tudi v imenu Kmetijsko-gozdarske zbornice Slovenije prav lep
               pozdrav.</p>
               <p>Veseli smo, da lahko prisostvujem v tej razpravi, kajti kot smo videli, razprava
               teče nasploh o zborniškem sistemu v Sloveniji. In seveda Kmetijsko-gozdarska zbornica
               Slovenije je prav tako pomemben element v tem sistemu. Slišali smo, da dejansko v
               Evropi zbornice so različno organizirane, in imajo tudi različno funkcijo. Res pa je
               tudi, da mogoče nekatere malo premalo poznamo. Pa bi na nekatere stvari opozoril.</p>
               <p>Predvsem v tem, da marsikje se nam zdi, da je članstvo prostovoljno, pa vendar potem
               skozi delovanje zbornic, skozi pooblastila, ko jih imajo, in skozi usluge, ki jih
               člani koristijo pri teh zbornicah, nemalo kdaj izpade, da morajo plačati članarino.
               In je na nek način to potem v bistvu prostovoljni <q>"mus"</q>.</p>
               <p>To je ena stvar.</p>
               <p>Drugo, kar se mi zdi pomembno je, da ta javno-pravni model zbornice, kot je pri nas,
               je pri nas tradicija.  In da je
               sistem delovanja te družbe, sistem delovanja države nekako prilagojen temu modelu, to
               se pravi zbornice usklajujejo interese, in to je poglavitna naloga tudi
               kmetijsko-gozdarske zbornice, usklajuje interese različnih subjektov, različnih
               članov, in potem enotno nastopa do države. Jaz mislim, da to je pomembna funkcija, ki
               jo ne kaže kar tako na lahko jemati.</p>
               <p>Potem na drugi strani pa seveda pomeni to javno zastopanje interesov tudi obvezo za
               plačilo članarine. Gre namreč zato, pa mogoče o članarini toliko. V
               kmetijsko-gozdarski zbornici je 172 tisoč članov, in prej je bilo enkrat
               izpostavljeno, da so člani tudi manjši posestniki, ki imajo v lasti manjše zemljišče,
               zelo obremenjeni. 110 tisoč članov plačuje pavšal. Zbornica, kmetijsko-gozdarska
               pobira članarino za leto za nazaj. To se pravi v letu 2004 smo pobirali članarino za
               leto 2003, in takrat je bil pavšal na leto 3000 tolarjev. Za leto, s spremembo zakona
               o kmetijsko-gozdarski zbornici, se pavšal spreminja. In za leto 2004, ko bomo
               pobirali članarino, bo pavšal 2000 tolarjev na leto. Za 110 tisoč članov. Tako da
               toliko o tem.</p>
               <p>Kot pravim, članarina je pač obvezna. In jaz menim tudi to, da zbornice tega
               javno-pravnega modela zastopajo tudi širše interese članov. In težko si predstavljam,
               kako bi ljudje, ki bi plačevali članarino prostovoljno, zbornica pa zastopa interese
               vseh, koliko časa bi to gledali, da v bistvu dosegli bi s svojo članarino neke
               uspehe, neke stvari bi pač dosegli, koristili bi potem te uspehe vsi. Tisti tudi, ki
               ne plačujejo. Tako da tukaj se nam zdi pomembno, da dejansko ta sistem funkcionira in
               da deluje na tak način. Zato tudi mi podpiramo prizadevanja, da se odpre razprava, da
               se celovito pogledajo vse stvari, in seveda v tem smislu potem tudi nekako nismo
               zato, da se zakon, tak kot je predlagan, tudi da gre naprej, oziroma da se
               sprejme.</p>
               <p>Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp51">

               <speaker>PREDSEDNIK FRANC (FERI) HORVAT:</speaker>

               <p>Hvala. Besedo ima kolega Lahovnik.</p>
            </sp>
            <sp xml:id="SDT4-OZG-Redna-002-2005-02-02.sp52">

               <speaker>DR. MATEJ LAHOVNIK:</speaker>

               <p>Hvala lepa. Jaz bi samo to poudaril, da ste sedaj na najlepši način sami utemeljili,
               zakaj razprava o načinu plačevanja članarine je potrebna. Če ste znižali pavšal kar
               za 50% sedaj, seveda vas lahko vprašajo zakaj ne za več. In ali je ta pavšal sploh
               potreben.</p>
               <p>Moj argument, ko sem govoril o kmetijsko-gozdarski zbornici, je bil ravno v tem, da
               mnogi, ki imajo malo večjo zaplato zemlje, so avtomatično člani kmetijsko-gozdarske
               zbornice. In vis-a-vis tega, da se vsi zavedamo, da so bili določeni očitki, verjetno
               tudi upravičeni, da je razloge za nastanek v praktični obliki kmetijsko-gozdarske
               zbornice treba iskati tudi v nekih političnih motivih, je treba pač ta sistem
               prevetriti. In zdi se mi s tega vidika povsem legitimno vprašanje, zakaj ne bi tukaj
               prepustili ljudem, da glasujejo s svojimi nogami. Če je institucija res tako
               reprezentativna in pomembna, potem sem prepričan, da se bodo mnogi kljub temu
               včlanili v kmetijsko-gozdarsko zbornico in plačali članarino.</p>
               <p>Zdi se mi pa absurdno, da 172 tisoč članov, ste dejali, avtomatično je v
               kmetijsko-gozdarski zbornici. Jaz srčno upam, da toliko pa le ni kmetijskega
               prebivalstva pri nas, ker potem pa imamo resen razvojni problem. Ker vem da temu ni
               tako, to že dokazuje, da je treba govoriti o teh spremembah, ki so potrebne glede
               tudi članarine, obveznega članstva in podobno. In s tega vidika je diskusija čisto
               legitimna.</p>
            </sp>
            <sp xml:id="SDT4-OZG-Redna-002-2005-02-02.sp53">

               <speaker>PREDSEDNIK FRANC (FERI) HORVAT:</speaker>

               <p>Hvala. Kolega Starman.</p>
            </sp>
            <sp xml:id="SDT4-OZG-Redna-002-2005-02-02.sp54">

               <speaker>BOJAN STARMAN:</speaker>

               <p>...<stage>/Nima vključenega mikrofona./</stage>... Nekaj je v nebo vpijoče tukaj. Zgleda da tisto,
               kar morajo plačati tisti, ki so združeni na prisilo v te zbornice, ne dobijo toliko,
               kot pričakujejo od tega denarja, ki ga vložijo. Očitno prihaja do razkoraka.</p>
               <p>Sam predsednik je povedal, da je prišlo v tem obdobju do tektonskih premikov. S 3000
               članov na 64 tisoč članov. Kolikokrat bi jaz postavil vprašanje, če je v podjetjih
               bilo 0,22% od bruto plač, plus amortizacije na mesec plačila, ali se je ta spremenil,
               ko je bilo toliko več članov? Oziroma je ostal enak?  Druga stvar, ni mi tudi iz vaših podatkov ven pošteno
               in fer, da pravite, da podjetje, citiram <q>"podjetja, ki imajo manjši lenti promet od 4
               milijonov tolarjev ne plačujejo članarine"</q> , naprej pa <q>"samostojni podjetniki, s.p.
               ali imajo kakšen promet ali ne plačujejo mesečni pavšal od 3.000, 4.500 ali 6.000
               tolarjev"</q>. Ne vem če je to v enakih razmerah pošteno. Jaz sem imel s.p. osebno in ga
               nimam sicer več, sem dobival položnico eno za 4910 pa eno za 565 na mesec in piše
               pokojninsko invalidsko zavarovanje. Ne vem zakaj to piše na položnici, če je to
               ...<stage>/nerazumljivo./</stage>. naj mi dajo izdatke koliko sem za ta naslov plačal pokojninskega
               zavarovanja meni so rekli tam na davkarji, da je to prispevek za zbornico, ne morem
               trditi za katero ali za obrtno ali pa to, da se še tukaj ne gremo pa ne skrivamo.
               Mislim, da bi morali določene spremembe v višini, v načinu pobiranja, v programih in
               storitvah, da bi morala zbornica sama predlagati določene spremembe že zdavnaj.
               Seveda pa to kar sem prej rekel, če imaš ti denarja veliko pa preveč, to je seveda
               potuha, da ne narediš nič, ne uskladiš teh dejavnosti ne prilagodiš se, ne delaš, ne
               obnašaš se tržno. Zaradi tega mislim in tako kot sem že prej rekel ne moremo kar iti
               nadaljnjih pet let pa do konca mandata, da se tukaj nekaj ne spremeni, mora se
               spremeniti takoj, pobudnik pa mora biti država in gospodarska zbornica, ker tudi sama
               sta odgovorna za tisto kar dajta oziroma za svojo perspektivo, ki jo sama kreirata s
               svojim delom. In če si na trgu, trg pa ne prizna ne dela in ga ...<stage>/nerazumljivo./</stage>.
               dajmo povedati, da ne more država asistirati s tem, da bo z neko prisilo zahtevala od
               naših podjetnikov, da bodo plačevali več kot dobijo za to zadevo, ker nismo v takšni
               situaciji. Nenazadnje to bil lahko en majhen prispevek, da se naši podjetniški pogoji
               za gospodarjenje malenkostno izboljšajo, tako z boljšim servisom kot z nižjimi
               stroški. Mislim, da je situacija pri nas katastrofalna, glede tujih investicij vidimo
               kako je in da bomo morali na vseh področjih kaj narediti, da se pogoji za
               gospodarjenje v naši državi izboljšajo, da začne rasti iniciativa, da se ne zapirajo
               samo delovna mesta, ampak, da se odpirajo nova. Mislim, da ne smemo dajati tukaj
               potuh in spati na tem področju. Zato pa predlagam, da se dejansko čim hitreje gre v
               sprejem teh sprememb, ki so nujno potrebne.</p>
            </sp>
            <sp xml:id="SDT4-OZG-Redna-002-2005-02-02.sp55">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod Čuk.</p>
            </sp>
            <sp xml:id="SDT4-OZG-Redna-002-2005-02-02.sp56">

               <speaker>JOŽKO ČUK:</speaker>

               <p>..<stage>/Ni vključen./</stage>... kaj se je pa vseeno na zbornici v teh 15-ih letih zgodilo. Iz
               tega vidika racionalizacije ali so potekale in ali so bile dovolj uveljavljene ali
               ne. Zbornica je pred 15-imi leti imela 450 ljudi zaposlenih, danes jih imamo 260.
               Mislim, da je to ena redkih organizacij na državni ravni, ki je tako racionalizirala
               tudi svoj sestav. V tem času se je tudi članarina štirikrat znižala, včasih se je
               plačevalo trojno članarino regionalni zbornici, republiški in zvezni, potem je to šlo
               v ta nov sistem samo na eno. Ampak, mogoče samo vas bi spomnil, v letu 1974 je
               zbornica uveljavila pravne osebe na območnih zbornicah in pa na strokovnih
               združenjih, takrat, ko se je to zdiralo naj bi tudi zbornica na tak način delovala,
               vendar so po treh letih spet šli na centralno vodenje zaradi tega, ker so takrat samo
               s tem organizacijskim aktom se je strošek povečal za trikrat in ni bilo
               pripravljenosti financirati s tako visokim proračunom zbornice. V tem trenutku gospod
               Starman pa tisti na zbornici po sklepu skupščine, to kar je Marta Turkova rekla, ne
               plačujejo članarine tisti, ki imajo do 4 milijone tolarjev prometa. To je bilo
               uvedeno  takrat, ko smo tudi
               ustanavljali nova podjetja z 2.000 tolarjev, je bil to nek vidik pospeševanja malega
               gospodarstva. Ne vem, če je to prav ali ni, tistikrat je takšna odločitev bila. Ko
               bomo zdaj razpravljali po novem, mislim, da 47% vseh registriranih družb ne plačuje
               članarine in ne plačujejo tudi tisti, ki imajo več v trgovini od 23 milijonov
               tolarjev prometa. To je en vidik tudi solidarnosti velikega do malega gospodarstva.
               Če to ukinemo je treba pogledati kakšen je interes, zato, jaz se pravzaprav veselim
               te diskusije kjer bomo vsi spoznali zelo velik pluralizem interesov in na koncu moraš
               potegniti eno odločitev, ki jo uzakoniš in potem jaz moram biti kot skrbnik zakona
               zadolžen za izvajanje tega.</p>
            </sp>
            <sp xml:id="SDT4-OZG-Redna-002-2005-02-02.sp57">

               <speaker>PREDSEDNIK FRANC (FERI) HORVAT:</speaker>

               <p>Hvala. Gospod Rezman.</p>
            </sp>
            <sp xml:id="SDT4-OZG-Redna-002-2005-02-02.sp58">

               <speaker>VILI REZMAN:</speaker>

               <p>Se opravičujem, bom zelo kratek zato, da ne bom vlekel. Se strinjam, da je dober ta
               kritični premislek in najbrž bomo vsi kaj od tega imeli tudi na zbornicah zagotovo se
               bo kaj od tega danes slišanega tudi prijelo. Vendar, jaz ocenjujem, da je ta raven in
               to sem imel prej v mislih, ko sem govoril, neka raven, ki pa ni zadostna. Jaz se
               bojim, da smo premalo ambiciozni, ko govorimo o tem, nekoliko imamo tistih, ki imajo
               manj kot 4 milijone prometa, pa tudi če ne bi imeli sploh nobenih materialnih
               stroškov s tem skorajda ne da preživeti, kaj šele, če mora še vse ostalo
               ...<stage>/nerazumljivo./</stage>.. ta znesek. Preveč, mislim, da je kar nekaj 10.000 takšnih, ki
               dosegajo takšne zneske ...<stage>/Oglašanje iz klopi./</stage>... no, tako natančno jaz teh podatkov
               ne poznam. Vendar, hotel sem povedati to, bi rekel, da teh je preveč in da je preveč
               tudi takšnih, ki imajo manj kot 4 milijona prihodov letnih in hodijo pred občinska
               vrata po razne subvencije in tako naprej. Ker to so pa primeri, ki pa vznemirjajo. In
               naša raven se mora dvigniti nad to, torej da bomo razmišljali kaj uspe ta zbornica pa
               država, vlada, ministrstvo in drugi subjekti napraviti, da tega ne bo več, da se ne
               bomo ukvarjali s to mizerijo, ker to, da ima 28.000 podjetnikov, gospodarstvenikov,
               ki manj kot 4 milijone obrnejo v enem letu, to pa res ni nekaj s čim bi smeli biti
               zadovoljni ne na zbornici ne na ministrstvu ne v parlamentu, skratka s tem ne more
               biti zadovoljen nihče. In to je tisti korak za katerega sem sodil, da bi bilo dobro
               imeti v mislih, ko bomo na novo oblikovali zakonodajo in pogoje poslovanja, ki bo
               pomenil novo kvaliteto. In zbornica tukaj ne bo smela biti samo katalizator, samo
               tisti, ki bo zbiral, bo morala storiti tudi sama kakšen korak v tej afirmativni smeri
               več.</p>
            </sp>
            <sp xml:id="SDT4-OZG-Redna-002-2005-02-02.sp59">

               <speaker>PREDSEDNIK FRANC (FERI) HORVAT:</speaker>

               <p>Hvala. Preden nadaljujemo moram opraviti eno proceduralno zadevo, in sicer sem med
               tem dobil obvestilo oziroma pooblastilo član odbora Srečko Prijatelj ne more
               sodelovati na seji odbora in ga nadomešča s pooblastilom kolega Boštjan Zagorac.
               Najprej preden predlagam predlog sklepa bi želel ugotoviti, da, kar je bilo tudi v
               razpravi rečeno, da je pobuda ali pa izziv, da ne rečem provokacija predlagateljev
               novele zakona o gospodarski zbornici bila gotovo koristna, to dokazuje tudi skoraj
               dve urna zelo intenzivna in po moji oceni, če si smem dovoliti takšno oceno tudi
               drugi ste jo izražali, zelo zanimiva, zelo koristna vsebinsko bogata razprava tudi
               številnimi konkretnimi predlogi in idejami, ki bodo lahko zelo koristni pri pripravi
               analize, ki je napovedana in potem tudi pri pripravi novele ali pa novega zakona o
               gospodarski zbornici. Jaz soglašam s predlogom, ne bi ponavljal tistega kar sem tudi
               uvodoma rekel, s tem kar je kolega Starman rekel, da ne bi zadeve odlagali spet v
               nedogled in da je poleg vsega, 
               vsebine same, faktor čas tudi zelo pomemben. Tu malo govorim tudi na podlagi izkušenj
               iz prejšnjih mandatov. Zdi se mi, da se je skoraj v vsakem mandatu vprašanje zbornic
               odprlo. Je bilo nekaj razprave, in potem je zadeva se ni premaknila naprej.</p>
               <p>Najprej predstavnik vlade, ki bi morala predlagati novelo, in je potem zadeva
               obtičala. To gotovo ni dobro. Ne za članice in člane zbornic, za stanje, pa tudi na
               za same zbornice, ker je potem vedno odprto, in je negotovost in tako dalje. In to
               gotovo ne vpliva dobro na učinkovitost dela zbornic in na reševanje vseh problemov,
               na katere je bilo opozorjeno v razpravi. In pa tudi že pred to razpravo.</p>
               <p>Glede na razpravo, ki je bila dokaj enotna, glede na mnenja, predvsem vlade in
               namero vlade, kako ravnati naprej. In ta namera je priprava analize in predloga
               novega zakona je bila tudi, se mi zdi v razpravi kar skoraj soglasno podprta. In pa
               glede na druga pisna mnenja, ki smo jih dobili, in so bila tukaj predstavljena,
               predvsem zelo tehtne pripombe zakonodajnopravne službe, predlagam, naslednji sklep
               odboru.</p>
               <p>Predlog zakona o spremembah in dopolnitvah zakona o Gospodarski zbornici Slovenije,
               druga obravnava, ni primeren za nadaljnjo obravnavo.</p>
               <p>Želi kdo o tem predlogu razpravljati? Če ne, dajem predlog na glasovanje.</p>
               <p>Kdo je za? <stage>(13 članov.)</stage> Je kdo proti? <stage>(1 član.)</stage></p>
               <p>Predlog sklepa je sprejet. S tem zaključujem to točko dnevnega reda.</p>
               <p>Za poročevalca predlagam, da določimo predsednika. Če kdo temu ne nasprotuje. In
               tistim, ki nas boste sedaj zapustili, se prav lepo zahvaljujem za aktivno
               sodelovanje. In nasvidenje kmalu.</p>
               <p>Mi pa prehajamo na 2. točko dnevnega reda. <title>2. TOČKA DNEVENGA REDA - POBUDA
                  PIVOVARNE UNION D.D. LJUBLJANA ZA ZAČETEK POSTOPKA ZA OCENO USTAVNOSTI PRVEGA
                  ODSTAVKA 32. ČLENA ZAKONA O PREPREČEVANJU OMEJEVANJA KONKURENCE.</title>
               </p>
               <p>Gradivo ste dobili. In sicer pobudo z dne 8.7.2004. Sklep ustavnega sodišča z dne
               8.7.2004. Mnenje zakonodajno-pravne službe z dne 17.1.2005 in mnenje vlade Republike
               Slovenije z dne 9.9.2004.</p>
               <p>Vabljeni vlada, zakonodajno-pravna služba in pa prisotni so tudi predstavniki obrtne
               zbornice.</p>
               <p>Najprej vprašam predstavnico zakonodajno-pravne službe, gospo Marto Briški, če želi
               besedo? Izvolite.</p>
            </sp>
            <sp xml:id="SDT4-OZG-Redna-002-2005-02-02.sp60">

               <speaker>MARTA BRIŠKI:</speaker>

               <p>Hvala. Zakonodajno-pravna služba je mnenje o vloženi pobudi podala v pisni obliki. V
               njem smo pač navedli, da se popolnoma strinjamo z navedbami, ki jih je v svojem
               mnenju podala vlada. Dodali pa smo še nekaj argumentov, iz katerih izhaja, da
               izpodbijana določba dejansko ni v neskladju z ustavo, in da ne pomeni kršitve načela
               kontradiktornosti, temveč le pomeni, da s temi podatki, ki so opredeljeni kot
                  skrivnost v pridobljeni
               podatki v preiskovalnem postopku so opredeljeni kot skrivnost, tajnost. De je
               potrebno ravnati z določeno skrbnostjo.</p>
               <p>Hvala.</p>
            </sp>
            <sp xml:id="SDT4-OZG-Redna-002-2005-02-02.sp61">

               <speaker>PREDSEDNIK FRANC (FERI) HORVAT:</speaker>

               <p>Hvala. Vprašam predstavnico vlade, če želi besedo? Gospod Plahutnik.</p>
            </sp>
            <sp xml:id="SDT4-OZG-Redna-002-2005-02-02.sp62">

               <speaker>GOSPOD PLAHUTNIK:</speaker>

               <p>Hvala lepa gospod predsednik. Iz pisnega gradiva tako vlade, kot tudi službe za
               zakonodajo državnega zbora, je razvidno, da je pobuda za oceno ustavnosti tudi po
               mnenju vlade neutemeljena. Samo še en konkreten primer, ki v bistvu lahko podkrepi
               obe mnenji, je v tem, da je dostop do spisa, oziroma dostop v spis dopusten samo
               strankam. In če stranka zlorabi to svojo pravico dostopa do spis, in določen del
               spisa, ki je dostopen le strankam, javno objavi, kar se je zgodilo kakšen teden dni
               nazaj, lahko pride do tega, če bi bila ta pobuda za oceno ustavnosti sprejeta, do
               širjenja najstrožjih poslovnih tajnosti podjetja po svetovnem spletu. Kar pomeni
               lahko izjemno veliko škodo za stranke, proti katerim je uveden postopek. Poleg tega v
               zakonu obstajata dve varovalki. Eno je načelo kontradiktornosti. Urad ne sme sprejeti
               nobene odločbe, ne da bi predhodno ob uporabi načela kontradiktornosti upošteval
               stališča vseh strank. In drugič. Urad ne sme sprejeti odločbe, ki bi se opirala na
               dejstva, o katerih stranki ne bi bila dana možnost, da se o njih izjasni.</p>
               <p>Skratka, če govorimo o kakršnikoli tajnosti podatkov, urad tudi na tovrstne podatke
               ne sme upreti odločbe.</p>
               <p>Mislim da je to zadosten razlog, da se seveda pobuda zavrne.</p>
               <p>Hvala lepa.</p>
            </sp>
            <sp xml:id="SDT4-OZG-Redna-002-2005-02-02.sp63">

               <speaker>PREDSEDNIK FRANC (FERI) HORVAT:</speaker>

               <p>Hvala. Preden odprem razpravo, predlagam sklep, in da bi potem o sklepu
               razpravljali.</p>
               <p>Predlog sklepa se glasi: <q>"Odbor državnega zbora Republike Slovenije za gospodarstvo
               se strinja s pravnim mnenjem zakonodajno-pravne službe, v zvezi s pobudo Pivovarne
               Union d.d. Ljubljana, za začetek postopka za oceno ustavnosti prvega odstavka 32.
               člena zakona o preprečevanju omejevanja konkurence, ter ji predlaga, da v skladu z
               266. členom poslovnika državnega zbora pripravi odgovor ustavnemu sodišču Republike
               Slovenije."</q></p>
               <p>Želi kdo o sklepu razpravljati? Ne. Potem predlagam, da glasujemo o tem sklepu.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Sklep je sprejet.</p>
               <p>S tem lahko zaključimo to točko.</p>
               <p>In prehajamo na <title>TOČKO 3 - POBUDA JORDANA ALBERTA, SAMOSTOJNEGA PODJETNIKA IZ NOVEGA MESTA, ZA
               ZAČETEK POSTOPKA ZA OCENO USTAVNOSTI PRVEGA ODSTAVKA 37. ČLENA DRUGEGA ODSTAVKA 41.
               ČLENA, IN DRUGEGA ODSTAVKA 42. ČLENA OBRTNEGA ZAKONA.</title>
               </p>
               <p>Gradivo ste dobili. Pobudo z dne 6.9. Sklep ustavnega sodišča z dne 4.10.2004. Mnenje
               vlade z dne 15.9.2004. Mnenje zakonodajno-pravne službe z dne 24.1.2005.</p>
               <p>Vabljeni in prisotni predstavnice vlade in predstavnica zakonodajno-pravne
               službe.</p>
               <p>Najprej vprašam predstavnico zakonodajno-pravne službe, če želi besedo?
               Izvolite.</p>
            </sp>
            <sp xml:id="SDT4-OZG-Redna-002-2005-02-02.sp64">

               <speaker>GOSPA ___________:</speaker>

               <p>Hvala. Mnenje smo podali pisno, in v bistvu k njemu nimamo česa dodati.</p>
               <p>Hvala.</p>
            </sp>
            <sp xml:id="SDT4-OZG-Redna-002-2005-02-02.sp65">

               <speaker>PREDSEDNIK FRANC (FERI) HORVAT:</speaker>

               <p>Hvala. Želi besedo predstavnica vlade?</p>
            </sp>
            <sp xml:id="SDT4-OZG-Redna-002-2005-02-02.sp66">

               <speaker>GOSPA __________:</speaker>

               <p>Hvala lepa. Mnenje vlade je tudi pisno, in ga v svojem pravzaprav povzetku mnenja
               potrjuje tudi zakonodajno-pravna služba parlamenta, tako da drugega pa tudi ne bi
               imeli dodati.</p>
               <p>Hvala.</p>
            </sp>
            <sp xml:id="SDT4-OZG-Redna-002-2005-02-02.sp67">

               <speaker>PREDSEDNIK FRANC (FERI) HORVAT:</speaker>

               <p>Hvala. Predlagam predlog sklepa in potem odprem razpravo.</p>
               <p>Odbor državnega zbora Republike Slovenije za gospodarstvo se strinja s pravnim
               mnenjem zakonodajno-pravne službe v zvezi s pobudo Jordana Alberta, samostojnega
               podjetnika iz Novega mesta za
               začetek postopka za oceno ustavnosti 1. odstavka 37., 2. odstavka 41, in 2. odstavka
               42. člena obrtnega zakona ter ji predlaga, da v skladu z 266. členom poslovnika
               državnega zbora pripravi odgovor ustavnemu sodišču Republike Slovenije.</p>
               <p>Želi kdo o tem sklepu razpravljati? Ne želi. Predlagam, da glasujemo.</p>
               <p>Kdo je za? <stage>(11 članov.)</stage> Je kdo proti? <stage>(Nihče.)</stage></p>
               <p>Sklep je sprejet. S tem zaključujemo tudi to točko dnevnega reda.</p>
               <p>In prehajamo na <title>TOČKO 4 - POBUDI POSLOVNEGA SISTEMA MERCATOR IN DRUŽBE PETROL ZA ZAČETEK
               POSTOPKA ZA OCENO USTAVNOSTI PRVEGA ODSTAVKA 2. ČLENA ZAKONA O VARSTVU
               POTROŠNIKOV.</title>
               </p>
               <p>Gradivo imate navedeno v sklicu, tako da ga ne bom bral. Prisotne so predstavnice
               vlade in predstavnik zakonodajno-pravne službe. In najprej vprašam predstavnika
               zakonodajno-pravne službe, če želi besedo? Ne želi.</p>
               <p>Predstavnice vlade? Ja, gospa Miklavčeva.</p>
            </sp>
            <sp xml:id="SDT4-OZG-Redna-002-2005-02-02.sp68">

               <speaker>GOSPA MIKLAVC:</speaker>

               <p>Hvala lepa za besedo gospod predsednik. Vlada je državnemu zboru že sporočila svoja
               stališča v zvezi s pobudama za oceno ustavnosti 2. člena zakona o varstvu
               potrošnikov, ki sta ju vložila poslovni sistem Mercator in že pred tem družba Petrol.
               Vlada je tudi pojasnila okoliščine, v katerih je bila sprejeta sporna določba. In
               vlada je v svojih stališčih navedla, da je zakonodajalec res posegel v gospodarsko
               pobudo podjetij, ki poslujejo na mešanih območjih in predvsem v njihovo pravno
               varnost. S tem ko jim je naložil nove obveznosti pri poslovanju s potrošniki.
               Skratka, za obveznost dvojezičnega poslovanja. Predvsem, ker ni zagotovil prehodnega
               obdobja za prilagoditev podjetij.</p>
               <p>Seveda pa je pri tem potrebno razumeti tudi razloge in cilje, zakaj se je
               zakonodajalec odločil za to spremembo. In sicer da je pri tem sledil zagotavljanju
               jezikovnim pravicam narodnih skupnosti na mešanih območjih. In sicer v kontekstu 11.
               člena ustave, ki določa, da je na mešanih območjih uradni jezik poleg slovenskega
               tudi madžarski in italijanski jezik. In menimo, da je seveda sedaj na potezi ustavno
               sodišče, ki bo pretehtalo pravice enih, kot tudi drugih. In seveda bo vlada v okviru
               odločitve ustavnega sodišča potem zagotovila potrebne spremembe zakona o varstvu
               potrošnikov.</p>
            </sp>
            <sp xml:id="SDT4-OZG-Redna-002-2005-02-02.sp69">

               <speaker>PREDSEDNIK FRANC (FERI) HORVAT:</speaker>

               <p>Hvala. Najprej vam predstavim predlog sklepa, in potem odprem razpravo.</p>
               <p>Odbor državnega zbora Republike Slovenije za gospodarstvo se strinja s pravnim
               mnenjem zakonodajno-pravne službe v zvezi s pobudama poslovnega sistema Mercator d.d.
               Ljubljana in družbe Petrol d.d. Ljubljana za začetek postopka za oceno ustavnosti
               prvega odstavka 2. člena zakona o varstvu potrošnikov ter ji predlaga, da v skladu z
               266. členom poslovnika državnega zbora pripravi odgovor ustavnemu sodišču Republike
               Slovenije.  Želi kdo
               razpravljati o tem sklepu? Ne želi. Dajem predlog sklepa na glasovanje.</p>
               <p>Kdo je za? <stage>(12 članov.)</stage> Je kdo proti? <stage>(Nihče.)</stage></p>
               <p>Sklep je soglasno sprejet. In s tem lahko zaključimo tudi to točko dnevnega reda.</p>
               <p>Prehajamo na <title>TOČKO 5 - RAZNO.</title>
               </p>
               <p>Kar se mene tiče bo kratka.</p>
               <p>In sicer bi vas želel obvestiti, da smo dobili pred nedavnim vabilo odbora za
               gospodarstvo in finance skupščine Srbije in Črne Gore, in še posebej tudi skupščine
               Črne Gore na posvet, ki bo organiziran v Cetinju. In je namenjen obravnavi razvojnih
               vprašanj. In predvideno je sodelovanje številnih držav iz te regije. Iz Albanije,
               Bosne in Hercegovine, Bolgarije, Hrvaške, Makedonije, Črne Gore, Moldavije, Norveške,
               Romunije, Srbije in Črne Gore, Italije, Poljske, Velike Britanije, Grčije in
               Slovenije. In pa predvideno je, da bodo sodelovali tudi predstavniki mednarodnih
               organizacij, mednarodnih finančnih in drugih ustanov, ki se ukvarjajo z razvojem.</p>
               <p>Jaz sem bil povabljen kot predsednik. Žal se ne morem udeležiti. V tem predvidenem
               terminu tega srečanja. In sem potem povprašal oba podpredsednika, in sta tudi
               odgovorila, da se ne moreta udeležiti. Povprašal sem tudi predsednika odbora za
               finance, glede na to, da gre tam za skupni odbor za gospodarstvo in za finance. In
               vsebina tangira delo obeh odborov. In je kolega Starman tudi rekel, da tudi ne more
               iti. In potem ko sem se naprej še malo pozanimal kdo bi bil pripravljen iti, je
               izrazil pripravljenost kolega Han, član našega odbora.</p>
               <p>Predlagam, da se odbor do tega opredeli. Če se s tem strinjate. Če pa bi imel še kdo
               interes, ki ga nismo vprašali, pa mislim, da ne bo ovire ali pa problema, da ne bi
               lahko tudi šel na ta posvet. Da gre močnejša ekipa. Če ima kdo interes. To je pa od
               27. do 2. marca. 27. februarja do 2. marca.</p>
               <p>Ja, ravno v času počitnic. ...<stage>/Medsebojno pogovarjanje./</stage>... Če ni interesa, koga,
               potem predlagam, da potrdimo to, da gre, da izrazimo soglasje, da gre gospod Han. Kdo
               oporeka temu? Če ne, potem smatram, da je sklep sprejet.</p>
               <p>Jaz kaj drugega nimam predvidenega. Če ima kdo kaj, prosim. Če ne, zaključujem sejo
               in se vam zahvaljujem za zelo dobro sodelovanje in želim še lep in uspešen dan.</p>
               <stage type="time">(Seja se je končala 2. februarja 2005 ob 11.22 uri.)</stage>
            </sp>
         </div>
      </body>
   </text>
</TEI>